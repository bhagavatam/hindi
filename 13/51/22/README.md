**मन्ये त्वां देवदेवानां त्रयाणां पुरुषर्षभम् ।** **यद्बाधसे गुहाध्वान्तं प्रदीप: प्रभया यथा ॥ २९॥** 

**शब्दार्थ** 

**मन्ये—** **मानता हूँ** **; त्वाम्—** **तुमको** **; देव-देवानाम्—** **देवताओं के प्रमुख के** **; त्रयाणाम्—** **तीनों (ब्रह्मा, विष्णु तथा शिव)** **;** **पुरुष—** **पुरुषों के** **; ऋषभम्—** **सबसे बड़ा** **; यत्—** **क्योंकि** **; बाधसे—** **भगा देते हो** **; गुह—** **गुफा का** **; ध्वान्तम्—** **अँधेरा** **; प्रदीप:—** **दीपक** **; प्रभया—** **अपने प्रकाश से** **; यथा—** **जिस तरह।** **.** 

**मेरे विचार से आप तीन प्रमुख देवताओं में भगवान् हैं क्योंकि आप इस गुफा के अँधेरे को** **उसी तरह भगा रहे हैं जिस तरह दीपक अपने प्रकाश से अँधकार को दूर कर देता है।** **तात्पर्य :** श्रील विश्वनाथ चक्रवर्ती इंगित करते हैं कि भगवान् कृष्ण ने अपने तेज से न केवल पर्वत की गुफा का अंधकार दूर किया अपितु मुचुकुन्द के हृदय के अंधकार को भी दूर किया। संस्कृत में कभी कभी हृदय को *गुहा* अर्थात् एक गहरा गुप्त स्थान कहा जाता है।  