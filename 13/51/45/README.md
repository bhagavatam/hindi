**भवापवर्गो भ्रमतो यदा भवे-** **ज्जनस्य तह्र्यच्युत सत्समागम: ।** **सत्सङ्गमो यॢह तदैव सद्गतौ** **परावरेशे त्वयि जायते मति: ॥ ५॥** 

**शब्दार्थ** 

**भव—** **अस्तित्व का** **; अपवर्ग:—** **समाप्ति** **; भ्रमत:—** **घूमने वाला** **; यदा—** **जब** **; भवेत्—** **होता है** **; जनस्य—** **मनुष्य के लिए** **; तॢह—** **उस समय** **; अच्युत—** **हे अच्युत** **; सत्—** **साधु-भक्तों की** **; समागम:—** **संगति** **; सत्-सण्गम:—** **साधु-संगति** **; यॢह—** **जब** **; तदा—** **तब** **; एव—** **केवल** **; सत्—** **सन्तों का** **; गतौ—** **लक्ष्य है, जो** **; पर—** **श्रेष्ठ का (जगत के कारण)** **; अवर—** **तथा निकृष्ट (कार्य)** **;** **ईशे—** **भगवान् में** **; त्वयि—** **तुम** **; जायते—** **उत्पन्न होती है** **; मति:—** **भक्ति।** **.** 

**हे अच्युत, जब भ्रमणशील आत्मा (जीव) का भौतिक जीवन समाप्त हो जाता है, तो वह** **आपके भक्तों की संगति प्राप्त कर सकता है। और जब वह उनकी संगति करता है, तो भक्तों के** **लक्ष्य और समस्त कारणों तथा उनके प्रभावों के स्वामी आपके प्रति उसमें भक्ति उत्पन्न होती है।** **तात्पर्य :** आचार्य जीव गोस्वामी तथा विश्वनाथ चक्रवर्ती इस बात पर एकमत हैं कि यद्यपि यहाँ कहा गया है कि जब भौतिक जीवन का अन्त होता है, तो मनुष्य को भक्तों की संगति प्राप्त होती है किन्तु वस्तुत: भगवद्भक्तों की संगति से ही मनुष्य भवसागर को लाँघ सकता है। इस प्रतीत होने वाले विपर्यय के लिए श्रील जीव गोस्वामी *काव्यप्रकाश* का (.१५) उद्धरण देते हैं— *कार्यकारणयोश्च* *पौर्वापर्यविपर्ययो विज्ञेयातिशयोक्ति: स्यात् सा* —वह कथन जिसमें कार्य तथा कारण का ताॢकक क्रम उलट जाता है उसे अतिशयोक्ति कहते हैं। इस कथन पर श्रील जीव गोस्वामी की टीका है— *कारणस्य* *शीघ्रकारितां वक्तुं कार्यस्य पूर्वमुक्तौ* —किसी कारण की त्वरित कि्रया को व्यक्त करने के लिए कारण के पूर्व फल पर बल दिया जा सकता है। इस सन्दर्भ में श्रील विश्वनाथ चक्रवर्ती इंगित करते हैं कि भगवद्भक्तों की कृपापूर्ण संगति से कृष्णभावनाभावित होने का हमारा संकल्प संभव बनता है। और आचार्यगण श्रील जीव गोस्वामी से सहमत हैं कि इस श्लोक में *अतिशयोक्ति* है।  