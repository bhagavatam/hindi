**हैहयो नहुषो वेणो रावणो नरकोऽपरे ।** **श्रीमदाद्भ्रंशिता: स्थानाद्देवदैत्यनरेश्वरा: ॥ २०॥** 

शब्दार्थ **** 

**हैहय: नहुष: वेण:—** **हैहय (कार्तवीर्य), नहुष तथा वेण** **; रावण: नरक:—** **रावण तथा नरक** **; अपरे—** **तथा अन्य** **; श्री—** **ऐश्वर्य के** **कारण** **; मदात्—** **अपने नशे के कारण** **; भ्रंशिता:—** **नीचे गिराये गये** **; स्थानात्—** **अपने पदों से** **; देव—** **देवताओं के** **; दैत्य—** **असुरों के** **; नर—** **मनुष्यों के** **; ईश्वरा:—** **शासकगण।** **.** 

**हैहय, नहुष, वेण, रावण, नरक तथा देवताओं, पुरुषों और असुरों के अन्य अनेक शासक** **अपने अपने ऊँचे पदों से इसीलिए नीचे गिरे, क्योंकि वे भौतिक ऐश्वर्य से मदोन्मत्त हो उठे थे।** **तात्पर्य :** जैसाकि श्रीधर स्वामी ने विवरण दिया है, चूँकि हैहय ने परशुराम के पिता जमदग्नि की कामधेनु गाय चुरा ली थी, इसलिए परशुराम ने उसे उसके दश्भी पुत्रों सहित मार डाला। नहुष ने जब अस्थायी रूप से इन्द्र का पद ग्रहण किया, तो उसे गर्व हो आया। जब उसने कुछ ब्राह्मणों को आदेश दिया कि वे उसे पालकी पर चढ़ाकर इन्द्र की सती पत्नी शची के पास अवैध भेंट कराने ले चलें तो ब्राह्मणों ने उसे उसके पद से च्युत कर दिया और उसे एक वृद्ध पुरुष बना दिया। इसी तरह राजा वेण भी उन्मत्त था और जब उसने ब्राह्मणों का अपमान किया, तो उन्होंने *हुम* अक्षर का उच्चारण करके उसे मार डाला। रावण राक्षसों का विलयात शासक था किन्तु काम के वशीभूत होकर उसने माता सीता का अपहरण कर लिया, अत: सीतापति भगवान् रामचन्द्र ने उसका वध कर दिया। नरक दैत्यों का शासक था जिसने माता अदिति के कुण्डल चुराने का दुस्साहस किया था जिस अपराध के लिए उसे भी मार डाला गया। इस तरह इतिहास-भर में शक्तिशाली राजा अपने पदों से च्युत होते रहे हैं, क्योंकि वे अपने तथाकथित ऐश्वर्य से मदोन्मत्त होते रहे हैं।  