**द्वौ मासौ तत्र चावात्सीन्मधुं माधवं एव च ।** **राम: क्षपासु भगवान्गोपीनां रतिमावहन् ॥ १७॥** 

**शब्दार्थ** 

**द्वौ—** **दो** **; मासौ—** **माह** **; तत्र—** **वहाँ (गोकुल में)** **; च—** **तथा** **; अवात्सीत्—** **निवास किया** **; मधुम्—** **मधु (चैत्र)** **; माधवम्—** **माधव (वैशाख)** **; एव—** **निस्सन्देह** **; च—** **भी** **; राम:—** **बलराम** **; क्षपासु—** **रातों में** **; भगवान्—** **भगवान्** **; गोपीनाम्—** **गोपियों को** **;** **रतिम्—** **माधुर्य सुख** **; आवहन्—** **लाते हुए।** **.** 

**भगवान् बलराम वहाँ मधु चैत्र तथा माधव वैशाख दो मास तक रहे और रात में अपनी** **गोपिका-मित्रों को माधुर्य आनन्द प्रदान करते रहे।** **तात्पर्य :** श्रील श्रीधर गोस्वामी कहते हैं कि जिन गोपियों ने श्री बलराम के साथ उनके गोकुल आने पर माधुर्य सुख प्राप्त किया उन्होंने उस समय अल्पायु होने के कारण कृष्ण के रास-नृत्य में भाग नहीं लिया था। इसकी पुष्टि में श्रील जीव गोस्वामी ने *भागवत* का श्लोक (.१५.८)— *गोप्योऽअन्तरेण भुजयो:* —उद्धृत किया है, जो यह बताता है कि कुछ विशेष गोपियाँ बलराम की संगिनियों के रूप में रहती हैं। यही नहीं, जीव गोस्वामी कहते हैं कि जब कृष्ण ने शंखचूड़ का वध किया उस समय मनाये गये होलिकोत्सव में बलराम ने जिन गोपियों के साथ रमण किया वे कृष्ण द्वारा रमण की गई गोपियों से भिन्न थीं। श्रील विश्वनाथ चक्रवर्ती इस व्यालया से सहमत हैं।  