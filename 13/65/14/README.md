**सङ्कर्षणस्ता: कृष्णस्य सन्देशैर्हृदयंगमै: ।** **सान्त्वयामास भगवान्नानानुनयकोविद: ॥ १६॥** 

**शब्दार्थ** 

**सङ्कर्षण:—** **परम आकर्षण वाले, बलराम ने** **; ता:—** **उनको** **; कृष्णस्य—** **कृष्ण के** **; सन्देशै:—** **गुप्त सन्देश से** **; हृदयम्—** **हृदय** **को** **; गमै:—** **स्पर्श करते** **; सान्त्वयाम् आस—** **ढाढ़स बँधाया** **; भगवान्—** **भगवान्** **; नाना—** **अनेक प्रकार के** **; अनुनय—** **बीच-** **बचाव में** **; कोविद:—** **पटु।** **.** 

**सबों को आकृष्ट करने वाले भगवान् बलराम ने नाना प्रकार से समझाने-बुझाने में पटु होने** **के कारण, गोपियों को भगवान् कृष्ण द्वारा उनके साथ भेजे हुए गुप्त सन्देश सुनाकर उन्हें धीरज** **बँधाया। ये सन्देश गोपियों के हृदयों को भीतर तक छू गये।** **तात्पर्य :** श्रील जीव गोस्वामी ने *विष्णु पुराण* का निश्नलिखित श्लोक (५.२४.२०) उद्धृत किया है, जो गोपियों के लिए बलराम द्वारा लाए गए कृष्ण के सन्देशों को बताने वाला है— *सन्देशै साममधुरै प्रेमगर्भैरगॢवतै।* *रामेणाश्वासिता गोप्य: कृष्णस्यातिमनोहरै॥* ''भगवान् बलराम ने गोपियों को भगवान् कृष्ण का सर्वाधिक मोहक सन्देश देकर सान्त्वना दी जिनमें मधुर अनुनय-विनय था और जो उनके प्रति शुद्ध प्रेम से प्रेरित थे और जिनमें रंचमात्र भी गर्व नहीं था।ÓÓ श्रील जीव गोस्वामी यह भी टीका करते हैं कि संकर्षण नाम से यह अभिप्रेत है कि बलराम ने कृष्ण को अपने मन में प्रकट होने के लिए आकॢषत किया और इस तरह गोपियों को श्रीकृष्ण का दर्शन कराया। बलराम ने इस प्रकार से श्रीकृष्ण की प्रेमिकाओं को सान्त्वना दी। श्रील विश्वनाथ चक्रवर्ती कहते हैं कि भगवान् कृष्ण ने विविध सन्देश भेजे थे। कुछ में गोपियों के लिए दिव्य ज्ञान का उपदेश था, कुछ में अनुनय-विनय और अन्य भगवान् की शक्ति को प्रकट करने वाले थे। *हृदयंगमै* शब्द के दिये हुए अर्थ के अतिरिक्त यह शब्द यह भी सूचित करता है कि ये सन्देश गोपनीय थे।  