**एवं निर्भॢत्सता भीता यमुना यदुनन्दनम् ।** **उवाच चकिता वाचं पतिता पादयोर्नृप ॥ २७॥** 

**शब्दार्थ** 

**एवम्—** **इस प्रकार** **; निर्भॢत्सता—** **फटकारी गई** **; भीता—** **डरी हुई** **; यमुना—** **यमुना नदी की अधिष्ठात्री देवी** **; यदु-नन्दनम्—** **यदु** **के प्रिय वंशज बलराम से** **; उवाच—** **बोली** **; चकिता—** **काँपती हुई** **; वाचम्—** **शब्द** **; पतिता—** **गिरी हुई** **; पादयो:—** **पाँवों पर** **;** **नृप—** **हे राजा (परीक्षित)।** **.** 

**[शुकदेव गोस्वामी ने कहा] : हे राजन्, बलराम द्वारा इस प्रकार फटकारी जाकर डरी हुई** **यमुनादेवी आईं और यदुनन्दन बलराम के चरणों पर गिर पड़ीं। काँपते हुए उसने उनसे** **निश्नलिखित शब्द कहे।** **तात्पर्य :** श्रील जीव गोस्वामी के अनुसार बलराम के समक्ष प्रकट होने वाली देवी श्रीमती कालिन्दी की अंशरूपा थीं, जो कि द्वारका में भगवान् कृष्ण की पत्नी हैं। श्रील जीव गोस्वामी उन्हें कालिन्दी की ''छायाÓÓ बतलाते हैं और श्रील विश्वनाथ चक्रवर्ती पुष्टि करते हैं कि वे कालिन्दी की अंश हैं कालिन्दी नहीं। श्रील जीव गोस्वामी *श्री हरिवंश* से भी इस कथन के द्वारा प्रमाण देते हैं— *प्रत्युवाचार्णववधूम्* —अर्थात् देवी यमुना समुद्र की पत्नी हैं। इसीलिए *हरिवंश* में उन्हें *सागरांगना* भी कहा गया है।  