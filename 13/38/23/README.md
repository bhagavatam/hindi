**न तस्य कश्चिद्दयित: सुहृत्तमो** **न चाप्रियो द्वेष्य उपेक्ष्य एव वा ।** **तथापि भक्तान्भजते यथा तथा** **सुरद्रुमो यद्वदुपाश्रितोऽर्थद: ॥ २२॥** 

**शब्दार्थ** 

**न तस्य—** **उसका नहीं है** **; कश्चित्—** **कोई** **; दयित:—** **प्रिय** **; सुहृत्तम:—** **सर्वश्रेष्ठ मित्र** **; न च—** **न तो** **; अप्रिय:—** **अप्रिय** **; द्वेष्य:—** **जिससे द्वेष किया जा सके** **; उपेक्ष्य:—** **उपेक्षित** **; एव—** **निस्सन्देह** **; वा—** **अथवा** **; तथा अपि—** **फिर भी** **; भक्तान्—** **अपने भक्तों** **को** **; भजते—** **भजता है** **; यथा—** **वे जैसे हैं** **; तथा—** **उसी के अनुसार** **; सुर-द्रुम:—** **कल्पवृक्ष** **; यद्वत्—** **जिस प्रकार** **; उपाश्रित:—** **शरणागत** **; अर्थ—** **इच्छित फल** **; द:—** **देने वाला।** **.** 

**भगवान् का न तो कोई अप्रिय है, न सर्वश्रेष्ठ मित्र है, न ही वे किसी को अवांछनीय, घृणित** **या उपेक्षणीय मानते हैं। साथ ही साथ अपने भक्तों से, जीस भाव से पूजा करते हैं उसी तरह प्रेम** **का आदान-प्रदान करते हैं जिस तरह कल्प-वृक्ष अपने पास आने वालों की इच्छाएँ पूरी करते** **हैं।** **तात्पर्य :** भगवान् ने ऐसी ही बात *भगवद्गीता* (९.२९) में कही है : *समोऽहं सर्वभूतेषु न मे द्वेष्योऽस्ति न प्रिय:।* *ये भजन्ति तु मां भक्त्या मयि ते तेषु चाप्यहम्॥* ''न तो मैं किसी से द्वेष करता हूँ, न मैं किसी का पक्षपात करता हूँ। मैं सबों के लिए एकसमान हूँ। किन्तु जो भकि्तपूर्वक मेरी सेवा करता है, वह मेरा मित्र है और वह मुझमें रहता है और मैं भी उसका मित्र हूँ।ÓÓ इसी प्रकार श्री चैतन्य महाप्रभु उन लोगों के लिए वज्र जैसे कठोर थे, जो उनसे ईष्र्या करते थे किन्तु जो उनके दैवी उद्देश्य को समझते थे उनके लिए वे गुलाब के फूल की तरह कोमल थे।  