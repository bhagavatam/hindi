ध्यान करने और उनके आगमन पर दोनों भाइयों द्वारा सश्मान प्रदॢशत किये जाने का वर्णन हुआ है। जब कंस ने कृष्ण तथा बलराम को मथुरा में ले आने का आदेश अक्रूर को दे दिया तो एक दिन बड़े तड़के अक्रूर ने अपना रथ तैयार किया और गोकुल के लिए प्रस्थान कर दिया। यात्रा करते हुए उन्होंने सोचा, ''मुझे श्रीकृष्ण के उन चरणकमलों का दर्शन प्राप्त करने का परम सौभाग्य प्राप्त होने जा रहा है जिनकी पूजा ब्रह्मा, रुद्र तथा अन्य देवता करते हैं। यद्यपि कंस भगवान् तथा उनके भक्तों का शत्रु है किन्तु कंस की ही कृपा से मैं भगवान् के दर्शन पाने का महान् वरदान प्राप्त करूँगा। जब मैं उनके चरणकमलों को पहले पहल देखूँगा तो मेरे सारे पाप तुरन्त नष्ट हो जायेंगे। तब मैं अपने रथ से उतर कर कृष्ण तथा बलराम के पैरों पर गिर पडूँगा और यद्यपि मुझे कंस द्वारा भेजा गया है किन्तु तो भी सर्वज्ञ श्रीकृष्ण निश्चय ही मेरे प्रति शत्रुभाव नहीं रखेंगे।ÓÓ अक्रूर इस तरह मन ही मन सोचते हुए सूर्यास्त के समय गोकुल आ पहुँचे। वे अपने रथ से एक चरागाह में उतर पड़े और भाव-विभोर होकर धूल में लोटने लगे। तब अक्रूर व्रज की ओर बढ़े। जब उन्होंने कृष्ण तथा बलराम को देखा तो वे उनके चरणकमलों में गिर पड़े और दोनों भाइयों ने उनका आङ्क्षलगन किया। बाद में वे दोनों उन्हें अपने घर ले आये, उनसे यात्रा के सुखद के विषय में पूछा और नाना प्रकार से उनकी आवभगत की—उनके पाँव धोने के लिए जल, अघ्र्य तथा आसन आदि प्रदान किए, उनके चरण चापकर उनकी थकान दूर की तथा स्वादिष्ट भोजन कराया। महाराज नन्द ने भी अनेक मधुर वचनों से अक्रूर का सश्मान किया।  

**श्रीशुक उवाच** 