किस तरह उसे छुड़ाने के लिए हस्तिनापुर नगरी को खींच डाला। जाश्बवती का प्रिय पुत्र साश्ब दुर्योधन की पुत्री लक्ष्मणा को स्वयंवर सभा से बलपूर्वक भगा ले गया। कौरवों ने बदला लेने के लिए सेना जुटा कर उसे बन्दी बनाना चाहा। कुछ काल तक साश्ब उन सबों से अकेला लड़ता रहा और उसने आगे बढऩे से रोके रखा किन्तु छ: कौरव योद्धाओं ने उसे विरथ कर दिया, उसका धनुष तोड़ डाला और उसे पकड़ कर बाँध लिया। वे उसे तथा लक्ष्मणा को हस्तिनापुर वापस ले आये। जब राजा उग्रसेन ने साश्ब के बन्दी बनाये जाने का समाचार सुना तो उन्होंने बदला लेने के लिए यादवों को बुलाया। वे सब क्रुद्ध होकर युद्ध करने के लिए तैयार हो गये किन्तु बलराम ने इस आशा से उन्हें शान्त करना चाहा कि कुरु तथा यदुवंशों के बीच कलह न हो। अत: वे अनेक ब्राह्मणों तथा वृद्ध यादवों को साथ लेकर हस्तिनापुर के लिए रवाना हो गये। यादवों की टोली ने नगर के बाहर एक उद्यान में डेरा डाल दिया और बलराम ने राजा धृतराष्ट्र की मनोवृत्ति जानने के लिए उद्धव को भेजा। जब उद्धव ने कौरव दरबार में जाकर बलराम के आगमन की घोषणा की तो कौरवों ने उद्धव की पूजा की और अपने साथ मांगलिक उपहार लेकर बलराम से मिलने गये। कौरवों ने अनुष्ठानों तथा आदर-सामग्री से बलराम का सत्कार किया किन्तु जब उन्होंने उग्रसेन की यह माँग पेश की कि साश्ब को मुक्त कर दिया जाय तो वे सभी नाराज हो गये। उन्होंने कहा, ''यह विचित्र बात है कि यादवगण कौरवों को आदेश देने का प्रयास कर रहे हैं। यह तो पाँव की जूती के किसी के सिर पर चढऩे जैसा है। हमारे ही बल पर इन यादवों को राज-ङ्क्षसहासन प्राप्त हुआ है। फिर भी वे अब अपने आप को हमारे समान समझने लगे हैं। अब हम उन्हें राज-सुविधाएँ देने से बाज आये।ÓÓ यह कह कर कौरवों के सरदार अपने नगर के भीतर चले गये। बलराम ने तय किया कि मिथ्या गर्व से उन्मत्त लोगों से निपटने का एकमात्र उपाय है कि उन्हें कठिन दण्ड दिया जाय। अतएव उन्होंने अपना हल उठाया और पृथ्वी को सभी कुरुओं से विहीन बनाने की इच्छा से हस्तिनापुर को गंगा की ओर खींचने लगे। यह देखकर कि उनका नगर नदी में गिरने ही वाला है, भयभीत कौरवों ने तुरन्त साश्ब तथा लक्ष्मणा को लाकर बलराम के समक्ष प्रस्तुत किया और उनका यशोगान करने लगे। उन्होंने प्रार्थना की, ''हे प्रभु! हमें क्षमा कर दें क्योंकि हम आपके असली स्वरूप से अनजान थे।ÓÓ बलराम ने कौरवों को आश्वासन दिया कि वे उन्हें क्षति नहीं पहुँचायेंगे। दुर्योधन ने अपनी पुत्री तथा अपने नवीन दामाद को विविध वस्तुएँ दहेज में भेंट कीं। फिर दुर्योधन ने यादवों का सत्कार करते हुए बलदेव से प्रार्थना की कि वे साश्ब तथा लक्ष्मणा को लेकर द्वारका लौट जाँय।  

**श्रीशुक उवाच** 