**अनुजानीहि नौ भूमंस्तवानुचरकिङ्करौ ।** **दर्शनं नौ भगवत ऋषेरासीदनुग्रहात् ॥ ३७॥** 

शब्दार्थ **** 

**अनुजानीहि—** **आप अनुमति दें** **; नौ—** **हमें** **; भूमन्—** **हे विराट रूप** **; तव अनुचर-किङ्करौ—** **हम आपके विश्वस्त भक्त नारदमुनि के** **दास हैं** **; दर्शनम्—** **साक्षात् देखने के लिए** **; नौ—** **हमारा** **; भगवत:—** **आपका** **; ऋषे:—** **नारद ऋषि का** **; आसीत्—** **था (शाप के** **रूप में)** **; अनुग्रहात्—** **कृपा से।** **.** 

**हे परम रूप, हम सदैव आपके दासों के, विशेष रूप से नारदमुनि के दास हैं। अब आप हमें** **अपने घर जाने की अनुमति दें। यह तो नारदमुनि की कृपा है कि हम आपका साक्षात् दर्शन कर** **सके।** **तात्पर्य :** भक्त का आशीर्वाद पाये बिना मनुष्य को अनुभूति नहीं हो पाती कि कृष्ण भगवान् हैं। *मनुष्याणां सहस्रेषु, कश्चिद् यतति सिद्धये।*  *भगवद्गीता* के इस श्लोक (७.३) के अनुसार, ऐसे अनेक सिद्ध या योगी हैं, जो कृष्ण को नहीं समझ पाते। उल्टे वे उनका गलत अर्थ लगाते हैं। किन्तु यदि नारद की परश्परा से चले आ रहे ( *स्वयश्भूर्नारद: शश्भु:* ) भक्त की शरण ग्रहण की जाय तो यह समझ में आ सकता है कि कौन व्यकि्त भगवान् का अवतार है। इस युग में अनेक छद्म अवतार इसलिए विज्ञापित किये जाते हैं कि वे कुछ जादूगरी दिखला चुके हैं किन्तु नारद के दासों तथा कृष्ण के अन्य दासों के अतिरिक्त अन्य कोई भी यह नहीं समझ सकता कि कौन ईश्वर है और कौन नहीं है। इसकी पुष्टि नरोत्तम दास ठाकुर ने की है। *छाडिया वैष्णवसेवा निस्तार पायेछे केबा* —जब तक किसी वैष्णव की कृपा नहीं होती तब तक जीवन के भौतिक बोध से कोई छुटकारा नहीं पाता। अन्य लोग न तो कल्पना से न ही शारीरिक या मानसिक आसनों से कभी समझ सकेंगे।  