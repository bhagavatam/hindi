**हन्यन्ते पशवो यत्र निर्दयैरजितात्मभि: ।** **मन्यमानैरिमं देहमजरामृत्यु नश्वरम् ॥ ९॥** 

शब्दार्थ **** 

**हन्यन्ते—** **कई प्रकार से मारे जाते हैं (विशेषतया कसाईखानों में)** **; पशव:—** **पशु, जानवर (चार पैर वाले)** **; यत्र—** **जहाँ** **;** **निर्दयै:—** **रजोगुण वाले निर्दय व्यक्तियों द्वारा** **; अजित-आत्मभि:—** **अपनी इन्द्रियों को वश में न कर पाने वालों द्वारा** **;** **मन्यमानै:—** **सोचते हैं** **; इमम्—** **इस** **; देहम्—** **शरीर को** **; अजर—** **जो न तो कभी बूढ़ा होगा, न रोगी होगा** **; अमृत्यु—** **कभी मृत्यु** **नहीं होगी** **; नश्वरम्—** **नाशवान शरीर को।** **.** 

**अपनी इन्द्रियों को वश में करने में असमर्थ धूर्त लोग, जिन्हें अपने धन पर मिथ्या गर्व रहता** **है या जो राजसी परिवार में जन्म लिये रहते हैं इतने निष्ठुर होते हैं कि वे अपने नश्वर शरीरों को** **बनाये रखने के लिए, उन्हें अजर-अमर सोचते हुए, बेचारे पशुओं का निर्दयतापूर्वक वध करते** **हैं। कभी कभी वे केवल अपनी मौज-मस्ती के लिए पशुओं को मार डालते हैं।** **तात्पर्य :** जब मानव समाज में रजो तथा तमो गुणों की वृद्धि होती है, तो अनावश्यक आॢथक विकास होता है, जिसका परिणाम होता है लोगों का मदिरा, षियों तथा जुए में आसक्त होना। तब वे मदोन्मत्त होकर बड़े बड़े कसाईखाने चलाते हैं या फिर पशुओं का वध करने के लिए पर्यटन पर जाते हैं। वे भूल जाते हैं कि शरीर को बनाये रखने के लिए चाहे जो भी प्रयास किये जाँय, यह शरीर जन्म, मृत्यु, जरा तथा रोग से पीडि़त होता रहेगा। वे मूर्ख एक के बाद एक पापकर्म करते जाते हैं। *दुष्कृती*  होने के कारण वे प्रत्येक हृदय में वास करने वाले परमनियन्ता के अस्तित्व को पूरी तरह से भूल जाते हैं ( *ईश्वर: सर्वभूतानां हृद्देशेऽर्जुन तिष्ठति* )। परम नियन्ता उनकी हर गतिविधि को देखता रहता है और हर एक को प्रकृति द्वारा निॢमत उपयुक्त शरीर प्रदान करके पुरस्कृत या दंडित करता है ( *भ्रामयन्* *सर्वभूतानि यन्त्रारूढानि मायया* )। इस तरह पापी व्यक्ति विभिन्न शरीरों में स्वत: दण्ड पाते रहते हैं। इस दण्ड का मूल कारण यह है कि जब मनुष्य अनावश्यक रीति से धन का संचय करता है, तो वह अधिक पतित हो जाता है और उसे यह ज्ञान नहीं रह जाता है कि उसका धन अगले जन्म अर्थात् मृत्यु के साथ ही समाप्त हो जायेगा। *न साधुमन्ये यत आत्मनोऽयम्* *असन्नपि क्लेशद आस देह:।* ( *भागवत* ५.५.४) पशु-हत्या वॢजत है। किन्तु हर व्यकि्त को कुछ न कुछ खाना पड़ता है ( *जीवो जीवस्य* *जीवनम्* )। इसीलिए उसे यह शिक्षा मिलनी चाहिए कि वह किस तरह का भोजन करे। ईशोपनिषद का आदेश है— *तेन त्यक्तेन भुञ्जीथ* —मनुष्यों के लिए जो भी नियत है, वही खाना चाहिए। *भगवद्गीता*  (९.२६) में कृष्ण कहते हैं— *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतम् अश्नामि प्रयतात्मन:॥* ''यदि कोई मुझे भक्ति तथा प्रेम से एक पत्ती, फूल, फल या जल अॢपत करता है, तो मैं उसे स्वीकार करता हूँ।ÓÓ इसलिए भक्त कभी ऐसी कोई भी वस्तु नहीं खाता जिसके लिए बेचारे पशुओं के लिए कसाईघर स्थापित करने पड़ें। प्रत्युत भक्तगण कृष्ण का *प्रसाद* ग्रहण करते हैं ( *तेन त्यक्तेन* *भुञ्जीथा:* )। कृष्ण कहते हैं कि उन्हें *पत्रं पुष्पं फलं तोयं* प्रदान किया जाय। मनुष्यों के लिए पशु-भोजन की संस्तुति कभी नहीं की जाती, प्रत्युत मनुष्य को कृष्ण-प्रसाद लेने की संस्तुति की जाती है। *यज्ञ* *शिष्टाशिन: सन्तो मुच्यन्ते सर्वकिल्बिषै* ( *भगवद्गीता* ३.१३)। यदि प्रसाद खाना प्रारश्भ कर दिया जाय तो थोड़े-बहुत पापकर्म करने पर भी मनुष्य पापकर्मों के फल से छूट जाता है।  