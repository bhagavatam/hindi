**कृष्ण कृष्ण महायोङ्क्षगस्त्वमाद्य: पुरुष: पर: ।** **व्यक्ताव्यक्तमिदं विश्वं रूपं ते ब्राह्मणा विदु: ॥ २९॥** 

शब्दार्थ **** 

**कृष्ण कृष्ण—** **हे कृष्ण, हे कृष्ण** **; महा-योगिन्—** **हे योगेश्वर** **; त्वम्—** **तुम** **; आद्य:—** **मूल कारण** **; पुरुष:—** **परम पुरुष** **; पर:—** **इस** **सृष्टि से परे** **; व्यक्त-अव्यक्तम्—** **यह विराट जगत जो कार्य-कारण अथवा स्थूल-सूक्ष्म रूपों से बना है** **; इदम्—** **यह** **; विश्वम्—** **सारा जगत** **; रूपम्—** **रूप** **; ते—** **तुश्हारा** **; ब्राह्मणा:—** **विद्वान ब्राह्मण** **; विदु:—** **जानते हैं।** **.** 

**हे कृष्ण, हे कृष्ण, आपकी योगशक्ति अचिन्त्य है। आप सर्वोच्च आदि-पुरुष हैं, आप** **समस्त कारणों के कारण हैं, आप पास रह कर भी दूर हैं और इस भौतिक सृष्टि से परे हैं। विद्वान** **ब्राह्मण जानते हैं (सर्वं खल्विदं ब्रह्म—इस वैदिक कथन के आधार पर) कि आप सर्वेसर्वा हैं** **और यह विराट विश्व अपने स्थूल तथा सूक्ष्म रूपों में आपका ही स्वरूप है।** **तात्पर्य :** नलकूवर तथा मणिग्रीव नामक दोनों देवता अपनी निरन्तर स्मृति के कारण नारद की कृपा से कृष्ण की श्रेष्ठता को समझ सके। अब उन्होंने स्वीकार किया, ''यह आपकी योजना थी कि नारदमुनि के आशीर्वाद से हमारा उद्धार हो। अत: आप परम योगी हैं। आप भूत, वर्तमान तथा भविष्य—सबके जानने वाले हैं। आपने ऐसी सुन्दर योजना बनाई थी कि यद्यपि हम यहाँ पर जुड़वाँ अर्जुन वृक्ष के रूप में खड़े रहे किन्तु हमारे उद्धार के लिए छोटे बालक के रूप में आप प्रकट हुए हैं। यह आपकी ही अचिन्त्य योजना थी। आप परम पुरुष होने के कारण कुछ भी कर सकते हैं।ÓÓ  