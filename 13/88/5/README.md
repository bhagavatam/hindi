**ततो विकारा अभवन्षोडशामीषु कञ्चन ।** **उपधावन्विभूतीनां सर्वासामश्नुते गतिम् ॥ ॥** 

**शब्दार्थ** 

**तत:—** **उस (अहंकार) से** **; विकारा:—** **रूपान्तरेण** **; अभवन्—** **प्रकट हुए** **; षोडश—** **सोलह** **; अमीषु—** **इनमें से** **; कञ्चन—** **कोई** **;** **उपधावन्—** **पूजा करते हुए** **; विभूतीनाम्—** **भौतिक सश्पति्त का** **; सर्वासाम्—** **समस्त** **; अश्नुते—** **भोग करता है** **; गतिम्—** **उपलब्धि।** **.** 

**उसी मिथ्या अहंकार से सोलह तत्त्व विकार-रूप में निकले हैं। जब शिव-भक्त इन तत्त्वों में** **से किसी भी विकार की पूजा करता है, तो उसे सभी प्रकार का उसी तत्त्व के संगत भोग्य ऐश्वर्य** **प्राप्त होता है।** **तात्पर्य :** मिथ्या अहंकार के सोलह विकार हैं—मन, दस इन्द्रियाँ (आँखें, कान, नाक, जीभ, चर्म, हाथ, पाँव, वाणी, जननांग तथा गुदा) एवं पाँच भौतिक तत्त्व (पृथ्वी, जल, अग्नि, वायु तथा आकाश)। शिवजी इन सोलहों वस्तुओं में से हर एक में एक विशेष ङ्क्षलग रूप में प्रकट होते हैं, जो ब्रह्माण्ड के विभिन्न पवित्र स्थानों में अर्चाविग्रहों के रूप में पूजे जाते हैं। शिव-भक्त इनमें से किसी विशेष ङ्क्षलग की पूजा करके तत्सश्बन्धी ऐश्वर्य प्राप्त कर सकता है। जैसे कि शिवजी का *आकाशङ्क्षलग*  आकाश का ऐश्वर्य प्रदान करता है और उनका *ज्योतिॄलग* अग्नि का ऐश्वर्य प्रदान करता है इत्यादि।  