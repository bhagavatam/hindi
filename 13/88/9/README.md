**यस्याहमनुगृöामि हरिष्ये तद्धनं शनै: ।** **ततोऽधनं त्यजन्त्यस्य स्वजना दु:खदु:खितम् ॥ ८॥** 

**शब्दार्थ** 

**श्री-भगवान् उवाच—** **भगवान् ने कहा** **; यस्य—** **जिस पर** **; अहम्—** **मैं** **; अनुगृöामि—** **अनुग्रह करता हूँ** **; हरिष्ये—** **हरण कर लेता** **हूँ** **; तत्—** **उसका** **; धनम्—** **धन** **; शनै:—** **धीरे धीरे** **; तत:—** **तब** **; अधनम्—** **निर्धन** **; त्यजन्ति—** **छोड़ देते हैं** **; अस्य—** **उसके** **; स्व-** **जना:—** **सश्बन्धी तथा मित्र** **; दु:ख-दु:खितम्—** **एक के बाद, एक दुख से दुखी।** **.** 

**भगवान् ने कहा : यदि मैं किसी पर विशेष रूप से कृपा करता हूँ, तो मैं धीरे धीरे उसे उसके** **धन से वंचित करता जाता हूँ। तब ऐसे निर्धन व्यक्ति के स्वजन तथा मित्र उसका परित्याग कर** **देते हैं। इस प्रकार वह कष्ट पर कष्ट सहता है।** **तात्पर्य :** भगवद्भक्तों को सुख तथा दुख दोनों का अनुभव करना पड़ता है—इसलिए नहीं कि ये भौतिक कर्म के फल हैं, अपितु भगवान् से प्रेम करने के आपाद्कालिक प्रतिफल होते हैं। श्रील रूप गोस्वामी ने *श्री भक्तिरसामृतसिन्धु* में जो उनका भक्ति-प्रकि्रया पर पारिभाषिक शोध-प्रबंध है, बतलाया है कि किस तरह एक वैष्णव सारे कर्मफलों से छूट जाता है—इन फलों में *अप्रारब्ध* —(जो अभी प्रकट नहीं हुए); *कूट* (जो प्रारश्भ होने वाले हैं), *बीज* (जो प्रकट हो रहे होते हैं) तथा *प्रारब्ध* (जो पूरी तरह से प्रकट हो चुके हैं) सश्मिलित हैं। जिस प्रकार कमल की पंखुडिय़ाँ धीरे धीरे गिर जाती हैं, उसी तरह भक्ति का आश्रय लिये व्यक्ति के सारे कर्मफल विनष्ट होते जाते हैं। *गोपालतापनी श्रुति* (पूर्व १५) के निश्नलिखित गद्यांश से भी इसकी पुष्टि होती है कि भगवान् कृष्ण की भक्ति से सारे कर्मफल समूल नष्ट हो जाते हैं— *भक्तिरस्य भजनं* *तदिहामुत्रोपाधिनैरास्येनामुष्मिन् मन:कल्पनम् एतदेव नैकष्कश्र्यम्* —''भक्ति भगवान् की पूजा करने की विधि है। इसमें सारी भौतिक उपाधियों से, चाहे वे इस जन्म में हों या अगले जन्म में, विरक्त होकर उन पर ध्यान एकाग्र करना होता है। इससे सारे कर्मों का विलय हो जाता है।ÓÓ यह सच है कि जो भक्ति करते हैं, वे कुछ काल तक इस भौतिक शरीर में और भौतिक स्थितियों में रहते हैं, किन्तु यह भगवान् की अचिन्त्य दया की अभिव्यक्ति मात्र है और उन्हें केवल शुद्ध होने पर भक्ति का फल मिलता है। किन्तु भकि्त की प्रत्येक अवस्था में भगवान् अपने भक्त पर नजर रखते हैं और देखते हैं कि उसके कर्म का धीरे धीरे निरसन होता रहे। इस तथ्य के बावजूद कि भक्त जिस सुख-दुख का अनुभव करते हैं वह सामान्य कर्मफलों के समान ही होता है, किन्तु इन्हें देने वाले स्वयं भगवान् होते हैं। जैसाकि *भागवत* (.८७.०) में कहा गया है— *भवदुत्थ शुभाशुभयो:* —प्रौढ़ भक्त जानता है कि बाहर से दिखने वाली अच्छी तथा बुरी परिस्थितियाँ जिन्हें वह झेल रहा है उसके शुभेच्छु भगवान् के प्रत्यक्ष मार्गदर्शन के संकेत हैं। किन्तु यदि भगवान् अपने भक्तों के प्रति दयालु हैं, तो वे उन्हें विशेष कष्ट क्यों देते हैं? इसका उत्तर एक ²ष्टान्त द्वारा दिया जा रहा है। एक अत्यन्त स्नेही पिता अपने बच्चों को खेलने से रोक कर उन्हें पढऩे के लिए पाठशाला भेजने का उत्तरदायित्व लेता है। वह जानता है कि बच्चों के प्रति यह सही प्रेम की अभिव्यक्ति है भले ही बच्चे इसे न समझ पायें। इसी तरह से भगवान् विष्णु अपने सभी भक्तों पर दयापूर्ण होते हुए भी कठोर हैं केवल अप्रौढ़ भक्तों पर नहीं जो अभी योग्य बनने के लिए संघर्ष कर रहे होते हैं। यहाँ तक कि प्रह्लाद, ध्रुव तथा युधिष्ठिर जैसे पूर्ण सन्तों को महान् कष्ट झेलने पड़े और यह सब उन्हीं के गौरव हेतु था। कुरुक्षेत्र के युद्ध के बाद श्री भीष्मदेव ने इस पर राजा युधिष्ठिर से अपना आश्चर्य व्यक्त किया— *यत्र धर्मसुतो राजा गदापाणिर्वृकोदर:।* *कृष्णोऽषी गाण्डिवं चापं सुहृत् कृष्णस्ततो विपत्॥* *न ह्यस्य कॢहचिद् राजन् पुमान् वेत्ति विधिति्सतम्।* *यद्विजिज्ञासया युक्ता मुह्यन्ति कवयोऽपि हि॥* ''ओह! अपरिहार्य काल का प्रभाव कितना विचित्र है। यह अनुर्कमणीय है अन्यथा धर्मसुत राजा युधिष्ठिर, गदाधारी भीम, गाण्डीवधारी महान् योद्धा अर्जुन तथा इन सबों के ऊपर पाण्डवों के परम शुभचिन्तक भगवान् की उपस्थिति में ऐसी विपदाएँ क्यों आतीं? हे राजन्! कोई भी भगवान् (कृष्ण) की योजना को नहीं जान सकता। यद्यपि बड़े बड़े दार्शनिक पूर्ण जिज्ञासा करते हैं, किन्तु वे भी मोहग्रस्त हो जाते हैं।ÓÓ ( *भागवत* १.९.१५-१६) यद्यपि वैष्णव के सुख तथा दुख सामान्य कर्मफलों जैसे अनुभव किये जाते हैं, किन्तु एक महत्त्वपूर्ण ²ष्टिकोण से वे पृथक् होते हैं। कर्म से उत्पन्न भौतिक सुख तथा दुख एक सूक्ष्म अवशेष छोड़ जाते हैं—जो भावी बन्धन का बीज बनता है। ऐसे सुख तथा दुख से पतन होने की सश्भावना रहती है तथा नरक में जाने का खतरा बढ़ जाता है। किन्तु भगवान् की इच्छाओं से उत्पन्न सुख तथा दुख अपना तात्कालिक उद्देश्य पूरा हो जाने के पश्चात् ऐसा कोई अवशेष नहीं छोड़ते। यही नहीं, जो वैष्णव भगवान् के साथ ऐसा आदान-प्रदान करता है, उसे अज्ञान में गिरने का खतरा नहीं रहता। जैसाकि मृत्यु के देवता एवं सभी मृत-जीवों के निर्णायक यमराज ने कहा है— *जिह्वा न वक्ति भगवद्गुणनामधेयम्* *चेतश्च न स्मरति तच्चरणाविन्दम्।* *कृष्णाय नो नमति यच्छिर एकदापि* *तान् आनयध्वम् असतोऽकृतविष्णुकृत्यान्॥* ''मेरे सेवको! तुम मेरे पास केवल उन्हीं पापी व्यक्तियों को लाओ जो अपनी जीभों का प्रयोग कृष्ण के पवित्र नाम तथा गुणों का कीर्तन करने के लिए न करते हों, जिनके हृदय एक बार भी कृष्ण के चरणकमलों का स्मरण न करते हों और जिनके सिर एक बार भी कृष्ण के समक्ष न झुकते हों। मेरे पास केवल उनको भेजो जो विष्णु के प्रति अपना कर्तव्य नहीं निभाते, जो मनुष्य-जीवन का एकमात्र कर्तव्य है। मेरे पास ऐसे सारे मूर्खों तथा धूर्तों को लाओ।ÓÓ ( *भागवत* ६.३.२९)। भगवान् के प्रिय भक्तगण अपने ऊपर भगवान् द्वारा लादे गये कष्टों को अत्यन्त दुखदायी नहीं मानते। वे देखते हैं कि अन्त में इनसे उन्हें असीम आनन्द प्राप्त होता है, जिस तरह वैद्य द्वारा अपने रोगी की दुखती आँख में लगाया गया कडुआ लेप उसके कष्ट को दूर कर देता है। कष्ट से भक्ति की गुह्यता की रक्षा होती है, क्योंकि श्रद्धाविहीन लोग इसके भीतर प्रवेश करने का साहस नहीं कर पाते और इससे वह उत्सुकता बढ़ती है, जिससे भक्तगण भगवान् को प्रकट होने के लिए पुकारते हैं। यदि भगवान् विष्णु के भक्त संतुष्ट होकर सदैव सुखी रहते, तो उन्हें कृष्ण, रामचन्द्र, नृङ्क्षसह आदि के रूप में इस जगत में प्रकट होने की जरूरत ही न पड़ती। जैसाकि *भगवद्गीता* (.८) में स्वयं कृष्ण कहते हैं— *परित्राणाय साधूनां विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* ''साधुओं का उद्धार करने तथा दुष्टों का संहार करने एवं धर्म की पुन: स्थापना करने के लिए मैं युग युग में प्रकट होता हूँ।ÓÓ यदि भगवान् अपने मूल कृष्ण-रूप में तथा विविध अवतारों के रूप में अपने को न दिखलायें, तो इस जगत में उनके श्रद्धालु सेवकों को उनकी रासलीला तथा अन्य लीलाओं का आनन्द लेने का अवसर ही प्राप्त न हो सके। श्रील विश्वनाथ चक्रवर्ती यहाँ एक सश्भावित आपत्ति प्रस्तुत करते हैं, ''यदि ईश्वर सन्त-पुरुषों को कष्टों से उबारने के अतिरिक्त अन्य किसी कारण से अवतार लें, तो उसमें कौन-सा हर्ज होगा?ÓÓ विद्वान आचार्य इसका उत्तर देते हैं, ''हाँ, भाइयो! यह ठीक तो है, लेकिन तुम लोग आध्यात्मिक रस समझने में दक्ष नहीं हो। तो सुनो: रात में ही सूर्योदय आकर्षक लगता है, ग्रीष्म की गर्मी में ही शीतल जल सुख देता है और जाड़े के शीतकाल में ही गर्म जल सुहाता है। दीपक का प्रकाश अँधेरे में आकर्षक लगता है, दिन के तेज प्रकाश में नहीं और जब किसी को भूख लगी होती है, तो भोजन विशेष तौर से अच्छा लगता है।ÓÓ दूसरे शब्दों में, अपने भक्तों के उन पर आश्रित रहने के भाव को तथा प्रेम को ²ढ़ करने के लिए ही भगवान् भक्तों को कुछ कष्ट देते हैं और जब वे उनका उद्धार करने के लिए प्रकट होते हैं, तो उनकी कृतज्ञता तथा उनका दिव्य आनन्द असीम होता है।  