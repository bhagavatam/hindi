देवताओं के भक्तों को भौतिक ऐश्वर्य प्राप्त होता है। भगवान् विष्णु सर्व ऐश्वर्ययुक्त हैं, किन्तु शिवजी दरिद्रता में रहते हैं। तो भी भगवान् विष्णु के भक्त सामान्यतया दरिद्रता में जीते हैं, जबकि शिव के भक्त प्रचुर सश्पत्ति प्राप्त करते हैं। जब महाराज परीक्षित ने शुकदेव गोस्वामी से इस रहस्यमय तथ्य को समझाने के लिए कहा, तो मुनि ने इस प्रकार उत्तर दिया, ''शिवजी प्रकृति के तीनों गुणों के अनुसार तीन प्रकार से मिथ्या अहंकार-रूप में प्रकट होते हैं। इस अहंकार से पाँच भौतिक तत्त्व तथा भौतिक प्रकृति के अन्य विकार उत्पन्न होते हैं, जिनकी कुल संलया सोलह है। जब शिवजी का भक्त इन तत्त्वों में से किसी रूप में उनकी पूजा करता है, तो भक्त को उसी तत्त्व से संगत भोग्य ऐश्वर्य को प्राप्त होते हैं। किन्तु श्री हरि प्रकृति के गुणों से अतीत हैं, अतएव उनके भक्त भी दिव्य बन जाते हैं। अश्वमेध यज्ञ की समाप्ति पर राजा युधिष्ठिर ने यही प्रश्न भगवान् कृष्ण से पूछा था, तो उन्होंने उत्तर दिया था, ''जब मैं किसी पर विशेष कृपा करता हूँ, तब मैं धीरे धीरे उसको उसकी धन-सश्पदा से वंचित कर देता हूँ, तब उस दरिद्र व्यक्ति के बच्चे, पत्नी तथा अन्य सश्बन्धी उसे छोड़ देते हैं। जब वह अपने परिवार का समर्थन पाने के लिए फिर से सश्पत्ति प्राप्त करने का प्रयास करता है, तो मैं उस पर दया करके उसे हताश कर देता हूँ, जिससे वह सकाम कर्म से मुख मोड़ लेता है और मेरे भक्तों को मित्र बनाता है। उस समय मैं उस पर असाधारण दया दिखाता हूँ। तब वह भौतिक जीवन के बन्धन से छूट कर भगवद्धाम वैकुण्ठ को प्राप्त कर सकता है।ÓÓ ब्रह्मा, विष्णु तथा शिव में से हर एक वर दे सकते हैं या वरों को देने से इनकार कर सकते हैं, किन्तु ब्रह्मा तथा शिव जल्दी ही प्रसन्न या क्रुद्ध होते हैं, जबकि विष्णु ऐसे नहीं हैं। इस प्रसंग में वैदिक वाङ्मय में निश्नलिखित कथा मिलती है। एक बार वृकासुर ने नारद से पूछा कि कौन-सा देवता जल्दी प्रसन्न हो जाता है, तो नारद ने उत्तर दिया कि शिवजी। अत: वृकासुर केदारनाथ नामक तीर्थस्थान पर गया और अग्नि में अपने मांस के टुकड़ों की आहुतियाँ देकर शिव की पूजा करने लगा। किन्तु शिवजी प्रकट नहीं हुए। अतएव उसने अपना सिर काट कर आत्महत्या करने का निश्चय किया। उसी क्षण यज्ञ-अग्नि से शिवजी प्रकट हुए और उसे मनवांछित वर देने को सहमत होकर ऐसा करने से रोका। वृक ने कहा, ''मैं जिसके भी सिर पर हाथ रखूँ वह मर जाय।ÓÓ शिव उसकी विनती पूरी करने पर विवश हो गए। दुष्ट वृक ने तत्क्षण इस वर की परीक्षा भगवान् के ही सिर पर हाथ रख कर करनी चाही। शिवजी अपना जीवन बचाने के लिए भयभीत होकर भागे और भागते हुए वे स्वर्ग तथा मत्र्यलोक की बाह्य सीमाओं तक गये। अन्त में वे श्वेतद्वीप लोक में पहुँचे, जहाँ विष्णुजी का निवास है। दूर से ही हताश शिव को देखकर, उन्होंने एक युवक विद्यार्थी का वेश बना लिया और वृकासुर के समक्ष गये और मधुर वाणी में उसे सश्बोधित किया, ''हे वृक! थोड़ा विश्राम करो और हमें बताओ कि तुम क्या करना चाहते हो।ÓÓ भगवान् के शब्दों से मोहित होकर उसने जो कुछ हुआ था, वह बता दिया। भगवान् ने कहा, ''जब से प्रजापति दक्ष ने शिवजी को शाप दिया है, तब से वे मांसभक्षी भूत-प्रेत बन गये हैं। अत: तुश्हें उनके शब्दों पर विश्वास नहीं करना चाहिए। अच्छा हो कि उनके वर की परीक्षा अपने सिरपर हाथ रखकर कर लो।ÓÓ इन शब्दों से मोहित होकर उस मूर्ख असुर ने, ज्योंही अपना सिर छुआ कि उसका सिर टूक-टूक होकर पृथ्वी पर गिर पड़ा। आकाश से ''जय होÓÓ ''नमस्कारÓÓ तथा ''बहुत अच्छा कियाÓÓ की ध्वनियाँ सुनाई पड़ीं तथा देवताओं, ऋषियों, दिव्य पूर्वजों तथा गन्धर्वों ने उन पर फूलों की वर्षा करते हुए, उन्हें बधाई दी।  

**श्रीराजोवाच** 