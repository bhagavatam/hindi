**अजानन्त: प्रतिविङ्क्षध तूष्णीमासन्सुरेश्वरा: ।** **ततो वैकुण्ठमगमद्भास्वरं तमस: परम् ॥ २५॥** **यत्र नारायण: साक्षान्न्यासिनां परमो गति: ।** **शान्तानां न्यस्तदण्डानां यतो नावर्तते गत: ॥ २६॥** 

**शब्दार्थ** 

**अजानन्त:—** **न जानते हुए** **; प्रति-विधिम्—** **निराकरण** **; तूष्णीम्—** **मौन** **; आसन्—** **हो गये** **; सुर—** **देवताओं के** **; ईश्वरा:—** **स्वामी** **;** **तत:—** **तब** **; वैकुण्ठम्—** **ईश्वर के धाम, वैकुण्ठ** **; अगमत्—** **गया** **; भास्वरम्—** **तेजवान** **; तमस:—** **अंधकार** **; परम्—** **परे** **; यत्र—** **जहाँ** **; नारायण:—** **नारायण** **; साक्षात्—** **प्रत्यक्ष ²ष्टिगोचर** **; न्यासिनाम्—** **सन्यासियों के** **; परम:—** **परमेश्वर** **; गति:—** **लक्ष्य** **;** **शान्तानाम्—** **शान्त रहने वालों का** **; न्यस्त—** **विरक्त** **; दण्डानाम्—** **ङ्क्षहसा के** **; यत:—** **जिससे** **; न आवर्तते—** **नहीं लौटता** **; गत:—** **जाकर।** **.** 

**बड़े बड़े देवता, यह न जानने से कि वर का निराकरण कैसे किया जाये, केवल मौन रह** **सकते हैं। शिवजी समस्त अंधकार के परे वैकुण्ठ के तेजस्वी धाम पहुँचे, जहाँ साक्षात् भगवान्** **नारायण प्रकट होते हैं। यह धाम उन विरक्तों का गन्तव्य है, जिन्हें शान्ति प्राप्त हो चुकी है और** **जो अन्य प्राणियों के प्रति ङ्क्षहसा छोड़ चुके हैं। वहाँ जाकर कोई फिर से नहीं लौटता।** **तात्पर्य :** श्रील श्रीधर स्वामी के अनुसार शिवजी श्वेतद्वीप में प्रविष्ट हुए, जो भौतिक ब्रह्माण्ड की सीमा के ही भीतर आध्यात्मिक जगत के विशेष चौकसी-स्थल के रूप में है। यहाँ पर दिव्य दुग्धसागर से घिरे सुन्दर श्वेतद्वीप में भगवान् विष्णु अनन्त-शेष की शय्या में शयन करते रहते हैं और सहायता की आवश्यकता पडऩे पर वे देवताओं को उपलब्ध होते हैं।  