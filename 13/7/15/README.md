**विप्रा मन्त्रविदो युक्तास्तैर्या: प्रोक्तास्तथाशिष: ।** **ता निष्फला भविष्यनि्त न कदाचिदपि स्फुटम् ॥ १७॥** 

शब्दार्थ **** 

**विप्रा:—** **ब्राह्मणगण** **; मन्त्र-विद:—** **वैदिक मंत्रोच्चारण में पटु** **; युक्ता:—** **पूर्ण योगी** **; तै:—** **उनके द्वारा** **; या:—** **जो** **; प्रोक्ता:—** **कहा** **गया** **; तथा—** **वैसा ही हो जाता है** **; आशिष:—** **सारे आशीर्वाद** **; ता:—** **ऐसे शब्द** **; निष्फला:—** **व्यर्थ, विफल** **; भविष्यन्ति न—** **कभी नहीं होंगे** **; कदाचित्—** **किसी समय** **; अपि—** **निस्सन्देह** **; स्फुटम्—** **यथार्थ।** **.** 

**वैदिक मंत्रों के उच्चारण में पूरी तरह से पटु ब्राह्मण योगशक्तियों से सश्पन्न योगी थे। वे जो** **भी आशीर्वाद देते वह कभी निष्फल नहीं जाता था।** **तात्पर्य :** ब्रह्मी गुणों से युक्त ब्राह्मण सदा योगशक्ति-सश्पन्न योगी होते हैं। उनके शब्द व्यर्थ नहीं जाते। समाज के अन्य सदस्यों के साथ अपने प्रत्येक व्यवहार में ब्राह्मण निश्चित रूप से विश्वसनीय होते हैं। किन्तु इस युग में ध्यान रखना चाहिए कि ब्राह्मण अपनी योग्यताओं के विषय में अनिश्चित हैं। याज्ञिक ब्राह्मणों के न होने से सारे यज्ञ वॢजत हैं। इस युग में एकमात्र संकीर्तन यज्ञ की संस्तुति की गई है। *यज्ञै सङ्कीर्तन प्रायैर्यजन्ति हि सुमेधस:* ( *भागवत* ११.५.३२)। यज्ञ विष्णु को तुष्ट करने के निमित्त किया जाता है ( *यज्ञार्थात् कर्मणोऽन्यत्र लोकोऽयं कर्मबन्धन:* )। इस युग में योग्य ब्राह्मणों के न होने से मनुष्यों को चाहिए कि हरे कृष्ण-मंत्र के कीर्तन द्वारा यज्ञ करें ( *यज्ञै सङ्कीर्तन प्रायैर्यजन्ति हि* *सुमेधस:* )। यह जीवन यज्ञ के निमित्त है और यज्ञ हरे कृष्ण हरे कृष्ण कृष्ण कृष्ण हरे हरे हरे राम हरे राम राम राम हरे हरे कीर्तन द्वारा सश्पन्न किया जाता है।  