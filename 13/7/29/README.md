**अहो बतात्यद्भुतमेष रक्षसा** **बालो निवृङ्क्षत्त गमितोऽवयगात्पुन: ।** **ङ्क्षहस्र: स्वपापेन विङ्क्षहसित: खल:** **साधु: समत्वेन भयाद्विमुच्यते ॥ ३१॥** 

शब्दार्थ **** 

**अहो—** **ओह** **; बत—** **निस्सन्देह** **; अति—** **अत्यन्त** **; अद्भुतम्—** **यह घटना बड़ी अद्भुत है** **; एष:—** **यह (बालक)** **; रक्षसा—** **मानवभक्षी असुर के द्वारा** **; बाल:—** **अबोध बालक कृष्ण** **; निवृत्तिम्—** **मार कर खाये जाने के लिए ले जाया गया** **; गमित:—** **दूर** **चला गया** **; अवयगात् पुन:—** **किन्तु वह बिना चोट लगे वापस आ गया** **; ङ्क्षहस्र:—** **ईष्र्यालु** **; स्व-पापेन—** **अपने ही पापपूर्ण कार्यों** **से** **; विङ्क्षहसित:—** **अब (वही असुर) मारा जा चुका है** **; खल:—** **दुष्ट होने के कारण** **; साधु:—** **पाप से रहित तथा निर्दोष व्यक्ति** **;** **समत्वेन—** **समान होने से** **; भयात्—** **सभी प्रकार के भय से** **; विमुच्यते—** **छूट जाता है।** **.** 

**यह सबसे अधिक आश्चर्य की बात है कि यह अबोध बालक इस राक्षस द्वारा खाये जाने के** **लिए दूर ले जाया जाकर भी बिना मारे या चोट खाये वापस लौट आया। चूँकि राक्षस ईष्र्यालु,** **क्रूर तथा पापी था, इसलिए वह अपने पापपूर्ण कृत्यों के लिए मारा गया। यही प्रकृति का नियम** **है। निर्दोष भक्त की रक्षा सदैव भगवान् द्वारा की जाती है और पापी व्यक्ति को अपने पापमय** **जीवन के लिए दण्ड दिया जाता है।** **तात्पर्य :** कृष्णभावनाभावित जीवन का अर्थ है निष्पाप भक्तिमय जीवन। *साधु* वह है, जो पूरी तरह कृष्ण में अनुरक्त हो। कृष्ण ने *भगवद्गीता* (९.३०) में पुष्टि की है— *भजते मां अनन्य-भाक्* *साधुरेव स मन्तव्य:* —कृष्ण के प्रति पूर्णरूपेण अनुरक्त व्यक्ति *साधु* है। नन्द महाराज, गोपियाँ तथा अन्य ग्वाले यह समझ ही नहीं सके कि कृष्ण भगवान् होकर मानवी बालक की भूमिका अदा कर रहे हैं और उनका जीवन किसी भी परिस्थिति में खतरे में नहीं था। प्रत्युत कृष्ण के प्रति उत्कट वात्सल्य-प्रेम के कारण वे कृष्ण को अबोध बालक मान रहे थे जिसे भगवान् ने बचा लिया था। इस भौतिक जगत में अतीव काम तथा भोगेच्छा के कारण मनुष्य अधिकाधिक पापपूर्ण जीवन में फँसता जाता है ( *काम एष क्रोध एष रजोगुणसमुद्भव:* )। इसलिए भौतिक जीवन के पक्षों में से भय एक है ( *आहारनिद्राभयमैथुनं च* )। किन्तु कृष्णभावनाभावित होने पर भकि्त की विधि अर्थात् *श्रवणं* *कीर्तनं* इस जगत के कलुषित जीवन को घटा देते हैं। इससे वह शुद्ध बनकर भगवान् द्वारा संरक्षित हो जाता है। *शृण्वतां स्वकथा: कृष्ण: पुण्यश्रवणकीर्तन:।* भक्तिमय जीवन में मनुष्य की इस विधि में श्रद्धा रहती है। ऐसी श्रद्धा छ: प्रकार की शरणागतियों में से एक है। *रक्षिष्यतीति विश्वास:* ( *हरि भक्ति* ११.६७६)। शरणागति की एक विधि यह भी है कि मनुष्य इस विश्वास से एकमात्र कृष्ण पर आश्रित रहे कि वे उसकी सभी प्रकार से रक्षा करेंगे। कृष्ण अपने भक्त की रक्षा करते हैं—यह तथ्य है और नन्द महाराज तथा वृन्दावन के अन्य निवासियों ने इसे सहज ही स्वीकार कर लिया, यद्यपि उन्हें ज्ञात न था कि साक्षात् भगवान् उनके समक्ष हैं। ऐसे अनेक ²ष्टान्त हैं जिनमें प्रह्लाद महाराज या ध्रुव महाराज जैसे भक्त को उसके पिता ने सताया किन्तु तो भी सभी परिस्थितियों में उसकी रक्षा हुई। अत: हमारा एकमात्र यह धर्म है कि हम कृष्णभावनाभावित होकर रक्षा के लिए कृष्ण पर पूरी तरह से आश्रित रहें।  