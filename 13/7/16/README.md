**एकदारोहमारूढं लालयन्ती सुतं सती ।** **गरिमाणं शिशोर्वोढुं न सेहे गिरिकूटवत् ॥ १८॥** 

शब्दार्थ **** 

**एकदा—** **एक बार (सश्भवत: जब कृष्ण एक साल के थे)** **; आरोहम्—** **अपनी माता की गोद में** **; आरूढम्—** **बैठे हुए** **;** **लालयन्ती—** **लाड़-प्यार करती हुई, दुलारती हुई** **; सुतम्—** **अपने पुत्र को** **; सती—** **माता यशोदा** **; गरिमाणम्—** **भार बढऩे से** **;** **शिशो:—** **बालक के** **; वोढुम्—** **सहन कर पाने** **; न—** **नहीं** **; सेहे—** **समर्थ थी** **; गिरि-कूट-वत्—** **पर्वत की चोटी के भार जैसा लगने** **वाला।** **.** 

**एक दिन, कृष्ण के आविर्भाव के एक वर्ष बाद, माता यशोदा अपने पुत्र को अपनी गोद में** **दुलार रही थीं। तभी सहसा उन्हें वह बालक पर्वत की चोटी से भी भारी लगने लगा, जिससे वे** **उसका भार सहन नहीं कर पाईं।** **तात्पर्य :** *लालयन्ती* —कभी कभी माता अपने बच्चे को उछालती है और जब वह उसके हाथ में गिरता है, तो हँसता है। इससे माता को भी आनन्द आता है। यशोदा ऐसा ही करती थीं किन्तु इस बार कृष्ण बहुत भारी हो गये जिससे वे उनका भार नहीं सह सकीं। ऐसी परिस्थिति में हमें यह समझना चाहिए कि कृष्ण उस तृणावर्त के आगमन से अवगत थे, जो उन्हें उनकी माता से दूर उड़ा ले जाने वाला था। कृष्ण जानते थे कि जब तृणावर्त आकर उन्हें माता की गोद से ले जायेगा तो माता यशोदा अत्यन्त विरहाकुल होंगी। वे नहीं चाहते थे कि माता को असुर के कारण कोई कष्ट सहना पड़े। चूँकि वे प्रत्येक वस्तु के उद्गम हैं ( *जन्माद्यस्य यत:* ) अतएव उन्होंने सारे ब्रह्माण्ड का भार अपने में धारण कर लिया। बालक यशोदा की गोद में था जिसका संसार की हर वस्तु पर स्वामित्व था, किन्तु जब बालक भारी हो गया तो यशोदा को उसे गोद से नीचे रखना पड़ा जिससे तृणावर्त को अवसर मिले कि वह उसे ले जाय और बालक के माता की गोद में लौटने तक कुछ काल तक उनके साथ खेले।  