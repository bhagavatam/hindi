**यो मे सनाभिवधतप्तहृदा ततेन** **लिप्ताभिशापमपमाष्र्टुमुपाजहार ।** **जित्वक्र्षराजमथ रत्नमदात्स तेन** **भीत: पितादिशत मां प्रभवेऽपि दत्ताम् ॥ ९॥** 

**शब्दार्थ** 

**श्री-सत्यभामा उवाच—** **सत्यभामा ने कहा** **; य:—** **जो** **; मे—** **मेरा** **; सनाभि—** **मेरे भाई के** **; वध—** **मारने से** **; तप्त—** **दुखी** **; हृदा—** **जिसका हृदय** **; ततेन—** **मेरे पिता द्वारा** **; लिप्त—** **रँगा हुआ** **; अभिशापम्—** **गर्हणा से** **; अपमाष्र्टुम्—** **स्वच्छ करने के लिए** **;** **उपाजहार—** **हटा दिया** **; जित्वा—** **जीत कर** **; ऋक्ष-राजम्—** **रीछों के राजा जाश्बवान को** **; अथ—** **तब** **; रत्नम्—** **(स्यमन्तक)** **मणि** **; अदात्—** **दे दिया** **; स:—** **उसने** **; तेन—** **इसके कारण** **; भीत:—** **भयभीत** **; पिता—** **मेरे पिता** **; अदिशत—** **अॢपत कर दिया** **;** **माम्—** **मुझको** **; प्रभवे—** **प्रभु को** **; अपि—** **यद्यपि** **; दत्ताम्—** **पहले ही प्रदत्त।** **.** 

**श्री सत्यभामा ने कहा : मेरे पिता का हृदय अपने भाई की हत्या से दुखित था, इसलिए** **उन्होंने भगवान् कृष्ण को इस अपराध के लिए दोषी ठहराया। भगवान् ने अपने यश पर लगे इस** **धब्बे को मिटाने के लिए रीछों के राजा को हराया और स्यमन्तक मणि वापस लेकर उसे मेरे** **पिता को लौटा दिया। अपने अपराध के फल से भयभीत मेरे पिता ने मुझे भगवान् को प्रदान** **कर दिया, यद्यपि मुझे अन्यों को दिये जाने का वायदा (वाग्दान) किया जा चुका था।** **तात्पर्य :** इस स्कन्ध के छप्पनवें अध्याय में वर्णन हो चुका है कि राजा सत्राजित ने अपनी पुत्री का हाथ पहले अक्रूर को और बाद में स्वयंवर में आये अनेक राजकुमारों को देने का वायदा करके अपने आपसे समझौता कर लिया था। किन्तु जब स्यमन्तक मणि लौट आया तो लज्जावश प्रेरित होकर उसने अपनी पुत्री भगवान् कृष्ण को अॢपत कर दी। श्रील श्रीधर स्वामी के अनुसार *प्रभवे* (भगवान् को) शब्द से उस शंका का समाधान हो जाता है, जिसमें दूसरों को वचन द्वारा दी गई वधू को कृष्ण को अॢपत करने के औचित्य की बात उठाई जाती है। यह एकदम उचित है कि मनुष्य के पास जो भी वस्तु हो वह उन्हें अॢपत की जाय तथा उनसे किसी वस्तु को रोके रखना अनुचित है।   

**श्रीजाश्बवत्युवाच** 