**ज्ञाने प्रयासमुदपास्य नमन्त एव** **जीवन्ति सन्मुखरितां भवदीयवार्ताम् ।** **स्थाने स्थिता: श्रुतिगतां तनुवाङ्मनोभि-** **र्ये प्रायशोऽजित जितोऽप्यसि तैषिलोक्याम् ॥ ३॥** 

**शब्दार्थ** 

**ज्ञाने—** **ज्ञान के लिए** **; प्रयासम्—** **प्रयास** **; उदपास्य—** **त्यागकर** **; नमन्त:—** **नमस्कार करते हुए** **; एव—** **केवल** **; जीवन्ति—** **जीवित** **रहते हैं** **; सत्-मुखरिताम्—** **शुद्ध भक्तों द्वारा उच्चारित** **; भवदीय-वार्ताम्—** **आपकी कथा** **; स्थाने—** **अपने भौतिक स्थान में** **;** **स्थिता:—** **स्थित रहकर** **; श्रुति-गताम्—** **सुन करके प्राप्त** **; तनु—** **अपने शरीर द्वारा** **; वाक्—** **शब्द** **; मनोभि:—** **तथा मन के द्वारा** **;** **ये—** **जो** **; प्रायश:—** **अधिकांशत:** **; अजित—** **हे अजेय** **; जित:—** **जीते गये** **; अपि—** **फिर भी** **; असि—** **हो जाते हो** **; तै:—** **उनके** **द्वारा** **; त्रि-लोक्याम्—** **तीनों लोकों में।** **.** 

**जो लोग अपने प्रतिष्ठित सामाजिक पदों पर रहते हुए ज्ञान-विधि का तिरस्कार करते हैं और** **मन, वचन और कर्मों से आपके तथा आपके कार्यकलापों के गुणगान के प्रति सश्मान व्यक्त** **करते हैं और आप तथा आपके द्वारा गुंजित इन कथाओं में अपना जीवन न्योछावर कर देते हैं, वे** **निश्चित रूप से आपको जीत लेते हैं अन्यथा आप तीनों लोकों में किसी के द्वारा भी अजेय हैं।** **तात्पर्य :** *उदपास्य* शब्द स्पष्ट सूचित करता है कि मानसिक चिन्तन की विधि (ज्ञान) द्वारा परम सत्य को समझने का तनिक भी प्रयास नहीं करना चाहिए क्योंकि इससे ईश्वर का अपूर्ण एवं निॢवशेष ज्ञान ही प्राप्त हो सकता है। *जीवन्ति* शब्द इसका द्योतक है कि जो भक्त कृष्ण का सदैव श्रवण करता है, वह भगवद्धाम जाता है भले ही वह कुछ भी न करे और केवल भगवान् विषयक कथाएँ ही सुनता रहे। श्रील सनातन गोस्वामी ने *तनुवाङ्मनोभि:* शब्दों की व्यालया तीन प्रकार से की है। भक्तों के प्रसंग में, कि वे मनसा-वाचा-कर्मणा भगवान् कृष्ण को जीतने में समर्थ होते हैं। इस तरह कृष्णभावनामृत में पूर्ण बनकर वे अपने हाथों से उनके चरणकमलों का स्पर्श कर सकते हैं, अपनी वाणी से उन्हें बुला सकते हैं और उनका चिन्तन करके अपने मन के भीतर उनका प्रत्यक्ष दर्शन कर सकते हैं। अभक्तों के प्रसंग में, *तनुवाङ्मनोभि:* शब्द *अजित* के द्योतक हैं और सूचित करते हैं कि जो लोग कृष्ण की प्रेमाभक्ति नहीं करते वे अपने शारीरिक बल, वाक्चातुर्य या मानसिक शक्ति से परम सत्य को जीत नहीं सकते। सारे प्रयासों के बावजूद परम सत्य उनकी पहुँच के परे रह जाता है। *जित:* शब्द के प्रसंग में *तनुवाङ्मनोभि:* शब्द यह सूचित करते हैं कि शुद्ध भक्तगण भगवान् कृष्ण के तन, मन तथा वाणी को जीत लेते हैं। भगवान् कृष्ण अपने शुद्ध भक्तों के पास रहने के कारण तन से जीत लिए जाते हैं और अपने भक्तों का गुणगान करते रहने से वाणी से तथा अपने प्रिय भक्तों का निरन्तर चिन्तन करने से मन से जीत लिये जाते हैं। श्रील विश्वनाथ चक्रवर्ती ठाकुर ने *तनुवाङ्मनोभि:* शब्दों की व्यालया *नमन्त:* के साथ जोड़ते हुए की है। वे बतलाते हैं कि भक्तगण मनसा-वाचा-कर्मणा भगवान् विषयक कथाओं का आदर करते हुए उनका पूरा लाभ उठा सकते हैं। भगवान् की कथाओं को नमस्कार करते समय भक्त को चाहिए कि अपने हाथों तथा सिर से भूमि स्पर्श करते हुए शरीर को सेवा में लगाये। वह *श्रीभद्भागवत* तथा *भगवद्गीता* जैसे दिव्य ग्रंथों एवं इन ग्रंथों का प्रचार करने वाले भक्तों की प्रशंसा करने में अपनी वाणी को लगाए तथा भगवान् की कथाओं का श्रवण करते समय आदर तथा आनन्द का अनुभव करने में अपने मन को लगाए। इस तरह जिस निष्ठावान भक्त ने कृष्ण विषयक स्वल्प ज्ञान भी प्राप्त कर लिया है, वह उनको जीत सकता है और उनके पास नित्य जीवन बिताने के लिए भगवद्धाम वापस जा सकता है। 