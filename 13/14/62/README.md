**एवं विहारै: कौमारै: कौमारं जहतुव्र्रजे ।** **निलायनै: सेतुबन्धैर्मर्कटोत्प्लवनादिभि: ॥ ६१॥** 

**शब्दार्थ** 

**एवम्—** **इस प्रकार** **; विहारै:—** **लीलाओं से** **; कौमारै:—** **बाल्यकाल की** **; कौमारम्—** **पाँच वर्ष तक की बाल्यावस्था** **; जहतु:—** **उन्होंने बिता दी** **; व्रजे—** **व्रजभूमि में** **; निलायनै:—** **आँखमिचौनी खेल में** **; सेतु-बन्धै:—** **पुल बनाने में** **; मर्कट-उत्प्लवन—** **बन्दरकूद** **; आदिभि:—** **इत्यादि में।** **.** 

**इस प्रकार व्रज भूमि में आँखमिचौनी का खेल खेलते, खेल में ही पुल बनाते, बन्दरों की** **तरह कूदफाँद करते तथा अन्य ऐसे ही खेलों में लगे रहकर बालकों ने अपना बाल्यकाल** **बिताया।** **तात्पर्य :** श्रील सनातन गोस्वामी के अनुसार *निलायनै* शब्द लुका-छिपी या आँखमिचौनी जैसे खेलों का द्योतक है। कभी कभी बालकगण भगवान् रामचन्द्र की सेना के बन्दरों की तरह कूदते और तालाबों या झीलों में पुल बनाकर श्रीलंका में बन्दरों द्वारा सेतु बनाने की नकल करते। कभी ये बालक क्षीरसागर मन्थन की नकल उतारते और कभी गेंद खेलते। आध्यात्मिक जगत में हमें पूर्ण आनन्द मिल सकता है बशर्ते कि हर कार्य शुद्ध भगवत्प्रेम अर्थात् कृष्णभावनामृत में सश्पन्न किया जाय। *इस प्रकार श्रीमद्भागवत के दसवें स्कंध के अन्तर्गत ''ब्रह्मा द्वारा कृष्ण की स्तुतिÓÓ नामक* *चौदहवें अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत सेवकों द्वारा रचित तात्पर्य* *पूर्ण हुए।* 