**अत: क्षमस्वाच्युत मे रजोभुवो** **ह्यजानतस्त्वत्पृथगीशमानिन: ।** **अजावलेपान्धतमोऽन्धचक्षुष** **एषोऽनुकश्प्यो मयि नाथवानिति ॥ १०॥** 

**शब्दार्थ** 

**अत:—** **अतएव** **; क्षमस्व—** **कृपया क्षमा कर दें** **; अच्युत—** **हे अच्युत प्रभु** **; मे—** **मुझको** **; रज:-भुव:—** **रजोगुण में उत्पन्न** **; हि—** **निस्सन्देह** **; अजानत:—** **अज्ञान होने से** **; त्वत्—** **आपसे** **; पृथक्—** **भिन्न** **; ईश—** **नियन्ता** **; मानिन:—** **अपने को मानते हुए** **; अज—** **अजन्मा** **; अवलेप—** **आवरण** **; अन्ध-तम:—** **अज्ञान के ऐसे अंधकार से** **; अन्ध—** **अन्धी** **; चक्षुष:—** **मेरी आँखें** **; एष:—** **यह व्यक्ति** **;** **अनुकश्प्य:—** **दया दिखानी चाहिए** **; मयि—** **मुझ पर** **; नाथ-वान्—** **अपने स्वामी के रूप में पाकर** **; इति—** **ऐसा सोचते हुए।** **.** 

**अतएव हे अच्युत भगवान्, मेरे अपराधों को क्षमा कर दें। मैं रजोगुण से उत्पन्न हुआ हूँ और** **स्वयं को आपसे पृथक् (स्वतंत्र) नियन्ता मानने के कारण मैं निरा मूर्ख हूँ। अज्ञान के अंधकार** **से मेरी आँखें अंधी हो चुकी हैं जिसके कारण मैं अपने को ब्रह्माण्ड का अजन्मा स्रष्टा समझ रहा** **हूँ। किन्तु मुझे आप अपना सेवक मानें और अपनी दया का पात्र बना लें।** **तात्पर्य :** श्रील विश्वनाथ चक्रवर्ती ठाकुर ने अपनी टीका में बतलाया है कि ब्रह्मा भगवान् के समक्ष निश्नलिखित तर्क प्रस्तुत करना चाह रहे थे: ''हे प्रभु! चूँकि मैंने बहुत बुरा कर्म किया है इसलिए मैं दण्ड का पात्र हूँ। साथ ही चूँकि मैं इतना बड़ा अज्ञानी हूँ इसलिए आप मुझे अबोध मूर्ख मानकर मुझ पर कृपा कीजिये। इस तरह यद्यपि मैं दण्ड तथा क्षमा दोनों का पात्र हूँ किन्तु मेरी विनम्र याचना है कि आप इस विषय में सहिष्णुता बरतते हुए मुझे क्षमा कर दें और मुझ पर कृपा करें।ÓÓ *नाथवान् इति* शब्दों के द्वारा ब्रह्माजी भगवान् कृष्ण को जताना चाह रहे थे कि आखिर वे उनके पिता और स्वामी हैं अतएव वे अपने इस विनीत सेवक के अपराध को क्षमा कर दें। प्रत्येक बद्धजीव, चाहे वह ब्रह्मा हो या क्षुद्र चींटी, अपनी पहचान भौतिक जगत से बनाना चाहता है और इस तरह भगवान् के साथ अपने सश्बन्ध को भूल जाता है। ब्रह्माजी भी इस विराट जगत के स्रष्टा के प्रतिष्ठित पद पर होने के कारण अपनी पहचान इस जगत के स्वामी के रूप में करते हैं और कभी कभी वे भूल जाते हैं कि वे परमेश्वर के तुच्छ सेवक हैं। अब भगवान् कृष्ण की कृपा से यह मिथ्या पहचान सही की जा रही है और ब्रह्माजी ईश्वर के नित्यदास के रूप में अपनी स्थिति का स्मरण कर रहे हैं।  