**पश्येश मेऽनार्यमनन्त आद्ये** **परात्मनि त्वय्यपि मायिमायिनि ।** **मायां वितत्येक्षितुमात्मवैभवं** **ह्यहं कियानैच्छमिवाॢचरग्नौ ॥ ९॥** 

**शब्दार्थ** 

**पश्य—** **जरा देखें तो** **; ईश—** **हे प्रभु** **; मे—** **मेरा** **; अनार्यम्—** **निन्दनीय आचरण** **; अनन्ते—** **अनन्त के विरुद्ध** **; आद्ये—** **आदि** **; पर-** **आत्मनि—** **परमात्मा** **; त्वयि—** **तुम** **; अपि—** **भी** **; मायि-मायिनि—** **माया के स्वामियों के लिए** **; मायाम्—** **(मेरी) माया** **; वितत्य—** **विस्तृत होकर** **; ईक्षितुम्—** **देखने के लिए** **; आत्म—** **आपकी** **; वैभवम्—** **शक्ति को** **; हि—** **निस्सन्देह** **; अहम्—** **मैं** **; कियान्—** **कितनी** **; ऐच्छम्—** **मैंने इच्छा की** **; इव—** **स²श** **; अॢच:—** **चिनगारी** **; अग्नौ—** **अग्नि की तुलना में।** **.** 

**हे प्रभु, मेरी अशिष्टता को जरा देखें! आपकी शक्ति की परीक्षा करने के लिए मैंने अपनी** **मायामयी शक्ति से आपको आच्छादित करने का प्रयत्न किया जबकि आप असीम तथा आदि** **परमात्मा हैं, जो मायापतियों को भी मोहित करनेवाले हैं। आपके सामने भला मैं क्या हूँ?** **विशाल अग्नि की उपस्थिति में मैं छोटी चिनगारी की तरह हूँ।** **तात्पर्य :** विशाल अग्नि से अनेक चिनगारियाँ निकलती हैं, जो उसकी तुलना में नगण्य होती हैं। यदि एक छोटी चिनगारी मूल अग्नि को जलाने का प्रयास करे तो यह प्रयास उपहासात्मक होगा। इसी प्रकार अखिल ब्रह्माण्ड के स्रष्टा ब्रह्मा भी ईश्वर की शक्ति की नगण्य चिनगारी हैं इसलिए ब्रह्मा द्वारा परमेश्वर को मोहित करने का प्रयास निश्चित रूप से हास्यास्पद था। ब्रह्मा यहाँ पर भगवान् कृष्ण को *ईश* कहकर सश्बोधित करते हैं, जो यह सूचित करता है कि कृष्ण न केवल सबों के स्वामी हैं अपितु भगवान् के निर्देशन में ब्रह्माण्ड का सृजन करनेवाले उन ब्रह्मा के भी स्वामी हैं, जो भगवान् के ही शरीर से उत्पन्न हैं। भगवान् कृष्ण को छलने के प्रयास के कारण ब्रह्मा को अपनी अशिष्टता पर लज्जा आई अतएव वे उनके द्वारा दण्डित होने या क्षमा किये जाने के लिए पूर्णतया राजी थे। यदि भगवान् कृष्ण अपने भक्तों को अनुचित कार्य करने पर दण्ड नहीं दें तो उनकी मूर्खता बढ़ती जाये और वह उनके भक्ति-भावों को पूर्णतया आच्छादित कर ले। इसलिए भगवान् कृष्ण कृपा करके अपने भक्तों को अनुशासित रखते हैं और उन्हें भगवद्धाम के मार्ग की ओर अग्रसर होने देते हैं।  