**प्रपञ्चं निष्प्रपञ्चोऽपि विडश्बयसि भूतले ।** **प्रपन्नजनतानन्दसन्दोहं प्रथितुं प्रभो ॥ ३७॥** 

**शब्दार्थ** 

**प्रपञ्चम्—** **भौतिक** **; निष्प्रपञ्च:—** **पूर्णतया आध्यात्मिक** **; अपि—** **यद्यपि** **; विडश्बयसि—** **आप अनुकरण करते हैं** **; भू-तले—** **पृथ्वी** **पर** **; प्रपन्न—** **शरणागत** **; जनता—** **लोगों का** **; आनन्द-सन्दोहम्—** **नाना प्रकार के आनन्द** **; प्रथितुम्—** **विस्तार करने के लिए** **;** **प्रभो—** **हे स्वामी।** **.** 

**हे स्वामी, यद्यपि भौतिक जगत से आपको कुछ भी लेना-देना नहीं रहता किन्तु आप इस** **धरा पर आकर अपने शरणागत भक्तों के लिए आनन्द-भाव की विविधताओं को विस्तृत करने** **के लिए भौतिक जीवन का अनुकरण करते हैं।** **तात्पर्य :** श्रील विश्वनाथ चक्रवर्ती ठाकुर इंगित करते हैं कि जिस प्रकार सूर्य के प्रकाश में दीपक का प्रकाश उतना उदीप्त नहीं जान पड़ता जितना कि छाया में जान पड़ता है, अथवा एक हीरा चाँदी की थाली में उतना नहीं चमकता जितना कि नीले काँच की तस्तरी में, उसी तरह गोविन्द रूप भगवान् की लीलाएँ वैकुण्ठ धाम में उतनी आश्चर्यजनक नहीं लगतीं जितनी कि माया के भौतिक परिदृश्य में। भगवान् कृष्ण इस धरा में आकर अपने भक्तों के साथ आज्ञाकारी पुत्र, सखा, पति, पिता, मित्र इत्यादि के रूप में व्यवहार करते हैं और संसार के अंधकार में ये तेजस्वी उन्मुक्त लीलाएँ भगवान् के शरणागत भक्तों को असीम आनन्द प्रदान करती हैं। श्रील प्रभुपाद ने ''भगवान् श्रीकृष्णÓÓ में ब्रह्मा के कथन को इस रूप में उद्धृत किया है, ''मैं यह भी समझ सकता हूँ कि छोटे से ग्वालबाल के रूप में आपका प्राकट्य कोई भौतिक कृत्य नहीं है। आप उनके स्नेह से इतने दबे हुए हैं कि आप अपनी दिव्य उपस्थिति से उन्हें अधिकाधिक प्रेमाभकि्त करने के लिए प्रोत्साहित करने यहाँ आते हैं।ÓÓ  