**वस्तुतो जानतामत्र कृष्णं स्थास्नु चरिष्णु च ।** **भगवद्रूपमखिलं नान्यद्वस्त्विह किञ्चन ॥ ५६॥** 

**शब्दार्थ** 

**वस्तुत:—** **वास्तव में** **; जानताम्—** **जानने वालों के लिए** **; अत्र—** **इस संसार में** **; कृष्णम्—** **भगवान् कृष्ण को** **; स्थास्नु—** **अचल** **;** **चरिष्णु—** **चल** **; च—** **तथा** **; भगवत्-रूपम्—** **भगवान् का प्रकट रूप** **; अखिलम्—** **सर्वस्व** **; न—** **कुछ भी नहीं** **; अन्यत्—** **अन्य** **;** **वस्तु—** **वस्तु** **; इह—** **यहाँ** **; किञ्चन—** **तनिक भी।** **.** 

**इस जगत में जो लोग भगवान् कृष्ण को यथारूप में समझते हैं, वे समस्त चर या अचर** **वस्तुओं को भगवान् के व्यक्त रूप में देखते हैं। ऐसे प्रबुद्ध लोग भगवान् कृष्ण से परे अन्य** **किसी यथार्थ (वास्तविकता) को नहीं मानते।** **तात्पर्य :** प्रत्येक वस्तु कृष्ण में और प्रत्येक वस्तु में कृष्ण विद्यमान रहते हैं। फिर भी प्रगमन की दिशा शक्तिमान से विस्तारित शक्ति की ओर होती है। भगवान् कृष्ण आदि सत्ता हैं जिनसे अन्य सारी सत्ताएँ उद्भूत होती हैं। वे परम शक्तिमान हैं जिनसे सभी प्रकार की शक्तियाँ प्रकट होती हैं। इस तरह हमारे शरीर, आत्मा, परिवार, मित्र, राष्ट्र, लोक, ब्रह्माण्ड इत्यादि भगवान् की ही अभिव्यक्तियाँ हैं, जो अपनी निजी शक्तियों के माध्यम से विस्तार करते हैं। निश्चय ही कृष्ण हमारे प्रेम तथा आकर्षण के चरम लक्ष्य हैं जबकि शरीर, परिवार तथा घर गौण लक्ष्य हैं। यही नहीं, प्रेम के ये गौण लक्ष्य भी कृष्ण की ही अभिव्यक्तियाँ हैं। निष्कर्ष यही है कि भगवान् कृष्ण हमारे एकमात्र मित्र तथा प्रेम के लक्ष्य हैं। श्रील प्रभुपाद ने इस श्लोक की टीका ''भगवान् श्रीकृष्णÓÓ में इस प्रकार की है : ''कृष्ण का अंश हुए बिना कोई भी वस्तु आकर्षक नहीं बन सकती। विश्व में जो भी आकर्षक है, वह कृष्ण के कारण है। अतएव कृष्ण समस्त आनन्द के आगार हैं। कृष्ण हर वस्तु के सार हैं और उच्च अध्यात्मवादी प्रत्येक वस्तु को उनसे सश्बन्धित देखते हैं। *चैतन्य-चरितामृत* में कहा गया है कि *महाभागवत* अर्थात् उच्च श्रेणी का भक्त कृष्ण को समस्त चराचर जीवों का सक्षम आधार मानता है। इसलिए वह इस जगत की प्रत्येक वस्तु को कृष्ण से सश्बन्धित देखता है।ÓÓ  