**तत्तेऽनुकश्पां सुसमीक्षमाणो** **भुञ्जान एवात्मकृतं विपाकम् ।** **हृद्वाग्वपुॢभॢवदधन्नमस्ते** **जीवेत यो मुक्तिपदे स दायभाक् ॥ ८॥** 

**शब्दार्थ** 

**तत्—** **अत:** **; ते—** **आपकी** **; अनुकश्पाम्—** **दया की** **; सु-समीक्षमाण:—** **आशा रखते हुए** **; भुञ्जान:—** **सहन करते हुए** **; एव—** **निश्चय ही** **; आत्म-कृतम्—** **अपने से किया गया** **; विपाकम्—** **कर्म फल** **; हृत्—** **हृदय** **; वाक्—** **वाणी** **; वपुॢभ:—** **तथा शरीर से** **;** **विदधन्—** **अॢपत करते हुए** **; नम:—** **नमस्कार** **; ते—** **आपको** **; जीवेत—** **जीवित रहता है** **; य:—** **जो** **; मुक्ति-पदे—** **मुक्ति पद के** **लिए** **; स:—** **वह** **; दाय-भाक्—** **असली उत्तराधिकारी।** **.** 

**हे प्रभु, जो व्यक्ति अपने विगत दुष्कर्मों के फलों को धैर्यपूर्वक सहते हुए तथा अपने मन,** **वाणी तथा शरीर से आपको नमस्कार करते हुए सत्यनिष्ठïा से आपकी अहैतुकी कृपा प्रदत्त किये** **जाने की प्रतीक्षा करता है, वह अवश्य ही मोक्ष का भागी होता है क्योंकि यह उसका अधिकार** **बन जाता है।** **तात्पर्य :** श्रील श्रीधर स्वामी टीका करते हुए बतलाते हैं कि जिस प्रकार वैध पुत्र को पिता का उत्तराधिकारी बनने के लिए केवल जीवित रहना होता है उसी तरह जो व्यक्ति भक्तियोग के नियमों का पालन करते हुए कृष्णभावनामृत को अपना प्राणाधार बनाता है उसे भगवत्कृपा प्राप्त होती है। दूसरे शब्दों में, वह भगवद्धाम को जाता है। *सुसमीक्षमाण* शब्द सूचित करता है कि भक्त अपने पूर्व पापकृत्यों के कष्टकारक फलों का भोग करते हुए भी भगवान् की कृपा की प्रतीक्षा करता है। भगवान् कृष्ण ने *भगवद्गीता* में कहा है कि जो भक्त उनकी शरण में चला जाता है उसे पूर्वकर्म का फल नहीं भोगना पड़ता। फिर भी चूँकि भक्त के मन में अपनी पूर्वपाप मनोवृत्ति के अवशेष रह सकते हैं अत: भगवान् कभी कभी अपने भक्त को दण्ड देते प्रतीत होते हैं, जो पाप के फलों जैसा हो सकता है। ईश्वर की सश्पूर्ण सृष्टि का उद्देश्य जीव की उस प्रवृत्ति को सुधारना है, जिसमें वह ईश्वर के बिना भोग करना चाहता है, अत: किसी पापकर्म के लिए विशेष दण्ड दिया जाना उस मनोवृत्ति को कम करने के लिए होता है, जिससे वह कर्म हुआ होता है। यद्यपि भक्त भगवान् की भक्ति के अधीन रहता है किन्तु जब तक वह कृष्णभावनामृत में पूरी तरह दक्ष नहीं हो लेता तब तक उसमें इस जगत के मिथ्या सुख को भोगने की थोड़ी थोड़ी प्रवृत्ति रह जाती है। इसलिए भगवान् इस बची हुई भोग-प्रवृत्ति को समूल नष्ट करने के लिए विशिष्ट स्थिति उत्पन्न करते हैं। निष्ठावान् भक्त द्वारा भोगा जाने वाला दुख कर्मफल नहीं है प्रत्युत यह भगवान् की विशिष्ट कृपा होती है कि वे उसे भौतिक जगत छोड़कर भगवद्धाम वापस जाने की प्रेरणा देते हैं। निष्ठावान भक्त भगवद्धाम जाने के लिए इच्छुक रहता है, इसलिए वह खुशी खुशी भगवान् के दयापूर्ण दण्ड को स्वीकार करता है और वह मन, वचन तथा कर्म से भगवान् को आदर देता है तथा नमस्कार करता है। भगवान् का सान्निध्य प्राप्त करने के लिए भगवान् का ऐसा प्रामाणिक दास ईश्वर का वैध पुत्र बन जाता है जैसाकि *दायभाक्* शब्दों से सूचित होता है। जिस प्रकार स्वयं अग्नि बने बिना कोई भी व्यक्ति सूर्य के पास नहीं पहुँच सकता उसी तरह कठोर शुद्धीकरण विधि का पालन किए बिना कोई परम पवित्र कृष्ण तक नहीं पहुँच सकता—यह शुद्धीकरण भले ही कष्ट जैसा प्रतीत हो किन्तु यह भगवान् के हाथों द्वारा किया गया उपचार होता है।  