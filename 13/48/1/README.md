यहाँ जाते हैं और उसके साथ संभोग करते हैं। तत्पश्चात् अक्रूर के यहाँ जाते हैं। भगवान् पाण्डवों को प्रसन्न करने के लिए अक्रूर को हस्तिनापुर भेजते हैं। जब उद्धव ने आकर श्रीकृष्ण से व्रज के समाचार बतला दिये तो भगवान् त्रिवक्रा के घर गये जो संभोग-सुख के उपयुक्त विविध अलंकारों से सजाया गया था। त्रिवक्रा ने बड़े ही आदर के साथ कृष्ण का स्वागत किया, उन्हें उच्च आसन दिया और अपनी सखियों के साथ उनकी पूजा की। उसने उद्धव को भी उनके पद के अनुसार आसन दिया किन्तु उद्धव ने उसका केवल स्पर्श ही किया और फिर जमीन पर बैठ गये। तब श्रीकृष्ण ऐश्वर्यशाली शय्या में लेट गये और दासी त्रिवक्रा ने अपने को खूब सजाया-सँवारा था। तत्पश्चात् वह उनके पास आई। कृष्ण ने त्रिवक्रा को शय्या में बुलाया और विविध प्रकार से उसके साथ रमण किया। कृष्ण का आङ्क्षलगन पाकर त्रिवक्रा काम-पीड़ा से मुक्त हो गई। उसने कृष्ण से कुछ काल तक रहने के लिए कहा और सबका मन रखने वाले भगवान् ने कालान्तर में उसकी प्रार्थना को पूरा करने का वचन दिया। तत्पश्चात् वे उद्धव सहित अपने घर लौट आये। त्रिवक्रा ने कृष्ण को चन्दन- लेप अॢपत करने के अलावा कभी कोई अन्य पवित्र कर्म नहीं किया था फिर भी इस एकमात्र कर्म की पवित्रता के बल पर उसने श्रीकृष्ण की दुर्लभ संगति प्राप्त की। इसके बाद श्रीकृष्ण बलदेव तथा उद्धव समेत अक्रूर के घर गये। अक्रूर ने तीनों को नमस्कार करने के बाद उपयुक्त आसन प्रदान करते हुए उनका सश्मान किया। तत्पश्चात् उसने राम तथा कृष्ण की पूजा की, उनके चरण पखारे और उस जल को सिर पर धारण किया। अक्रूर ने भी उनकी अनेक प्रकार से स्तुतियाँ कीं। भगवान् कृष्ण अक्रूर की स्तुतियों से प्रसन्न थे। उन्होंने उनसे कहा कि चूँकि आप हमारे चाचा (ताऊ) लगते हैं अत: कृष्ण तथा बलराम को उनका संरक्षण तथा अनुग्रह मिलते रहना चाहिए। तत्पश्चात् कृष्ण ने अक्रूर की प्रशंसा एक सन्त तथा पापियों को पवित्र करने वाले के रूप में की और उनसे कहा कि वे हस्तिनापुर जाकर पता लगायें कि अपने पिता से वंचित होकर पाण्डव किस तरह रह रहे हैं। अन्त में कृष्ण बलराम तथा उद्धव को अपने साथ लेकर अपने घर लौट आये।  

**श्रीशुक उवाच** 