**दुराध्र्यं समाराध्य विष्णुं सर्वेश्वरेश्वरम् ।** **यो वृणीते मनोग्राह्यमसत्त्वात्कुमनीष्यसौ ॥ ११॥** 

**शब्दार्थ** 

**दुराराध्यम्—** **विरले ही पूजित** **; समाराध्य—** **पूरी तरह पूजा करके** **; विष्णुम्—** **विष्णु की** **; सर्व—** **सबों के** **; ईश्वर—** **नियन्ता के** **;** **ईश्वरम्—** **परम नियन्ता** **; य:—** **जो** **; वृणीते—** **वर के रूप में चुनता है** **; मन:—** **मन तक** **; ग्राह्यम्—** **पहुँच रखने वाला, अर्थात् इन्द्रिय** **तृप्ति** **; असत्त्वात्—** **तुच्छता के कारण** **; कुमनीषी—** **बुद्धिहीन** **; असौ—** **वह व्यक्ति।** **.** 

**सामान्यतया समस्त ईश्वरों के परम ईश्वर भगवान् विष्णु तक पहुँच पाना कठिन है। अत: जो** **व्यक्ति उनकी समुचित पूजा करने के बाद उनसे इन्द्रियतृप्ति का वर माँगता है, वह निश्चित रूप** **से कम बुद्धि वाला (दुर्बुद्धि) है क्योंकि वह तुच्छ फल से तुष्ट हो जाता है।** **तात्पर्य :** आचार्यों की टीकाओं से यह स्पष्ट है कि त्रिवक्रा की कथा को दो स्तरों पर समझना होगा। एक ओर भगवान् की प्रत्यक्ष संगति एवं उनकी लीलाओं में भाग लेने के कारण वह मुक्तात्मा मानी जाती है, तो दूसरी ओर उसका आचरण यह शिक्षा प्रदान करने के निमित्त प्रस्तुत हुआ है कि कृष्ण का साथ होने पर क्या नहीं करना चाहिए। चूँकि कृष्ण की सारी लीलाएँ न केवल आनन्दमय हैं अपितु उपदेशात्मक हैं अत: इस लीला में कोई वास्तविक विरोध नहीं है क्योंकि त्रिवक्रा की पवित्रता तथा उसका बुरा उदाहरण दो भिन्न स्तरों पर उपस्थित होते हैं। अर्जुन भी शुद्ध-भक्त माना जाता है फिर भी प्रारश्भ में युद्ध करने की कृष्ण की आज्ञा का उल्लंघन करके उसने भी जो नहीं करना चाहिए उसका उदाहरण प्रस्तुत किया। किन्तु ऐसे बुरे उदाहरणों का अन्त सदा सुखमय होता है परम सत्य कृष्ण के आनन्दमय सान्निध्य में।  