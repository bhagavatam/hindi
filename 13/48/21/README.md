**देहाद्युपाधेरनिरूपितत्वाद्** **भवो न साक्षान्न भिदात्मन: स्यात् ।** **अतो न बन्धस्तव नैव मोक्ष:** **स्याताश्निकामस्त्वयि नोऽविवेक: ॥ २२॥** 

**शब्दार्थ** 

**देह—** **शरीर** **; आदि—** **इत्यादि की** **; उपाधे:—** **उपाधियों के रूप में** **; अनिरूपितत्वात्—** **निश्चित न हो पाने से** **; भव:—** **जन्म** **; न—** **नहीं** **; साक्षात्—** **शाब्दिक** **; न—** **न तो** **; भिदा—** **द्वैत** **; आत्मन:—** **परमात्मा के लिए** **; स्यात्—** **विद्यमान है** **; अत:—** **इसलिए** **; न—** **नहीं** **; बन्ध:—** **बन्धन** **; तव—** **तुश्हारा** **; न एव—** **न तो, वास्तव में** **; मोक्ष:—** **मुक्ति** **; स्याताम्—** **यदि हो** **; निकाम:—** **तुश्हारी स्वयं की** **इच्छा से** **; त्वयि—** **तुममें** **; न:—** **हमारा** **; अविवेक:—** **त्रुटिपूर्ण विवेक।** **.** 

**चूँकि यह कभी प्रदॢशत नहीं हुआ है कि आप भौतिक शारीरिक उपाधियों से प्रच्छन्न हैं** **अत: यह निष्कर्ष रूप में यह समझना होगा कि शाब्दिक अर्थ में न तो आपका जन्म होता है न** **ही कोई द्वैत है। इसलिए आपको बन्धन या मोक्ष का सामना नहीं करना होता। और यदि आप** **ऐसा करते प्रतीत होते हैं, तो यह आपकी इच्छा के कारण ही है कि हम आपको इस रूप में** **देखते हैं या कि हममें विवेक का अभाव है इसलिए ऐसा है।** **तात्पर्य :** यहाँ अक्रूर उन दो कारणों को बतलाते हैं जिससे भगवान् भौतिक स्वरूप से आच्छादित दिखते हैं या मनुष्य की तरह जन्म लेते प्रतीत होते हैं। पहला कारण जब भगवान् कृष्ण अपनी लीलाएँ सश्पन्न करते हैं, तो उनके प्रेमी भक्त उन्हें अपने प्रिय पुत्र, मित्र, प्रेमी इत्यादि के रूप में मानते हैं। इस प्रेम-विनिमय के आनन्द के कारण ही वे कृष्ण को ईश्वर नहीं मानते। उदाहरणार्थ, कृष्ण के प्रति असामान्य प्रेम के कारण ही माता यशोदा को चिन्ता होती है कि जंगल में कृष्ण को चोट लग जायेगी। वे इस तरह इसलिए अनुभव करती हैं क्योंकि भगवान् की ऐसी इच्छा होती है, जिसे यहाँ *निकाम:*  शब्द द्वारा इंगित किया गया है। दूसरा कारण जिससे भगवान् भौतिक प्रतीत होते हैं वह *अविवेक:* शब्द से इंगित होता है अज्ञान या अविवेक के कारण ही मनुष्य भगवान् की स्थिति को ठीक से समझ नहीं पाता। *भागवत* के ग्यारहवें स्कन्ध में उद्धव से बातें करते हुए भगवान् कृष्ण विस्तार से बन्धन तथा मोक्ष के परे अपनी दिव्य स्थिति की विवेचना करते हैं। जैसाकि वैदिक साहित्य में कहा गया है *देहदेहिविभागोऽयं नेश्वरे विद्यते क्वचित्* भगवान् के शरीर तथा आत्मा में कभी कोई अन्तर नहीं होता। दूसरे शब्दों में, श्रीकृष्ण का शरीर नित्य, आध्यात्मिक, सर्वज्ञ तथा समस्त आनन्द का आगार है।  