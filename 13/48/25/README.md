**क: पण्डितस्त्वदपरं शरणं समीयाद्** **भक्तप्रिया²तगिर: सुहृद: कृतज्ञात् ।** **सर्वान्ददाति सुहृदो भजतोऽभिकामा-** **नात्मानमप्युपचयापचयौ न यस्य ॥ २६॥** 

**शब्दार्थ** 

**क:—** **कौन** **; पण्डित:—** **विद्वान** **; त्वत्—** **आपसे बढ़कर** **; अपरम्—** **दूसरा** **; शरणम्—** **शरण के लिए** **; समीयात्—** **जाये** **; भक्त—** **अपने भक्त के लिए** **; प्रियात्—** **स्नेहिल** **; ऋत—** **सदैव सच** **; गिर:—** **शब्द** **; सुहृद:—** **शुभचिन्तक** **; कृत-ज्ञात्—** **कृतज्ञ** **; सर्वान्—** **सभी** **; ददाति—** **आप देते हैं** **; सुहृद:—** **अपने शुभचिन्तक भक्तों को** **; भजत:—** **आपकी पूजा करने वाले** **; अभिकामान्—** **इच्छाएँ** **;** **आत्मानम्—** **अपने आपको** **; अपि—** **भी** **; उपचय—** **वृद्धि** **; अपचयौ—** **या ह्रास** **; न—** **कभी नहीं** **; यस्य—** **जिसका।** **.** 

**जब आप अपने भक्तों के प्रति इतने स्नेहिल, कृतज्ञ तथा सच्चे शुभचिन्तक हैं, तो फिर कौन** **ऐसा विद्वान होगा जो आपको छोड़कर किसी दूसरे के पास जायेगा? जो लोग सच्चे सालयभाव** **से आपकी पूजा करते हैं उन्हें आप मुँहमाँगा वरदान, यहाँ तक कि अपने आपको भी, दे देते हैं** **फिर भी आपमें न तो वृद्धि होती है न ह्रास।** **तात्पर्य :** इस श्लोक में भगवान् तथा उनके भक्त—दोनों को ही *सुहृद:* (शुभचिन्तक) कहा गया है। भगवान् अपने भक्त के शुभचिन्तक हैं और भक्त भी भगवान् के लिए सारे सुख की प्रेमपूर्वक कामना करता है। इस जगत में भी अत्यधिक प्रेम से कभी कभी अनावश्यक चिन्ता उत्पन्न होती है। उदाहरणार्थ, हम प्राय: देखते हैं कि माता द्वारा अपनी प्रौढ़ सन्तान के प्रति यह चिन्ता कि वह वास्तव में किसी आपत्ति में होगा न्यायसंगत नहीं है। प्रौढ़ सन्तान धनी, दक्ष तथा स्वस्थ हो तो भी माता की प्रेममयी चिन्ता बनी रहती है। इसी प्रकार शुद्ध-भक्त कृष्ण के प्रति सदैव प्रेममयी चिन्ता का अनुभव करता है जैसाकि माता यशोदा के उदाहरण से स्पष्ट है, जो कृष्ण के प्रति अपने सुन्दर पुत्र के रूप में ही ङ्क्षचतित रहती हैं। भगवान् कृष्ण ने अक्रूर से वादा किया था कि कंस का वध करने के बाद वे उनके घर जायेंगे और अब भगवान् वही वादा निभाने आये थे। अक्रूर इसे जानते हैं इसीलिए भगवान् की महिमा का गायन *ऋतगिर:* (वचन के प्रति सच्चा) कहकर करते हैं। भक्त द्वारा भगवान् की जो भी थोड़ी-बहुत पूजा होती है उसके लिए भगवान् उसके कृतज्ञ रहते हैं। भक्त भले ही भूल जाय किन्तु भगवान् उसे नहीं भूलते।  