**तन्मातरौ निजसुतौ घृणया स्नुवन्त्यौ** **पङ्काङ्गरागरुचिरावुपगृह्य दोवर्याम् ।** **दत्त्वा स्तनं प्रपिबतो: स्म मुखं निरीक्ष्य** **मुग्धस्मिताल्पदशनं ययतु: प्रमोदम् ॥ २३॥** 

शब्दार्थ **** 

**तत्-मातरौ—** **उनकी माताएँ (रोहिणी तथा यशोदा)** **; निज-सुतौ—** **अपने अपने पुत्रों को** **; घृणया—** **अत्यन्त प्रेमपूर्वक** **;** **स्नुवन्त्यौ—** **अपने स्तनों का दूध पिलातीं** **; पङ्क-अङ्ग-राग-रुचिरौ—** **जिनके दिव्य शरीर गोबर तथा गोमूत्र के कीचड़ से सने हुए** **थे** **; उपगृह्य—** **रखवाली करते हुए** **; दोवर्याम्—** **अपनी भुजाओं से** **; दत्त्वा—** **देकर** **; स्तनम्—** **स्तन** **; प्रपिबतो:—** **दूध पीते हुए** **;** **स्म—** **निस्सन्देह** **; मुखम्—** **मुँह को** **; निरीक्ष्य—** **देखकर** **; मुग्ध-स्मित-अल्प-दशनम्—** **मुखों से बाहर निकली दँतुलियों से हँसते** **;** **ययतु:—** **प्राप्त किया** **; प्रमोदम्—** **दिव्य आनन्द।** **.** 

**दोनों बालक गोबर तथा गोमूत्र मिले कीचड़ से सने हुए अत्यन्त सुन्दर लग रहे थे और जब** **वे दोनों अपनी माताओं के पास गये तो यशोदा तथा रोहिणी दोनों ने बड़े प्यार से उन्हें उठा** **लिया, छाती से लगाया और अपने स्तनों से बहता दूध पिलाया। स्तन-पान करते हुए दोनों** **बालक मुसका रहे थे और उनकी दँतुलियाँ दिख रही थीं। उनके सुन्दर छोटे-छोटे दाँत देखकर** **उनकी माताओं को परम आनन्द हुआ।** **तात्पर्य :** चूँकि माताएँ अपने अपने बच्चों की देखरेख करती थीं इसलिए योगमाया की व्यवस्थानुसार बच्चों ने सोचा, ''ये रहीं हमारी माताएँÓÓ और माताएँ सोचतीं, ''ये रहे हमारे पुत्र।ÓÓ स्नेह के कारण स्वभावत: माताओं के स्तन से स्वत: दूध निकलने लगा और बच्चे उसे पीने लगे। जब माताओं ने बच्चों के दाँत आते देखे तो वे उन्हें गिनतीं और प्रसन्न होतीं। जब बच्चों ने देखा कि माताएँ उन्हें दूध पीने दे रही हैं, तो उन्हें भी दिव्य आनन्द की अनुभूति हुई। ज्यों ज्यों रोहिणी तथा बलराम के और यशोदा तथा कृष्ण के बीच यह स्नेह बढ़ता गया त्यों त्यों उनका दिव्य आनन्द भी बढ़ता रहा।  