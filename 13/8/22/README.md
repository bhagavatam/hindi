**तावङ्घ्रियुग्ममनुकृष्य सरीसृपन्तौ** **घोषप्रघोषरुचिरं व्रजकर्दमेषु ।** **तन्नादहृष्टमनसावनुसृत्य लोकं** **मुग्धप्रभीतवदुपेयतुरन्ति मात्रो: ॥ २२॥** 

शब्दार्थ **** 

**तौ—** **कृष्ण तथा बलराम दोनों** **; अङ्घ्रि-युग्मम् अनुकृष्य—** **अपने दोनों पाँवों को घसीटते हुए** **; सरीसृपन्तौ—** **सरी सृपों की तरह** **रेंगते** **; घोष-प्रघोष-रुचिरम्—** **अपने घुंघरुओं से आवाज करते जो अत्यन्त मधुर थी** **; व्रज-कर्दमेषु—** **व्रजभूमि की धरती पर गोबर** **तथा गोमूत्र से उत्पन्न कीचड़ में** **; तत्-नाद—** **उन घुंघरुओं की आवाज से** **; हृष्ट-मनसौ—** **अत्यन्त प्रसन्न होकर** **; अनुसृत्य—** **पीछे** **पीछे चलते हुए** **; लोकम्—** **अन्य लोगों को** **; मुग्ध—** **मोहित होकर** **; प्रभीत-वत्—** **उनसे बारश्बार डरते हुए** **; उपेयतु:—** **तुरन्त लौट** **आये** **; अन्ति मात्रो:—** **अपनी माताओं की ओर।** **.** 

**जब कृष्ण तथा बलराम अपने पैरों के बल व्रजभूमि में गोबर तथा गोमूत्र से उत्पन्न कीचड़** **वाली जगहों में रेंगते थे तो उनका रेंगना सरी सृपों के रेंगने जैसा लगता था और उनके पैरों के** **घुंघरुओं की आवाज अत्यन्त मनोहर लगती थी। वे अन्य लोगों के घुंघरुओं की आवाज से** **अत्यधिक प्रसन्न होकर उनके पीछे पीछे चल देते मानो अपनी माताओं के पास जा रहे हों। किन्तु** **जब वे यह देखते कि वे दूसरे लोग हैं, तो भयभीत होकर अपनी असली माताओं, यशोदा तथा** **रोहिणी, के पास लौट आते।** **तात्पर्य :** व्रजभूमि में रेंगते हुए कृष्ण तथा बलराम घुंघरुओं की आवाज से मुग्ध हो जाते थे। इससे कभी कभी अन्य लोगों के पीछे-पीछे लगते। उन लोगों को कृष्ण तथा बलराम का रेंगना अत्यधिक आनन्द देता अत: वे चिल्ला पड़ते, ''ओह! देखो न! कृष्ण तथा बलराम किस तरह रेंग रहे हैं!ÓÓ यह सुनकर कृष्ण तथा बलराम समझ जाते कि वे लोग, जिनके पीछे वे जा रहे हैं, उनकी माताएँ नहीं हैं अत: वे अपनी असली माताओं के पास लौट आते। इस तरह कृष्ण तथा बलराम का रेंगना पड़ोस के लोगों के साथ साथ माता यशोदा तथा रोहिणी और दोनों बालकों को भी आनन्द प्रदान करता।  