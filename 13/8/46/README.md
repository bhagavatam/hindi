**द्रोणो वसूनां प्रवरो धरया भार्यया सह ।** **करिष्यमाण आदेशान्ब्रह्मणस्तमुवाच ह ॥ ४८॥** 

शब्दार्थ **** 

**श्री-शुक: उवाच—** **श्रीशुकदेव गोस्वामी ने कहा** **; द्रोण:—** **द्रोण नामक** **; वसूनाम्—** **आठ वसुओं में** **; प्रवर:—** **सर्वश्रेष्ठ** **; धरया—** **धरा के** **; भार्यया—** **अपनी पत्नी** **; सह—** **साथ** **; करिष्यमाण:—** **सश्पन्न करने के लिए** **; आदेशान्—** **आदेश** **; ब्रह्मण:—** **ब्रह्मा का** **;** **तम्—** **उससे** **; उवाच—** **कहा** **; ह—** **भूतकाल में।** **.** 

**शुकदेव गोस्वामी ने कहा : भगवान् ब्रह्माजी के आदेश का पालन करने के लिए वसुओं में** **श्रेष्ठ द्रोण ने अपनी पत्नी धरा समेत ब्रह्मा से इस प्रकार कहा।** **तात्पर्य :** *ब्रह्म-संहिता* (५.३७) में कहा गया है— *आनन्दचिन्मय रस प्रतिभाविताभि-* *स्ताभिर्य एव निजरूपतया कलाभि:।* *गोलोक एव निवसत्यखिलात्मभूतो* *गोविन्दमादिपुरुषंतमहं भजामि॥* जब कृष्ण कहीं भी अवतरित होते हैं, तो वे अपने पार्षदों समेत आते हैं। ये पार्षद सामान्य जीव नहीं होते। कृष्ण की लीलाएँ नित्य हैं और जब वे अवतरित होते हैं, तो अपने पार्षदों समेत आते हैं। इसलिए नन्द तथा माता यशोदा कृष्ण के नित्य पिता तथा माता हैं। इसका अर्थ यह हुआ कि जब कभी कृष्ण अवतरित होते हैं, तो नन्द तथा यशोदा के साथ-साथ वसुदेव तथा देवकी भी भगवान् के माता- पिता के रूप में अवतरित होते हैं। ये व्यक्ति भगवान् कृष्ण के निजी शरीर के अंश होते हैं। ये सामान्य जीव नहीं होते। महाराज परीक्षित इसे जानते थे किन्तु वे शुकदेव गोस्वामी से जानने के लिए इच्छुक थे कि क्या सामान्य व्यकि्त *साधनसिद्धि* के द्वारा इस अवस्था को प्राप्त हो सकते हैं? सिद्धि दो प्रकार की होती है— *नित्यसिद्धि* तथा *साधनसिद्धि।*  *नित्यसिद्ध* वह है, जो कृष्ण का नित्य पार्षद है—कृष्ण के शरीर का अंश है, जबकि *साधनसिद्ध* सामान्य मनुष्य होता है, जो पुण्यकर्म करके तथा भक्ति के नियमों का पालन करके इसी अवस्था को प्राप्त करता है। इस तरह महाराज परीक्षित के पूछने का उद्देश्य यह था कि क्या सामान्य व्यकि्त माता यशोदा तथा नन्द महाराज के पद को प्राप्त कर सकते हैं? शुकदेव गोस्वामी ने इस प्रश्न का उत्तर इस प्रकार दिया।  