**पितरौ नान्वविन्देतां कृष्णोदारार्भकेहितम् ।** **गायन्त्यद्यापि कवयो यल्लोकशमलापहम् ॥ ४७॥** 

शब्दार्थ **** 

**पितरौ—** **कृष्ण के असली पिता तथा माता ने** **; न—** **नहीं** **; अन्वविन्देताम्—** **आनन्द प्राप्त किया** **; कृष्ण—** **कृष्ण का** **; उदार—** **वदान्य** **; अर्भक-ईहितम्—** **उसके द्वारा सश्पन्न बाल-लीलाएँ** **; गायन्ति—** **महिमा का गान करते हैं** **; अद्य अपि—** **आज भी** **;** **कवय:—** **बड़े बड़े ऋषि-मुनि** **; यत्—** **जो** **; लोक-शमल-अपहम्—** **जिसके सुनने से सारे जगत का कल्मष दूर हो जाता है।** **.** 

**यद्यपि कृष्ण वसुदेव तथा देवकी से इतने प्रसन्न थे कि वे उनके पुत्र रूप में अवतरित हुए** **किन्तु वे दोनों ही कृष्ण की उदार बाल-लीलाओं का आनन्द नहीं उठा पाये। ये लीलाएँ इतनी** **महान् हैं कि इनका उच्चार करने मात्र से संसार का कल्मष दूर हो जाता है। किन्तु नन्द महाराज** **तथा यशोदा ने इन लीलाओं का पूर्ण आनन्द प्राप्त किया अतएव उनकी स्थिति वसुदेव तथा** **देवकी से सदैव श्रेष्ठतर है।** **तात्पर्य :** कृष्ण का जन्म वस्तुत: देवकी की कोख से हुआ था किन्तु जन्म होते ही उन्हें माता यशोदा के घर पहुँचा दिया गया। यहाँ तक कि देवकी कृष्ण को अपना स्तन-पान तक न करा पाईं। इसलिए परीक्षित महाराज आश्चर्यचकित थे कि यशोदा तथा नन्द महाराज किस तरह इतने भाग्यशाली बन सके कि उन्होंने कृष्ण की उन पूर्ण बाल-लीलाओं का आनन्द प्राप्त किया जिनकी महिमा का गान आज भी सन्त पुरुष करते हैं? उन्होंने पूर्वजन्म में आखिर क्या किया था जिससे उन्हें इतना उच्च पद प्राप्त हो सका।  

**श्रीशुक उवाच** 