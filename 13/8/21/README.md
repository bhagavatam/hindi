**कालेन व्रजताल्पेन गोकुले रामकेशवौ ।** **जानुवयां सह पाणिवयां रिङ्गमाणौ विजह्रतु: ॥ २१॥** 

शब्दार्थ **** 

**कालेन—** **समय के** **; व्रजता—** **बीतने पर** **; अल्पेन—** **अल्प अवधि** **; गोकुले—** **गोकुल या व्रजधाम में** **; राम-केशवौ—** **बलराम तथा** **कृष्ण ने** **; जानुवयाम्—** **घुटनों के बल** **; सह पाणिवयाम्—** **हाथों के सहारे** **; रिङ्गमाणौ—** **रेंगते हुए** **; विजह्रतु:—** **खिलवाड़ किया।** **.** 

**कुछ समय बीतने के बाद राम तथा कृष्ण दोनों भाई अपने घुटनों तथा हाथों के बल व्रज के** **आँगन में रेंगने लगे और इस तरह बालपन के खेल का आनंद उठाने लगे।** **तात्पर्य :** एक ब्राह्मण भक्त कहता है— *श्रुङ्क्षत अपरे स्मृङ्क्षत इतरे भारतम् अन्ये भजन्तु भवभीत: अहं इह नन्दं वन्दे यस्यालिन्दे परं ब्रह्म।* ''भले ही अन्य लोग भवसागर से डर कर वेदों, पुराणों तथा महाभारत की पूजा करें किन्तु मैं नन्द महाराज की पूजा करूँगा जिनके आँगन में परब्रह्म रेंगते हैं।ÓÓ महाभागवत को *कैवल्य* अर्थात् भगवान् ब्रह्मज्योति में समा जाना नरक के समान लगता है ( *नरकायते* )। किन्तु यहाँ पर मनुष्य नन्द महाराज के आँगन में कृष्ण तथा बलराम के रेंगने का चिन्तन मात्र करके ही दिव्य आनन्द में लीन रह सकता है। जब तक कोई कृष्ण-लीला के, विशेष रूप से कृष्ण की बाल-लीलाओं के विचार में मग्न रहता है जैसाकि महाराज परीकि्षत चाह रहे थे तब तक वह वास्तविक कैवल्य में लीन रहता है। इसीलिए व्यासदेव ने *श्रीमद्भागवत* की रचना की। *लोकस्याजानतो विद्वांश्चक्रे सात्वतसंहिताम्* ( *भागवत*  १.७.६)। व्यासदेव ने नारदमुनि के आदेशानुसार श्रीमद्भागवत की रचना की जिससे कोई भी इस ग्रंथ का लाभ उठा सके, कृष्ण की लीलाओं का चिन्तन कर सके और सदा-सदा के लिए मुक्त हो जाय। *श्रुङ्क्षत अपरे स्मृङ्क्षत इतरे भारतं अन्ये भजन्तु भवभीत: अहम् इह नन्दं वन्दे यस्यालिन्दे परं ब्रह्म।* ** 