**वत्सान्मुञ्चन्क्वचिदसमये क्रोशसञ्जातहास:** **स्तेयं स्वाद्वत्त्यथ दधिपय: कल्पितै: स्तेययोगै: ।** **मर्कान्भोक्ष्यन्विभजति स चेन्नाति्त भाण्डं भिन्नति्त** **द्रव्यालाभे सगृहकुपितो यात्युपक्रोश्य तोकान् ॥ २९॥** 

शब्दार्थ **** 

**वत्सान्—** **बछड़ों को** **; मुञ्चन्—** **खाले देने** **; क्वचित्—** **कभी** **; असमये—** **विषम अवसरों पर** **; क्रोश-सञ्जात-हास:—** **इसके बाद** **जब घर का मुखिया अप्रसन्न होता तो कृष्ण हँसने लगता है** **; स्तेयम्—** **चोरी करने से प्राप्त** **; स्वादु—** **स्वादिष्ट** **; अत्ति—** **खाता है** **;** **अथ—** **इस प्रकार** **; दधि-पय:—** **दही तथा दूध के बर्तन (मटकी)** **; कल्पितै:—** **ढूँढ़ निकाली गई** **; स्तेय-योगै:—** **चोरी करने की** **विधि के द्वारा** **; मर्कान्—** **बन्दरों को** **; भोक्ष्यन्—** **खिलाते हुए** **; विभजति—** **बाँट-बाँट कर देता है** **; स:—** **वह बन्दर** **; चेत्—** **यदि** **;** **न—** **नहीं** **; अत्ति—** **खाता है** **; भाण्डम्—** **बर्तन** **; भिन्नत्ति—** **तोड़ डालता है** **; द्रव्य-अलाभे—** **खाने को कुछ न मिलने पर** **; स-गृह-** **कुपित:—** **वह घर के रहने वालों पर गुस्साता है** **; याति—** **चला जाता है** **; उपक्रोश्य—** **चिढ़ाते हुए** **; तोकान्—** **छोटे-छोटे बच्चों** **को।** **.** 

**''हे सखी यशोदा, आपका बेटा कभी कभी हमारे घरों में गौवें दुहने के पहले आ जाता है** **और बछड़ों को खोल देता है और जब घर का मालिक क्रोध करता है, तो आपका बेटा केवल** **मुसका देता है। कभी कभी वह कोई ऐसी युक्ति निकालता है, जिससे वह स्वादिष्ट दही, मक्खन** **तथा दूध चुरा लेता है और तब उन्हें खाता-पीता है। जब बन्दर एकत्र होते हैं, तो वह उनमें ये सब** **बाँट देता है और जब उनके पेट भर जाते हैं और वे अधिक नहीं खा पाते तो वह बर्तनों को तोड़** **जाता है। कभी कभी, यदि उसे घर से मक्खन या दूध चुराने का अवसर नहीं मिलता तो वह** **घरवालों पर क्रोधित होता है और बदला लेने के लिए वह छोटे-छोटे बच्चों को चिकुटी काट** **कर भड़का जाता है। और जब बच्चे रोने लगते हैं, तो कृष्ण भाग लेता है।** **तात्पर्य :** कृष्ण के बचपन के उपद्रवों का वर्णन माता यशोदा के सामने शिकायत के रूप में किया जाता था। कृष्ण कभी कभी अपने किसी पड़ोसी के घर में घुस जाते और यदि वहाँ किसी को न देखते तो गायों के दुहे जाने के समय से पहले ही उनके बछड़ों को खोल देते। वस्तुत: बछड़े तब खोले जाते हैं जब उनकी माताओं को दुहना होता है किन्तु कृष्ण उससे पहले ही बछड़े खोल देते जिससे वे अपनी माताओं का सारा दूध पी जाते। जब ग्वाले इसे देखते तो वे कृष्ण का पीछा करते और उन्हें पकडऩे का प्रयत्न यह कहते हुए करते, ''यह रहा उत्पाती कृष्णÓÓ किन्तु वे भाग कर दूसरे घर में घुस जाते जहाँ वे मक्खन तथा दही चुराने की कोई तरकीब ढूँढ निकालते। तब ग्वाले पुन: उन्हें पकडऩे का प्रयास यह कहते हुए करते, ''यह रहा माखन चोर। पकड़ो इसे।ÓÓ और वे क्रोधित होते। किन्तु कृष्ण केवल हँस देते और वे सारी बातें भूल जाते। कभी कभी कृष्ण उनकी उपस्थिति में दही तथा मक्खन खाने लगते। कृष्ण को दही-मक्खन खाने की आवश्यकता नहीं रहती थी क्योंकि पेट भरा रहता था फिर भी वे खाने का प्रयास करते अथवा बर्तन तोड़ देते और उनके भीतर जो कुछ रहता उसे बन्दरों में बाँट देते। इस तरह कृष्ण हमेशा ऊधम मचाने में लगे रहते। यदि उन्हें किसी घर में चुराने के लिए मक्खन या दही नहीं मिलता था, तो वे कमरे में घुस कर सोते हुए बालकों को चिकोटी काटते और जब बच्चे रोने लगते तो स्वयं भाग लेते।  