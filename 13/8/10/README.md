**अलक्षितोऽस्मिन्रहसि मामकैरपि गोव्रजे ।** **कुरु द्विजातिसंस्कारं स्वस्तिवाचनपूर्वकम् ॥ ॥** 

शब्दार्थ **** 

**श्री-नन्द: उवाच—** **नन्द महाराज ने (गर्गमुनि से) कहा** **; अलक्षित:—** **कंस के जाने बिना** **; अस्मिन्—** **इस** **; रहसि—** **एकान्त स्थान** **में** **; मामकै:—** **यहाँ तक कि मेरे सश्बन्धियों द्वारा** **; अपि—** **इससे भी एकान्त स्थान** **; गो-व्रजे—** **गोशाला में** **; कुरु—** **सश्पन्न** **कीजिये** **; द्विजाति-संस्कारम्—** **द्विज बनने का संस्कार (संस्काराद् भवेद् द्विज:)** **; स्वस्ति-वाचन-पूर्वकम्—** **संस्कार कराने के** **लिए वैदिक स्तोत्र के उच्चारण द्वारा।** **.** 

**नन्द महाराज ने कहा : हे महामुनि, यदि आप सोचते हैं कि आपके द्वारा संस्कार विधि** **सश्पन्न कराये जाने से कंस सशंकित होगा तो चुपके से वैदिक मंत्रोच्चार करें और मेरे घर की** **इस गोशाला में ही यह द्विज संस्कार पूरा करें जिससे और तो और मेरे सश्बन्धी तक न जान पायें** **क्योंकि यह संस्कार अत्यावश्यक है।** **तात्पर्य :** नन्द महाराज को संस्कार टालने की बात अच्छी नहीं लगी। अनेक अवरोधों के बावजूद वे चाहते थे कि गर्गमुनि की उपस्थिति का लाभ उठाया जाय और जो आवश्यक हो उसे किया जाय। यह संस्कार ब्राह्मणों, क्षत्रियों तथा वैश्यों के लिए विशेष रूप से अनिवार्य है। और चूँकि नन्द महाराज वैश्य थे इसलिए यह संस्कार अनिवार्य था। पूर्वकाल में ऐसे कर्म अनिवार्य थे। *चातुर्वण्र्यं मया सृष्टं* *गुणकर्मविभागश:* ( *भगवद्गीता* ४.१३)। इन संस्कारों के बिना समाज पशुओं का समाज माना जायेगा। गर्गमुनि की उपस्थिति से लाभ उठाने के लिए नन्द महाराज नामकरण संस्कार को बिना तड़क-भड़क के गुप्त रूप से ही सश्पन्न कराना चाह रहे थे। अत: संस्कार के अवसर को मानव समाज का अनिवार्य कर्तव्य मानना चाहिये। किन्तु कलियुग में लोग इस अनिवार्यता को भूल चुके हैं। *मन्दा: सुमन्दमतयो* *मन्दभाग्या ह्युपद्रुता:* ( *भागवत* १.१.)। इस युग में लोग बुरे और अभागे हैं। वे अपने जीवन को सफल बनाने के लिए वैदिक आदेशों को स्वीकार नहीं करते। किन्तु नन्द महाराज किसी बात की उपेक्षा नहीं करना चाहते थे। उन्होंने सुखी समाज को आध्यात्मिक ज्ञान में उन्नत बनाये रखने के लिए गर्गमुनि की उपस्थिति का पूरा लाभ आवश्यक कार्य सश्पन्न करने के लिए उठाया। पाँच हजार वर्षों के भीतर समाज कितना पतित हुआ है! *मन्दा: सुमन्दमतयो मन्दभाग्या:।* मनुष्य जीवन लाखों जन्मों के बाद मिलता है और यह शुद्धि (संस्कार) के निमित्त होता है। प्राचीन काल में पिता अपनी सन्तानों को उच्च पद पर उठाने के लिए सभी प्रकार से सहायता करने में उत्सुक रहता था। किन्तु वर्तमान में दिग्भ्रमित होने से लोग अपने बच्चों तक का वध करने के लिए तैयार रहते हैं जिससे उन्हें बच्चों के पालन-पोषण के उत्तरदायित्व से बच जाएँ।  

**श्रीशुक उवाच** 