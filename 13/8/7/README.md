**त्वं हि ब्रह्मविदां श्रेष्ठ: संस्कारान्कर्तुमर्हसि ।** **बालयोरनयोर्नृणां जन्मना ब्राह्मणो गुरु: ॥ ६॥** 

शब्दार्थ **** 

**त्वम्—** **आप** **; हि—** **निस्सन्देह** **; ब्रह्म-विदाम्—** **ब्रह्म को जानने वाले समस्त ब्राह्मणों में** **; श्रेष्ठ:—** **श्रेष्ठ** **; संस्कारान्—** **शुद्धि के लिए** **किये गये उत्सव (इन संस्कारों से मनुष्य को दूसरा जन्म मिलता है, संस्काराद्भवेद् द्विज:)** **; कर्तुम् अर्हसि—** **आप कृपा करके** **पधारे हैं, तो सश्पन्न करें** **; बालयो:—** **इन दोनों पुत्रों (कृष्ण तथा बलराम) का** **; अनयो:—** **इन दोनों का** **; नृणाम्—** **न केवल** **उनका अपितु सारे मानव समाज का** **; जन्मना—** **जन्म ग्रहण करते ही** **; ब्राह्मण:—** **तुरन्त ब्राह्मण बन जाता है** **; गुरु:—** **मार्गदर्शक।*** **.** 

**हे प्रभु, आप ब्राह्मणों में श्रेष्ठ हैं विशेषतया, क्योंकि आप ज्योतिष शाष से भलीभाँति** **अवगत हैं। अतएव आप सहज ही हर व्यक्ति के आध्यात्मिक गुरु हैं। ऐसा होते हुए चूँकि आप** **कृपा करके मेरे घर आये हैं अतएव आप मेरे दोनों पुत्रों का संस्कार सश्पन्न करें।** **तात्पर्य :** *भगवद्गीता* (४.१३) में भगवान् कृष्ण कहते हैं— *चातुर्वण्यं मया सृष्टं गुण-* *कर्मविभागश:* —समाज में ब्राह्मण, क्षत्रिय, वैश्य तथा शूद्र—इन चारों वर्णों को होना ही चाहिए। सारे समाज के मार्गदर्शन के लिए ब्राह्मणों की आवश्यकता पड़ती है। यदि वर्णाश्रम धर्म जैसा कोई संस्थान नहीं होता है और यदि मानव समाज में ब्राह्मण जैसा कोई मार्गदर्शक नहीं होता है, तो वह मानव समाज नरक बन जाता है। कलियुग में, विशेष रूप से वर्तमान समय में, असली ब्राह्मण जैसा कोई रह ही नहीं गया है, अत: समाज अस्त-व्यस्त है। पहले योग्य ब्राह्मण होते थे किन्तु वर्तमान समय में यद्यपि अपने को ब्राह्मण कहलाने वाले लोग तो हैं किन्तु उनमें समाज का मार्गदर्शन करने की क्षमता नहीं है। इसीलिए कृष्णभावनामृत आन्दोलन मानव समाज में वर्णाश्रम प्रणाली का पुन: सूत्रपात कराने के लिए उत्सुक है, जिससे जो लोग मोहग्रस्त हैं अथवा कम बुद्धिमान हैं, वे योग्य ब्राह्मणों से मार्गदर्शन प्राप्त कर सकें। *शाषों का आदेश है, *तद्विज्ञानार्थं स गुरुमेवाभिगच्छेत्* ( *मुण्डक उपनिषद १.२.१२* )। हर एक का कर्तव्य है कि ब्राह्मण को गुरु मान कर उसके पास पहुँचे। *ब्राह्मण* का अर्थ है वैष्णव। ब्राह्मण बनने के बाद मानव समाज में विकास की अगली अवस्था वैष्णव बनने की है। जीवन-लक्ष्य तक पहुँचने के लिए सामान्य लोगों का मार्गदर्शन किया जाना चाहिए अतएव उन्हें विष्णु या भगवान् को समझना चाहिए। वैदिक ज्ञान की समूची पद्धति इसी सिद्धान्त पर आधारित है किन्तु अब लोग लक्ष्य खो चुके हैं ( *न ते विदु: स्वार्थगङ्क्षत हि विष्णुम्* ) और वे एकमात्र इन्द्रिय-तृप्ति में लगे रहते हैं जिसमें उन्हें जीवन के निश्न स्तर में चले जाने का भय बना रहता है ( *मृत्युसंसारवत्र्मनि* )। इससे अन्तर नहीं पड़ता कि कोई ब्राह्मण के रूप में जन्मा है अथवा नहीं। कोई भी व्यक्ति ब्राह्मण के रूप में जन्म नहीं लेता, वह शूद्र के रूप में जन्मता है। लेकिन ब्राह्मण द्वारा मार्गदर्शन से तथा संस्कार से वह *द्विज* बनता है और धीरे-धीरे ब्राह्मण बन जाता है। ब्राह्मणवाद कोई प्रणाली नहीं जिससे किसी वर्ग विशेष का एकाधिपत्य स्थापित हो सके। हर एक को शिक्षा दी जानी चाहिए जिससे वह ब्राह्मण बन सके। हर व्यक्ति को इतना तो अवसर मिलना ही चाहिए कि वह जीवन के लक्ष्य को प्राप्त कर सके। कोई चाहे ब्राह्मण कुल में जन्म ले या क्षत्रिय अथवा शूद्र परिवार में, उसे उचित ब्राह्मण का मार्गदर्शन मिलना चाहिए और उसे वैष्णव के सर्वोच्च पद तक पहुँचना चाहिए। इस तरह कृष्णभावनामृत आन्दोलन मानव समाज के सही भाग्य को विकसित करने का अवसर प्रदान करता है। नन्द महाराज ने गर्गमुनि की उपस्थिति का लाभ उठाते हुए उनसे प्रार्थना की कि वे उनके दोनों पुत्रों का संस्कार सश्पन्न करके उन्हें जीवन-लक्ष्य की ओर अग्रसर कराने में मार्गदर्शन करें।  

**श्रीगर्ग उवाच** 