**हरिश्चन्द्रो रन्तिदेव उञ्छवृत्ति: शिबिर्बलि: ।** **व्याध: कपोतो बहवो ह्यध्रुवेण ध्रुवं गता: ॥ २१॥** 

शब्दार्थ **** 

**हरिश्चन्द्र: रन्तिदेव:—** **हरिश्चन्द्र तथा रन्तिदेव** **; उञ्छ-वृत्ति:—** **फसल के गिरे दानों को बीन कर जीविका चलाने वाला, मुद्गल** **;** **शिबि: बलि:—** **शिबि तथा बलि** **; व्याध:—** **शिकारी** **; कपोत:—** **कबूतर** **; बहव:—** **अनेक** **; हि—** **निस्सन्देह** **; अध्रुवेण—** **क्षणिक** **द्वारा** **; ध्रुवम्—** **स्थायी तक** **; गता:—** **गये हुए।** **.** 

**हरिश्चन्द्र, रन्तिदेव, उञ्छवृत्ति मुद्गल, शिबि, बलि, पौराणिक शिकारी तथा कबूतर एवं** **अन्य अनेकों ने क्षणभंगुर के द्वारा अविनाशी को प्राप्त किया है।** **तात्पर्य :** यहाँ पर श्रीकृष्ण तथा दोनों पाण्डव जरासन्ध को संकेत कर रहे हैं कि मनुष्य नाशवान् भौतिक शरीर का उपयोग जीवन की अविनश्वर दशा प्राप्त करने के लिए कर सकता है। चूँकि जरासन्ध भौतिकतावादी था, इसलिए उन्होंने उसे स्वर्ग का लोभ दिलाया जहाँ जीवन इतने दीर्घ समय तक चलता रहता है कि पृथ्वीवासियों को वह अविनश्वर प्रतीत होता है। श्रील श्रीधर स्वामी ने इस श्लोक में उल्लिखित महापुरुषों के इतिहास का सारांश दिया है ''विश्वामित्र का ऋण चुकाने के लिए हरिश्चन्द ने अपनी षी तथा पुत्रों समेत सभी कुछ बेच दिया। वे चाण्डाल पद प्राप्त करके भी हतोत्साहित नहीं हुए। इस तरह वे अयोध्या के समस्त वासियों सहित स्वर्गलोक गये। रन्तिदेव ने ८ दिनों तक प्यासे र हने के बाद किसी तरह कुछ भोजन तथा जल प्राप्त किया, किन्तु तभी कुछ भिक्षुक आ गये, तो उन्होंने उन्हें सब दे दिया। इस तरह वे ब्रह्मलोक गये। मुद्गल फसल कटने के बाद खेतों से गिरा हुआ अन्न बीना करते थे फिर भी वे बिना आमंत्रण सहसा आए अतिथियों की अत्यधिक आवभगत करते थे, यद्यपि उनका परिवार छह मास से निर्धनता से जूझ रहा था। इस तरह वे भी ब्रह्मलोक गये। शरण में आये कबूतर (कपोत) की रक्षा करने के लिए राजा शिबि ने बाज को अपना मांस देकर स्वर्ग-प्राप्ति की। बलि महाराज ने भगवान् हरि को अपना सर्वस्व दान में दे दिया, जब भगवान् ने बौने ब्राह्मण (वामनदेव) का वेश बना लिया था। इस तरह बलि को भगवान् का सान्निध्य प्राप्त हो सका। कबूतर तथा उसकी संगिनी ने बहेलिये को अपना मांस आतिथ्य प्रदॢशत करने के लिए दे दिया। इस तरह उन्हें विमान द्वारा स्वर्ग ले जाया गया। जब बहेलिये ने उनकी सात्विक दशा समझी, तो वह भी विरक्त हो गया। उसने इस तरह शिकार करना छोड़ दिया और वह तपस्या करने चला गया। चूँकि वह सारे पापों से मुक्त हो चुका था, अत: जब जंगल की आग में उसका शरीर जल गया, तो वह स्वर्गलोक चला गया। इस तरह अनेक पुरुषों ने नाशवान् भौतिक शरीर के द्वारा ही उच्च लोकों में चिरस्थायी जीवन प्राप्त किया।ÓÓ  

**श्रीशुक उवाच** 