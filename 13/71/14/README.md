**निर्गमय्यावरोधान्स्वान्ससुतान्सपरिच्छदान् ।** **सङ्कर्षणमनुज्ञाप्य यदुराजं च शत्रुहन् ।** **सूतोपनीतं स्वरथमारुहद्गरुडध्वजम् ॥ १३॥** 

शब्दार्थ **** 

**निर्गमय्य—** **भेज कर** **; अवरोधान्—** **पत्नियों को** **; स्वान्—** **अपनी** **; स—** **सहित** **; सुतान्—** **पुत्रों** **; स—** **सहित** **; परिच्छदान्—** **उनका** **सामान** **; सङ्कर्षणम्—** **बलराम से** **; अनुज्ञाप्य—** **विदा होकर** **; यदु-राजम्—** **यदुओं के राजा (उग्रसेन) से** **; च—** **तथा** **; शत्रु-हन्—** **हे** **शत्रुओं के हन्ता (परीक्षित)** **; सूत—** **सारथी द्वारा** **; उपनीतम्—** **लाया गया** **; स्व—** **अपने** **; रथम्—** **रथ में** **; आरुहत्—** **चढ़ गये** **;** **गरुड—** **गरुड़** **; ध्वजम्—** **ध्वजा है, जिसकी।** **.** 

**हे शत्रुहन्ता, अपनी पत्नियों, पुत्रों तथा सामान को भेजे जाने की व्यवस्था कर देने के बाद** **और संकर्षण तथा राजा उग्रसेन से विदा लेने के बाद भगवान् कृष्ण अपने रथ पर चढ़ गये,** **जिसे उनका सारथी ले आया था। इस पर गरुड़-चिन्हित पताका फहरा रही थी।** **तात्पर्य :** उद्धव के प्रस्ताव को मान कर सर्वप्रथम कृष्ण अपनी पत्नियों, परिवार तथा संगी- साथियों सहित पाण्डवों की राजधानी इन्द्रप्रस्थ के लिए चल पड़े। इस अध्याय के शेष भाग में कृष्ण द्वारा इस नगर की यात्रा का और फिर उनके प्रिय भक्तों द्वारा उनके स्वागत किये जाने का वर्णन है। इन्द्रप्रस्थ में कृष्ण ने पाण्डवों को पहले जरासन्ध का वध करके बाद में राजसूय यज्ञ करने की योजना बतलाई। फिर उनकी सहमति से वे भीमसेन समेत दुष्ट राजा से हिसाब-किताब निपटाने गये। श्रील विश्वनाथ चक्रवर्ती ठाकुर बतलाते हैं कि कृष्ण की पत्नियों को भी राजसूय यज्ञ में बुलाया गया था, अत: वे जाने के लिए उत्सुक थीं। अगले श्लोक से रंग-बिरंगे राजसी जुलूस का वर्णन प्रारश्भ होता है।  