**तया हृतप्रत्ययसर्ववृत्तिषु** **द्वा:स्थेषु पौरेष्वपि शायितेष्वथ ।** **द्वारश्च सर्वा: पिहिता दुरत्यया** **बृहत्कपाटायसकीलशृङ्खलै: ॥ ४८॥** **ता: कृष्णवाहे वसुदेव आगते** **स्वयं व्यवर्यन्त यथा तमो रवे: ।** **ववर्ष पर्जन्य उपांशुगॢजत:** **शेषोऽन्वगाद्वारि निवारयन्फणै: ॥ ४९॥** 

शब्दार्थ **** 

**तया—** **योगमाया के प्रभाव से** **; हृत-प्रत्यय—** **सारी अनुभूति से रहित** **; सर्व-वृत्तिषु—** **अपनी समस्त इन्द्रियों सहित** **; द्वा:-स्थेषु—** **सारे द्वारपाल** **; पौरेषु अपि—** **तथा घर के सारे लोग भी** **; शायितेषु—** **गहरी नींद में मग्न** **; अथ—** **जब वसुदेव ने अपने पुत्र को** **बन्दीगृह से बाहर ले जाने का प्रयास किया** **; द्वार: च—** **तथा दरवाजे भी** **; सर्वा:—** **सारे** **; पिहिता:—** **निॢमत** **; दुरत्यया—** **अत्यन्त** **कठोर तथा ²ढ़** **; बृहत्-कपाट—** **तथा बड़े दरवाजे पर** **; आयस-कील-शृङ्खलै:—** **लोहे के काँटों से बने तथा लोहे की जंजीरों से** **बन्द किए गए** **; ता:—** **वे सब** **; कृष्ण-वाहे—** **कृष्ण को लिए हुए** **; वसुदेवे—** **जब वसुदेव** **; आगते—** **प्रकट हुए** **; स्वयम्—** **स्वयं** **;** **व्यवर्यन्त—** **खुल गए** **; यथा—** **जिस तरह** **; तम:—** **अँधेरा** **; रवे:—** **सूर्य के उदय होने पर** **; ववर्ष—** **पानी बरसे हुए** **; पर्जन्य:—** **आकाश में बादल** **; उपांशु-गॢजत:—** **मन्द गर्जना करते और रिमझिम बरसते** **; शेष:—** **अनन्त नाग** **; अन्वगात्—** **पीछे-पीछे चला** **;** **वारि—** **वर्षा की झड़ी** **; निवारयन्—** **रोकते हुए** **; फणै:—** **अपने फनों को फैलाकर।** **.** 

**योगमाया के प्रभाव से सारे द्वारपाल गहरी नींद में सो गए, उनकी इन्द्रियाँ निष्क्रिय हो गईं** **और घर के अन्य लोग भी गहरी नींद में सो गए। जिस प्रकार सूर्य के उदय होने पर अंधकार** **स्वत: छिप जाता है उसी तरह वसुदेव के प्रकट होने पर लोहे की कीलों से जड़े तथा भीतर से** **लोहे की जंजीरों से जकड़े हुए बंद दरवाजे स्वत: खुल गए। चूँकि आकाश में बादल मन्द गर्जना** **कर रहे थे और झड़ी लगाए हुए थे अत: भगवान् के अंश अनन्त नाग दरवाजे से ही वसुदेव तथा** **दिव्य शिशु की रक्षा करने के लिए अपने फण फैलाकर वसुदेव के पीछे लग लिए।** **तात्पर्य :** शेषनाग भगवान् के अंश हैं और उनका काम है सारे साज-सामान के साथ भगवान् की सेवा करना। जब वसुदेव शिशु को लिए जा रहे थे तो शेषनाग भगवान् की सेवा करने तथा वर्षा की हल्की-हल्की बूँदों से उन्हें बचाने के लिए प्रकट हुआ।  