**युवां मां पुत्रभावेन ब्रह्मभावेन चासकृत् ।** **चिन्तयन्तौ कृतस्नेहौ यास्येथे मद्गङ्क्षत पराम् ॥ ४५॥** 

शब्दार्थ **** 

**युवाम्—** **तुम दोनों (पति-पत्नी)** **; माम्—** **मुझको** **; पुत्र-भावेन—** **अपने पुत्र रूप में** **; ब्रह्म-भावेन—** **मुझे भगवान् के रूप में जानते** **हुए** **; च—** **तथा** **; असकृत्—** **निरन्तर** **; चिन्तयन्तौ—** **इस तरह सोचते हुए** **; कृत-स्नेहौ—** **प्रेम का बर्ताव करते हुए** **; यास्येथे—** **दोनों** **को प्राप्त होगा** **; मत्-गतिम्—** **मेरा परम धाम** **; पराम्—** **दिव्य।** **.** 

**तुम पति-पत्नी निरन्तर अपने पुत्र के रूप में मेरा चिन्तन करते हो, किन्तु तुम यह जानते रहते** **हो कि मैं भगवान् हूँ। इस तरह निरन्तर स्नेहपूर्वक मेरा चिन्तन करते हुए तुम लोग सर्वोच्च सिद्धि** **प्राप्त करोगे अर्थात् भगवद्धाम वापस जाओगे।** **तात्पर्य :** भगवान् द्वारा अपने माता-पिता को जो उनसे शाश्वत रूप से सश्बन्धित हैं, दिया गया यह उपदेश विशेष तौर पर उन व्यक्तियों के लिए है, जो भगवद्धाम वापस जाना चाहते हैं। मनुष्य को चाहिए कि भगवान् को कभी भी सामान्य मनुष्य न समझे जैसा अभक्त करते हैं। पूर्ण पुरुषोत्तम भगवान् कृष्ण सशरीर प्रकट हुए थे और उन्होंने मानव समाज के लाभ के लिए अपने उपदेश छोड़े, किन्तु मूर्ख तथा मूढ़ उन्हें दुर्भाग्यवश सामान्य मनुष्य मानते हैं और *भगवद्गीता* के उपदेशों को मनमाने ढंग से अपनी इन्द्रियतृप्ति के लिए तोड़ते मरोड़ते हैं। जो भी *भगवद्गीता* पर भाष्य लिखता है, एक तरह से वह अपनी इन्द्रियतृप्ति के लिए व्यालया करता है। आजकल आधुनिक विद्वानों तथा राजनीतिज्ञों में यह विशेष रूप से फैशन बन चुका है कि वे *भगवद्गीता* की व्यालया इस तरह करते हैं मानो वह कपोलकल्पित हो। वे अपनी गलत व्यालयाओं से अपना जीवन तो बिगाड़ते ही हैं अन्यों के भी जीवन को बिगाड़ते हैं। किन्तु कृष्णभावनामृत आन्दोलन इस आरोप के विरुद्ध लड़ रहा है कि कृष्ण काल्पनिक पुरुष हैं और कुरुक्षेत्र का युद्ध नहीं हुआ था; हर बात सांकेतिक है एवं *भगवद्गीता* में कुछ भी सत्य नहीं है। कुछ भी हो, यदि कोई सचमुच सफल बनना चाहता है, तो उसे *भगवद्गीता* यथारूप का पाठ करना चाहिए। श्री चैतन्य महाप्रभु *भगवद्गीता* के उपदेशों पर विशेष बल देते थे— *यारे देख,* *तारे कह 'कृष्णÓ-उपदेश।* यदि कोई व्यक्ति जीवन में सर्वोच्च सफलता चाहता है, तो उसे *भगवद्गीता*  को जिस प्रकार से श्रीकृष्ण ने कहा है उसी प्रकार से ग्रहण करना चाहिए। *भगवद्गीता* को इस रूप में स्वीकार करने से सारा मानव समाज पूर्ण तथा सुखी बन सकता है। इस बात पर ध्यान देना चाहिए कि चूँकि देवकी तथा वसुदेव कृष्ण को नन्द महाराज के निवासस्थान गोकुल ले जाने पर उनसे विलग हो जाएँगे, इसलिए साक्षात् भगवान् ने उन्हें आदेश दिया कि वे उन्हें अपने पुत्र तथा भगवान् के रूप में स्मरण किया करें। इससे वे उनके सश्पर्क में बने रहेंगे। भगवान् ११ वर्षों के बाद उनके पुत्र रूप में मथुरा लौटेंगे अत: उनके वियुक्त होने का प्रश्न ही नहीं उठता।  

**श्रीशुक उवाच** 