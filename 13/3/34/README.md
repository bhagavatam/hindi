**तृतीयेऽस्मिन्भवेऽहं वै तेनैव वपुषाथ वाम् ।** **जातो भूयस्तयोरेव सत्यं मे व्याहृतं सति ॥ ४३॥** 

शब्दार्थ **** 

**तृतीये—** **तीसरी बार** **; अस्मिन् भवे—** **इस रूप में (कृष्ण रूप के)** **; अहम्—** **मैं** **; वै—** **निस्सन्देह** **; तेन—** **उसी व्यक्ति से** **; एव—** **इस** **तरह** **; वपुषा—** **रूप द्वारा** **; अथ—** **जिस तरह** **; वाम्—** **तुम दोनों के** **; जात:—** **उत्पन्न** **; भूय:—** **फिर से** **; तयो:—** **तुम दोनों का** **;** **एव—** **निस्सन्देह** **; सत्यम्—** **सत्य मानकर** **; मे—** **मेरे** **; व्याहृतम्—** **शब्द** **; सति—** **हे सती।** **.** 

**हे परम सती माता, मैं वही व्यक्ति अब तीसरी बार तुम दोनों के पुत्र रूप में प्रकट हुआ हूँ।** **मेरे वचनों को सत्य मानें।** **तात्पर्य :** भगवान् अपने माता-पिता का चुनाव स्वयं करते हैं जिनसे उन्हें बारश्बार जन्म लेना पड़ता है। सर्वप्रथम भगवान् ने सुतपा तथा पृश्नि से, फिर कश्यप तथा अदिति से और अब उन्हीं माता-पिता वसुदेव-देवकी से जन्म लिया। भगवान् ने कहा, ''अन्य जन्मों में भी मैंने तुम लोगों का पुत्र बनने के लिए ही सामान्य शिशु का रूप धारण किया जिससे हम प्रेम का आदान-प्रदान कर सकें।ÓÓ श्रील जीव गोस्वामी ने *कृष्ण सन्दर्भ* (९६.३७) में बतलाया है कि *अमुना वपुषा* का अर्थ है ''उसी रूप के द्वारा।ÓÓ दूसरे शब्दों में, भगवान् ने देवकी से कहा, ''इस बार मैं अपने मूल श्रीकृष्ण- रूप में उत्पन्न हुआ हूँ।ÓÓ श्रील जीव गोस्वामी कहते हैं कि अन्य रूप तो भगवान् के आदि रूप के अंश थे, किन्तु पृश्नि तथा सुतपा द्वारा जो प्रगाढ़ प्रेम उत्पन्न हुआ था उसके फलस्वरूप कृष्ण-रूप में भगवान् अपने समस्त ऐश्वर्यों समेत देवकी तथा वसुदेव से प्रकट हुए। इस श्लोक में भगवान् पुष्टि करते हैं, ''मैं वही भगवान् हूँ, किन्तु समस्त ऐश्वर्य समेत कृष्ण रूप में प्रकट हुआ हूँ।ÓÓ ''तेनैव वपुषाÓÓ का यही तात्पर्य है। जब भगवान् ने पृश्नि-गर्भ का उल्लेख किया, तो उन्होंने— *तेनैव वपुषा* नहीं कहा, किन्तु उन्होंने देवकी को विश्वास दिलाया कि तीसरे जन्म में भगवान् कृष्ण प्रकट हुए हैं, उनका अंश नहीं। पृश्नि-गर्भ तथा वामन कृष्ण के अंशावतार थे, किन्तु तीसरे जन्म में साक्षात् कृष्ण प्रकट हुए। श्रील जीव गोस्वामी ने *कृष्ण सन्दर्भ* में यही व्यालया दी है।  