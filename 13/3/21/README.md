**स त्वं घोरादुग्रसेनात्मजान्न-** **षाहि त्रस्तान्भृत्यवित्रासहासि ।** **रूपं चेदं पौरुषं ध्यानधिष्ण्यं** **मा प्रत्यक्षं मांस²शां कृषीष्ठा: ॥ २८॥** 

शब्दार्थ **** 

**स:—** **वह** **; त्वम्—** **आप** **; घोरात्—** **अत्यन्त क्रूर** **; उग्रसेन-आत्मजात्—** **उग्रसेन के पुत्र से** **; न:—** **हमारी** **; त्राहि—** **रक्षा कीजिए** **;** **त्रस्तान्—** **अत्यधिक भयभीत** **; भृत्य-वित्रास-हा असि—** **आप अपने दासों के भय को दूर करने वाले हैं** **; रूपम्—** **अपने विष्णु** **रूप में** **; च—** **भी** **; इदम्—** **इस** **; पौरुषम्—** **भगवान् रूप को** **; ध्यान-धिष्ण्यम्—** **ध्यान के द्वारा अनुभव किया गया** **; मा—** **नहीं** **;** **प्रत्यक्षम्—** **प्रत्यक्ष** **; मांस-²शाम्—** **अपनी भौतिक आँखों से देखने वालों को** **; कृषीष्ठा:—** **होइए।** **.** 

**हे प्रभु, आप अपने भक्तों के भय को दूर करने वाले हैं अतएव आपसे मेरी प्रार्थना है कि** **आप कंस के विकराल भय से हमें बचाइए और हमें संरक्षण प्रदान कीजिए। योगीजन आपके** **विष्णु रूप का ध्यान में अनुभव करते हैं। कृपया इस रूप को उनके लिए अ²श्य बना दीजिए** **जो केवल भौतिक आँखों से देख सकते हैं।ÓÓ** **तात्पर्य :** इस श्लोक में *ध्यान-धिष्ण्यम्* शब्द अत्यन्त महत्त्वपूर्ण है क्योंकि भगवान् विष्णु के स्वरूप का ध्यान योगीजन करते हैं ( *ध्यानावस्थित तद्गतेन मनसा पश्यन्ति यं योगिन:* )। देवकी ने विष्णुरूप में प्रकट भगवान् से प्रार्थना की कि वे इस रूप को छिपा लें क्योंकि वे भगवान् को एक सामान्य शिशु के रूप में देखना चाहती हैं—एक शिशु-रूप में जिसे सभी लोग भौतिक आँखों से प्रत्यक्ष देख सकते हैं। देवकी यह देखना चाह रही थीं कि क्या सचमुच भगवान् प्रकट हुए हैं अथवा वे विष्णु स्वरूप का स्वप्न देख रहीं हैं। वे सोचने लगीं कि यदि कंस आ जाए तो वह विष्णु रूप को देखकर तुरन्त ही बालक का वध कर देगा, किन्तु यदि वह मानवी बालक को देखे तो हो सकता है कि कुछ विचार करे। देवकी उग्रसेन आत्मज से भयभीत थीं अर्थात् उग्रसेन तथा उनके अनुचरों से नहीं अपितु उग्रसेन के पुत्र से। इस तरह उन्होंने भगवान् से प्रार्थना की कि वे इस भय को दूर करें क्योंकि वे अपने भक्तों को सदैव संरक्षण प्रदान करने के लिए ( *अभयम्* ) उद्यत रहते हैं। उन्होंने प्रार्थना की, ''हे प्रभु! आप उग्रसेन के पुत्र कंस के क्रूर हाथों से मुझे बचाइए। आपसे मैं इस भयावह स्थिति से उबारने के लिए प्रार्थना कर रही हूँ क्योंकि आप अपने सेवकों को संरक्षण देने के लिए सदैव तैयार रहते हैं।ÓÓ भगवान् ने *भगवद्गीता* में इस कथन की पुष्टि यह कहकर की है, ''हे अर्जुन! तुम संसार को घोषित कर सकते हो कि मेरा भक्त कभी भी विनष्ट नहीं हो सकता।ÓÓ भगवान् से रक्षा करने की इस प्रकार प्रार्थना करते हुए देवकी ने अपना मातृ-स्नेह व्यक्त किया, ''मैं जानती हूँ कि आपके इस दिव्य रूप की अनुभूति प्राय: बड़े-बड़े ऋषियों के ध्यान में होती है, किन्तु मैं अब भी डर रही हूँ क्योंकि ज्योंही कंस को पता चल जाएगा कि आप प्रकट हो चुके हैं, तो वह आपको क्षति पहुँचा सकता है। इसलिए मेरी प्रार्थना है कि इस समय आप भौतिक आँखों से अ²श्य हो जाँए।ÓÓ दूसरे शब्दों में, उन्होंने भगवान् से प्रार्थना की कि वे सामान्य बालक का रूप धारण कर लें। ''मुझे अपने भाई कंस से डरने का एक ही कारण है और वह है आपका प्राकट्य। हे भगवान् मधुसूदन! कंस को पता चल सकता है कि आप पहले ही जन्म ले चुके हैं। इसलिए मेरी प्रार्थना है कि आप अपने इस चतुर्भुज रूप को छिपा लें जो विष्णु के चार चिह्नों अर्थात् शंख, चक्र, गदा और कमल को धारण किए हुए है। हे प्रभु! विराट जगत के संहार के बाद आप सश्पूर्ण ब्रह्माण्ड को उदरस्थ करने वाले हैं फिर भी आप अपनी अनन्य कृपा से मेरे उदर से उत्पन्न हुए हैं। मुझे आश्चर्य है कि आप अपने भक्त को प्रसन्न करने के लिए सामान्य मनुष्यों जैसा कार्य करते हैं।ÓÓ देवकी कंस से इतनी भयभीत थीं कि उन्हें विश्वास ही नहीं हो पा रहा था कि कंस प्रत्यक्ष भगवान् विष्णु को मारने में असमर्थ होगा। इसीलिए मातृस्नेहवश उन्होंने भगवान् से प्रार्थना की कि वे अन्तर्धान हो जाँय। यद्यपि भगवान् के अन्तर्धान होने से कंस यह सोचकर देवकी को अधिक सताएगा कि उसने अपने नवजात शिशु को कहीं छिपा दिया है, किन्तु वे नहीं चाहती थीं कि दिव्य बालक को सताया और मारा जाए। इसीलिए उन्होंने भगवान् विष्णु से प्रार्थना की कि वे अन्तर्धान हो जाँय। बाद में, जब उन्हें सताया जाएगा तो वे अपने मन में उनके विषय में सोचेंगी।  