**तमद्भुतं बालकमश्बुजेक्षणं** **चतुर्भुजं शङ्खगदाद्युदायुधम् ।** **श्रीवत्सलक्ष्मं गलशोभिकौस्तुभं** **पीताश्बरं सान्द्रपयोदसौभगम् ॥ ९॥** **महार्हवैदूर्यकिरीटकुण्डल** **त्विषा परिष्वक्तसहस्रकुन्तलम् ।** **उद्दामकाञ्च्यङ्गदकङ्कणादिभिर्** **विरोचमानं वसुदेव ऐक्षत ॥ ॥** 

शब्दार्थ **** 

**तम्—** **उस** **; अद्भुतम्—** **अद्भुत** **; बालकम्—** **बालक को** **; अश्बुज-ईक्षणम्—** **कमल जैसी आँखों वाले** **; चतु:-भुजम्—** **चार** **भुजाओं वाले** **; शङ्ख-गदा-आदि—** **चार हाथों में शंख, चक्र, गदा तथा कमल लिए हुए** **; उदायुधम्—** **विभिन्न आयुध** **; श्रीवत्स-** **लक्ष्मम्—** **श्रीवत्स से अलंकृत, बालों का विशेष प्रकार श्रीवत्स कहलाता है और यह भगवान् के वक्षस्थल पर ही उगता है** **; गल-** **शोभि-कौस्तुभम्—** **उनके गले में वैकुण्ठ-लोक में प्राप्त होने वाला कौस्तुभ मणि था** **; पीत-अश्बरम्—** **पीला वष** **; सान्द्र-** **पयोद-सौभगम्—** **अत्यन्त सुन्दर तथा श्यामल रंग का** **; महा-अर्ह-वैदूर्य-किरीट-कुण्डल—** **उनका मुकुट तथा उनके कुण्डल** **मूल्यवान वैदूर्य मणि से जड़े थे** **; त्विषा—** **सौन्दर्य द्वारा** **; परिष्वक्त-सहस्र-कुन्तलम्—** **बिखरे बड़े-बड़े बालों के द्वारा चमचमाता** **;** **उद्दाम-काञ्ची-अङ्गद-कङ्कण-आदिभि:—** **कमर में चमकीली पेटी, भुजाओं में बलय, कलाइयों में कंकण इत्यादि से युक्त** **.;** **विरोचमानम्—** **अत्यन्त सुन्दर ढंग से अलंकृत** **; वसुदेव:—** **कृष्ण के पिता वसुदेव ने** **; ऐक्षत—** **देखा।** **.** 

**तब वसुदेव ने उस नवजात शिशु को देखा जिनकी अद्भुत आँखें कमल जैसी थीं और जो** **अपने चारों हाथों में शंख, चक्र, गदा तथा पद्म चार आयुध धारण किये थे। उनके वक्षस्थल पर** **श्रीवत्स का चिह्न था और उनके गले में चमकीला कौस्तुभ मणि था। वह पीताश्बर धारण किए** **थे, उनका शरीर श्याम घने बादल की तरह, उनके बिखरे बाल बड़े-बड़े तथा उनका मुकुट और** **कुण्डल असाधारण तौर पर चमकते वैदूर्यमणि के थे। वे करधनी, बाजूबंद, कंगन तथा अन्य** **आभूषणों से अलंकृत होने के कारण अत्यन्त अद्भुत लग रहे थे।** **तात्पर्य :** *अद्भुतम्* शब्द के समर्थन में नवजात शिशु के अलंकरण तथा ऐश्वर्य का वर्णन हुआ है। *ब्रह्म-संहिता* (५.३०) में पुष्टि हुई है— *बर्हावतंसमसिताश्बुद सुन्दरांगम्* —भगवान् का सुन्दर स्वरूप श्याम रंग के घने बादलों जैसा ( *असित* —श्याम तथा *अश्बुद्* —बादल) है। *चतुर्भुज* शब्द से स्पष्ट है कि कृष्ण पहले चार हाथों सहित भगवान् विष्णु के रूप में प्रकट हुए। मानव समाज में कोई भी सामान्य शिशु आज तक चार हाथों वाला उत्पन्न नहीं हुआ और क्या पूरी तरह बड़े बालों से युक्त कभी कोई शिशु उत्पन्न हुआ है? इसलिए भगवान् का अवतरण सामान्य शिशु के जन्म से सर्वथा भिन्न है। वैदूर्यमणि कभी नीला, कभी पीला तो कभी लाल दिखता है और वैकुण्ठलोक में उपलब्ध है। भगवान् का मुकुट तथा कुंडल इसी विशेष मणि से अलंकृत थे।  