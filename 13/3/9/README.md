**स एव स्वप्रकृत्येदं सृष्ट्वाग्रे त्रिगुणात्मकम् ।** **तदनु त्वं ह्यप्रविष्ट: प्रविष्ट इव भाव्यसे ॥ १४॥** 

शब्दार्थ **** 

**स:—** **वह (भगवान्)** **; एव—** **निस्सन्देह** **; स्व-प्रकृत्या—** **अपनी ही शक्ति से (मयाध्यक्षेण प्रकृति: सूयते सचराचरम् )** **; इदम्—** **यह भौतिक जगत** **; सृष्ट्वा—** **सृजन करके** **; अग्रे—** **प्रारश्भ में** **; त्रि-गुण-आत्मकम्—** **प्रकृति के तीन गुणों से बने** **(सत्त्वरजस्तमोगुण )** **; तत् अनु—** **तत्पश्चात्** **; त्वम्—** **आप** **; हि—** **निस्सन्देह** **; अप्रविष्ट:—** **प्रवेश न करने पर** **; प्रविष्ट: इव—** **ऐसा** **प्रतीत होता है कि प्रवेश किया है** **; भाव्यसे—** **ऐसा समझा जाता है।** **.** 

**हे भगवन्, आप वही पुरुष हैं जिसने प्रारश्भ में अपनी बहिरंगा शक्ति से इस भौतिक जगत** **की सृष्टि की। तीन गुणों (सत्त्व, रजस् तथा तमस्) वाले इस जगत की सृष्टि के बाद ऐसा** **लगता है कि आपने उसके भीतर प्रवेश किया है यद्यपि यथार्थ तो यह है कि आपने प्रवेश नहीं** **किया।** **तात्पर्य :** *भगवद्गीता* (७.४) में भगवान् स्पष्ट बतलाते हैं— *भूमिरापोऽनलो वायु: खं मनो बुद्धिरेव च।* *अहंकार इतीयं मे भिन्ना प्रकृतिरष्टधा॥* तीन गुणों सत्त्वगुण, रजोगुण तथा तमोगुण—वाला यह भौतिक जगत पृथ्वी, जल, अग्नि, वायु, मन, बुद्धि तथा अहंकार से बना है और ये सभी कृष्ण से निकलने वाली शक्तियाँ हैं, किन्तु दिव्य होने के कारण कृष्ण सदैव इस भौतिक जगत से पृथक् हैं। जिन्हें शुद्धज्ञान नहीं है वे कृष्ण को पदार्थ की उपज मानते हैं और उनके शरीर को अपने जैसा भौतिक सोचते हैं ( *अवजानन्ति मां मूढा:* )। फिर भी कृष्ण इस भौतिक जगत से सदैव विलग रहते हैं। वैदिक वाङ्मय में सृष्टि का सश्बन्ध महाविष्णु से बतलाया जाता है। *ब्रह्म-संहिता* (५.३५) में कहा गया है— *एकोऽप्यसौ रचयितुं जगदण्ड कोङ्क्षट* *यच्छक्तिरस्ति जगदण्डचया यदन्त:।* *अण्डान्तरस्थपरमाणुचयान्तरस्थं* *गोविन्दमादिपुरुषं तमहं भजामि॥* ''मैं आदि भगवान् गोविन्द की पूजा करता हूँ। वे महाविष्णु के अंशरूप में भौतिक प्रकृति में प्रवेश करते हैं। फिर वे गर्भोदकशायी विष्णु के रूप में प्रत्येक ब्रह्माण्ड में प्रवेश करते हैं और वे सारे तत्त्वों में, यहाँ तक कि प्रत्येक अणु के भीतर, क्षीरोदकशायी विष्णु के रूप में प्रवेश कर जाते हैं। सृष्टि की ऐसी अभिव्यक्तियाँ अनन्त हैं, जो ब्रह्माण्डों तथा व्यष्टि परमाणुओं में प्रकट होती हैं।ÓÓ गोविन्द का अंशत: प्राकट्य *अन्तर्यामी* अर्थात् परमात्मा के रूप में होता है, जो इस भौतिक जगत में प्रवेश करते हैं ( *अण्डान्तरस्थ* ) और जो परमाणु के भी भीतर हैं। *ब्रह्म-संहिता* (५.४८) में आगे भी कहा गया है— *यस्यैकनिश्वसितकालमथावलश्ब्य* *जीवन्ति लोमविलजा जगदण्डनाथा:।* *विष्णुर्महान स इह यस्य कलाविशेषो* *गोविन्दमादिपुरुषं तमहं भजामि॥* इस श्लोक में महाविष्णु को कृष्ण का स्वांश बतलाया गया है। महाविष्णु कारणार्णव में शयन करते हैं और जब वे साँस छोड़ते हैं, तो लाखों ब्रह्माण्ड उनके शरीर के छिद्रों से बाहर निकल आते हैं। जब वे श्वास खींचते हैं, तो ये सारे ब्रह्माण्ड विलुप्त हो जाते हैं। इस तरह लाखों ब्रह्माण्डों के नियन्ता, ब्रह्मा और अन्य देवता, महाविष्णु के साँस लेते समय भौतिक संसार में भीतर-बाहर आते-जाते रहते हैं। मूर्ख व्यक्ति सोचते हैं कि जब कृष्ण वसुदेव के पुत्र रूप में प्रकट होते हैं, तो वे सामान्य बालक की तरह सीमित शक्तिवाले होते हैं। किन्तु वसुदेव यह जानते थे कि भगवान् उनके पुत्र रूप में उत्पन्न हुए हैं, परन्तु वे न तो देवकी के गर्भ में प्रविष्ट हुए और न उससे बाहर आए। प्रत्युत भगवान् सदैव वहाँ विद्यमान थे। भगवान् भीतर और बाहर सर्वत्र उपस्थित रहते हैं, सर्वव्यापी हैं। *प्रविष्ट इव भाव्यसे* ऐसा लगता है कि वे देवकी के गर्भ में प्रविष्ट हुए और अब वसुदेव के पुत्र रूप में प्रकट हुए हैं। वसुदेव द्वारा इस ज्ञान की अभिव्यक्ति संकेत करती है कि वसुदेव को पता था कि ये घटनाएँ किस तरह घटीं। वसुदेव निश्चित ही भगवान् के परम भक्त थे और हमें ऐसे ही भक्त से शिक्षा लेनी चाहिए। इसीलिए *भगवद्गीता* की (४.३४) संस्तुति है— *तद्विदि्ध प्रणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* ''जरा आध्यात्मिक गुरु के समीप जाकर सत्य सीखने का प्रयास तो करो। विनीत भाव से उनसे प्रश्न करो और उनकी सेवा करो। स्वरूपसिद्ध व्यक्ति ही तुश्हें ज्ञान प्रदान कर सकता है क्योंकि उसने सत्य को देखा है।ÓÓ वसुदेव ने भगवान् को जन्म दिया फिर भी उन्हें इसका पूर्ण ज्ञान था कि भगवान् किस तरह प्रकट तथा अप्रकट होते हैं। अतएव वे *तत्त्वदर्शी* थे क्योंकि उन्होंने स्वयं देखा था कि परम सत्य किस तरह उनके पुत्र रूप में प्रकट हुए थे। वसुदेव अज्ञानी न थे जिससे वे यह सोचते कि उनके पुत्र रूप में उत्पन्न होने से भगवान् सीमित हो गए हैं। भगवान् असीम हैं और भीतर-बाहर सर्वव्यापी हैं। अत: उनके प्रकट होने या अ²श्य होने का प्रश्न ही नहीं उठता।  