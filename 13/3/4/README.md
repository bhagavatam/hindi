**मुमुचुर्मुनयो देवा: सुमनांसि मुदान्विता: ।** **मन्दं मन्दं जलधरा जगर्जुरनुसागरम् ।** **निशीथे तमउद्भूते जायमाने जनार्दने ॥ ७॥** **देवक्यां देवरूपिण्यां विष्णु: सर्वगुहाशय: ।** **आविरासीद्यथा प्राच्यां दिशीन्दुरिव पुष्कल: ॥ ८॥** 

शब्दार्थ **** 

**मुमुचु:—** **बरसाया** **; मुनय:—** **मुनियों ने** **; देवा:—** **तथा देवताओं ने** **; सुमनांसि—** **सुन्दर तथा सुगन्धित फूल** **; मुदा अन्विता:—** **प्रसन्नचित्त होकर** **; मन्दम् मन्दम्—** **धीरे-धीरे** **; जल-धरा:—** **बादल** **; जगर्जु:—** **गरजने लगे** **; अनुसागरम्—** **समुद्र की लहरों की** **ध्वनि के साथ** **; निशीथे—** **अर्धरात्रि में** **; तम:-उद्भूते—** **घना अंधकार होने पर** **; जायमाने—** **प्रकट होने पर** **; जनार्दने—** **भगवान्** **विष्णु के** **; देवक्याम्—** **देवकी के गर्भ में** **; देव-रूपिण्याम्—** **भगवान् के रूप में (आनन्दचिन्मय रस प्रतिभाविताभि:)** **;** **विष्णु:—** **भगवान् विष्णु** **; सर्व-गुहा-शय:—** **हर एक के हृदय में स्थित** **; आविरासीत्—** **प्रकट हुए** **; यथा—** **जिस प्रकार** **; प्राच्याम्** **दिशि—** **पूर्व दिशा में** **; इन्दु: इव—** **पूर्ण चन्द्रमा के समान** **; पुष्कल:—** **सब प्रकार से पूर्ण।** **.** 

**देवताओं तथा महान् साधु पुरुषों ने प्रसन्न होकर फूलों की वर्षा की और आकाश में बादल** **उमड़ आए तथा मन्द स्वर से गर्जन करने लगे मानो समुद्र की लहरों की ध्वनि हो। तब हर हृदय** **में स्थित पूर्ण पुरुषोत्तम भगवान् विष्णु रात्रि के गहन अंधकार में देवकी के हृदय से उसी तरह** **प्रकट हुए जिस तरह पूर्वी क्षितिज में पूर्ण चन्द्रमा उदय हुआ हो क्योंकि देवकी श्रीकृष्ण की ही** **कोटि की थीं।** **तात्पर्य :** जैसाकि *ब्रह्म-संहिता* (५.३७) में कहा गया है— *आनन्दचिन्मयरसप्रतिभाविताभिस्* *ताभिर्य एव निजरूपतया कलाभि:।* *गोलोक एव निवसत्यखिलात्मभूतो* *गोविन्दमादिपुरुषं तमहं भजामि॥* इस श्लोक से पता चलता है कि कृष्ण तथा उनके परिकर एक ही आध्यात्मिक शकि्त ( *आनन्दचिन्मयरस* ) के होते हैं। कृष्ण के पिता, उनकी माता, उनके गोपमित्र तथा गाएँ—सभी कृष्ण के अंश हैं जैसाकि 'ब्रह्मविमोहन लीलाÓ में बतलाया जाएगा। जब ब्रह्मा ने भगवान् कृष्ण की सर्वश्रेष्ठता की परीक्षा करने के लिए कृष्ण के संगियों का हरण कर लिया तो भगवान् ने अनेक ग्वालों तथा बछड़ों के रूप में अपना पुन: विस्तार कर लिया और ब्रह्मा ने देखा कि ये सभी *विष्णुमूॢतयाँ* हैं। देवकी भी कृष्ण की अंश हैं इसीलिए इस श्लोक में कहा गया है *देवक्यां देवरूपिण्यां विष्णु: सर्वगुहाशय:* । भगवान् के आविर्भाव के समय सारे मुनि तथा देवता प्रसन्न होकर फूलों की वर्षा करने लगे। समुद्रतट पर मन्द लहरों की ध्वनि हो रही थी और समुद्र के ऊपर आकाश में बादल थे, जो अत्यन्त मनोहारी गर्जना करने लगे। जब इस तरह का वातावरण बन गया तो प्रत्येक जीव के हृदय में निवास करने वाले भगवान् विष्णु अँधेरी रात में देवीस्वरूपा देवकी के समक्ष प्रकट हुए। उस समय भगवान् विष्णु के प्राकट्य की उपमा पूर्वी अन्तरिक्ष में पूर्ण चन्द्रमा के उदय होने से दी जा सकती है। यहाँ यह आक्षेप किया जा सकता है कि कृष्ण तो कृष्णपक्ष की अष्टमी के दिन उत्पन्न हुए तो फिर पूर्ण चन्द्रोदय कैसे हुआ? इसका उत्तर यह हुआ कि कृष्ण चन्द्र वंश में उत्पन्न हुए थे अत: भले ही उस रात चन्द्रमा अपूर्ण रहा हो, किन्तु भगवान् जिस कुल में प्रकट हुए उसमें चन्द्रमा साक्षात् आदि पुरुष हैं, अत: चन्द्रमा अत्यधिक प्रसन्न था और कृष्णकृपा से वह पूर्णरूप में प्रकट हो सका। भगवान् का स्वागत करने के लिए कृष्णपक्ष का चाँद हर्ष के मारे पूर्ण चन्द्रमा बन गया। *श्रीमद्भागवत* के अनेक पाठों में *देवरूपिण्याम्* शब्द के स्थान पर *विष्णुरूपिण्याम्* पाठ मिलता है। प्रत्येक दशा में अर्थ यही है कि देवकी का स्वरूप भगवान् के ही स²श आध्यात्मिक है। भगवान् सच्चिदानन्द विग्रह हैं और देवकी भी वही हैं। अत: जिस विधि से सच्चिदानन्दविग्रह भगवान् देवकी के गर्भ से प्रकट हुए उसके विषय में कोई त्रुटि नहीं निकाली जा सकती। जिन्हें यह पूरी तरह समझ नहीं है कि भगवान् का प्राकट्य तथा तिरोधान दिव्य होते हैं ( *जन्म कर्म* *च मे दिव्यम्* ) वे कभी-कभी आश्चर्यचकित रह जाते हैं कि भगवान् सामान्य बालक की तरह जन्म ले सकते हैं। किन्तु वास्तविकता यही है कि भगवान् का जन्म कभी भी सामान्य नहीं होता। भगवान् पहले से हर प्राणी के हृदय में अन्तर्यामी परमात्मा के रूप में स्थित हैं। अत: देवकी के हृदय में संपूर्ण शक्ति के साथ उपस्थित रहने से वे उनके शरीर के बाहर भी प्रकट होने में समर्थ थे। बारह महाजनों में से भीष्म-देव भी एक हैं ( *स्वयश्भूर्नारद: शश्भु: कुमार: कपिलो मनु: प्रह्लादो* *जनको भीष्म:* )। *श्रीमद्भागवत* (१.९.४२) में भीष्म जो भक्तों द्वारा अनुसरणीय हैं कहते हैं कि भगवान् हर व्यक्ति के हृदय में उसी प्रकार स्थित हैं जिस प्रकार हर व्यक्ति के सिर के ऊपर सूर्य रहता है। भले ही सूर्य करोड़ों व्यक्तियों के सिर के ऊपर हो, किन्तु इसका अर्थ यह नहीं है कि सूर्य अलग- अलग स्थित है। इसी तरह अचिन्त्य शक्तियों के कारण भगवान् भले ही हर एक के हृदय में स्थित हों, किन्तु वे अलग-अलग नहीं हैं। *एकत्वमनुपश्यत:* ( *ईषोपनिषद्* ७)। भगवान् एक हैं, किन्तु वे अपनी अचिन्त्य शक्ति के द्वारा हर प्राणी के हृदय में प्रकट हो सकते हैं। इस तरह भगवान् देवकी के हृदय में रहते हुए भी उनके पुत्र रूप में प्रकट हुए। इसीलिए *विष्णु-पुराण* के अनुसार जैसाकि *वैष्णव-तोषणी* में उद्धृत किया है, भगवान् सूर्य के समान प्रकट हुए ( *अनुग्रहासय* )। *ब्रह्म-संहिता* (५.३५) पुष्टि करती है कि भगवान् प्रत्येक परमाणु के भीतर भी स्थित हैं ( *अण्डान्तरस्थ परमाणुचयान्तरस्थम्* )। वे मथुरा में, वैकुण्ठ में तथा हृदय में स्थित हैं। अत: हमें स्पष्ट समझ लेना होगा कि वे देवकी के हृदय या गर्भ में सामान्य बालक की तरह नहीं रहे थे। न ही वे सामान्य मानवी शिशु की तरह उत्पन्न हुए यद्यपि कंस जैसे असुरों को मोहित करने के लिए ऐसा करते हुए प्रतीत हुए। असुरगण व्यर्थ ही सोचते हैं कि कृष्ण ने सामान्य बालक की तरह जन्म लिया और सामान्य व्यक्ति की भाँति इस संसार से चले गए। भगवत्- ज्ञानी व्यक्ति ऐसी आसुरी धारणाओं का खंडन करते हैं। *अजोऽपि सन्नव्ययात्मा भूतानाम् ईश्वरोऽपि सन्* ( *भगवद्गीता* ४.६)। भगवान् *अज* अर्थात् अजन्मा हैं और सबके परम नियन्ता हैं। फिर भी वे देवकी के पुत्र रूप में प्रकट हुए। इस श्लोक में पूर्ण-चन्द्रस्वरूप प्रकट होने वाले भगवान् की अचिन्त्य शक्ति का वर्णन हुआ है। भगवान् के आविर्भाव की विशिष्ट महत्ता को समझते हुए भगवान् को कभी भी सामान्य बालक की तरह जन्म लेते नहीं मानना चाहिए।  