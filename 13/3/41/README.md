**नन्दव्रजं शौरिरुपेत्य तत्र तान्** **गोपान्प्रसुप्तानुपलवय निद्रया ।** **सुतं यशोदाशयने निधाय त-** **त्सुतामुपादाय पुनर्गृहानगात् ॥ ५१॥** 

शब्दार्थ **** 

**नन्द-व्रजम्—** **नन्द महाराज के गाँव या घर तक** **; शौरि:—** **वसुदेव** **; उपेत्य—** **पहुँचकर** **; तत्र—** **वहाँ** **; तान्—** **सारे लोगों को** **;** **गोपान्—** **सारे ग्वालों को** **; प्रसुप्तान्—** **सोया हुआ** **; उपलवय—** **जानकर** **; निद्रया—** **गहरी निद्रा में** **; सुतम्—** **पुत्र को (वसुदेव के** **पुत्र को)** **; यशोदा-शयने—** **उस बिस्तर पर जिसमें यशोदा सो रही थीं** **; निधाय—** **रखकर** **; तत्-सुताम्—** **उसकी पुत्री को** **;** **उपादाय—** **लेकर** **; पुन:—** **फिर** **; गृहान्—** **अपने घर को** **; अगात्—** **लौट आया।** **.** 

**जब वसुदेव नन्द महाराज के घर पहुँचे तो देखा कि सारे ग्वाले गहरी नींद में सोए हुए थे।** **उन्होंने अपने पुत्र को यशोदा के पलँग में रख दिया, उसकी पुत्री को, जो योगमाया की अंश थी,** **उठाया और अपने घर कंस के बंदीगृह वापस लौट आए।** **तात्पर्य :** वसुदेव जानते थे कि ज्यों ही पुत्री कंस के बन्दीगृह में पहुँचेगी वह तुरन्त उसे मार डालेगा, किन्तु अपने पुत्र की रक्षा करने के लिए उन्हें अपने मित्र की सन्तान का वध कराना पड़ा। यद्यपि नन्द महाराज उनके मित्र थे, किन्तु अपने पुत्र के प्रति गहन स्नेह तथा अनुराग के कारण ही उन्होंने जानबूझ कर ऐसा होने दिया। श्रील विश्वनाथ चक्रवर्ती ठाकुर कहते हैं कि किसी अन्य के बालक की बलि देकर अपने बच्चे की रक्षा करने के लिए किसी को दोषी नहीं ठहराया जा सकता। साथ ही वसुदेव पर निर्दयता का दोष नहीं मढ़ा जा सकता क्योंकि वे जो कुछ कर रहे थे वह सब योगमाया के वशीभूत होकर कर रहे थे।  