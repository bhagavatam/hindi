**विबुध्य तां बालकमारिकाग्रहं** **चराचरात्मा स निमीलितेक्षण: ।** **अनन्तमारोपयदङ्कमन्तकं** **यथोरगं सुप्तमबुद्धिरज्जुधी: ॥ ८॥** 

शब्दार्थ **** 

**विबुध्य—** **समझ कर** **; ताम्—** **उसको (पूतना को)** **; बालक-मारिका-ग्रहम्—** **बालकों को मारने में पटु डाइन को** **; चर-अचर-** **आत्मा—** **सर्वव्यापक परमात्मा कृष्ण** **; स:—** **उसने** **; निमीलित-ईक्षण:—** **अपनी आँखें बन्द कर लीं** **; अनन्तम्—** **असीम** **;** **आरोपयत्—** **रख लिया** **; अङ्कम्—** **अपनी गोद में** **; अन्तकम्—** **अपने विनाश के लिए** **; यथा—** **जिस तरह** **; उरगम्—** **साँप को** **;** **सुप्तम्—** **सोये हुए** **; अबुद्धि—** **बुद्धिहीन व्यक्ति** **; रज्जु-धी:—** **साँप को रस्सी समझने वाला।** **.** 

**बिस्तर पर लेटे सर्वव्यापी परमात्मा कृष्ण ने समझ लिया कि छोटे बालकों को मारने में पटु** **यह डाइन पूतना मुझे मारने आई है। अतएव उन्होंने अपनी आँखें बन्द कर लीं मानो उससे डर** **गये हों। तब पूतना ने अपने विनाश-रूप कृष्ण को अपनी गोद में ले लिया जिस तरह कि** **बुद्धिहीन मनुष्य सोते साँप को रस्सी समझ कर अपनी गोद में ले लेता है।** **तात्पर्य :** इस श्लोक में दो जटिलताएँ हैं। जब कृष्ण ने देखा कि पूतना मुझे मारने आई है, तो उन्होंने सोचा कि क्योंकि यह षी मातृ-स्नेह दिखाने आई है भले ही वह कृत्रिम ही क्यों न हो अत: उसे वर देना चाहिए। फलत: उन्होंने कुछ चिन्ता से उसे देखा और फिर अपनी आँखें बन्द कर लीं। पूतना राक्षसी भी सकपकाई थी। वह इतनी बुद्धिमान न थी जो समझ पाती कि वह सोते सर्प को अपनी गोद में ले रही है; उसने सर्प को सामान्य रस्सी समझा। *अन्तकम्* तथा *अनन्तम्* —ये दोनों शब्द परस्पर विरोधी हैं। बुद्धिमान न होने के कारण पूतना ने सोचा कि वह अपने *अन्तकम्* अर्थात् काल को मार सकती है किन्तु *अनन्त* होने से उस बालक को कोई नहीं मार सकता था।  