**दह्यमानस्य देहस्य धूमश्चागुरुसौरभ: ।** **उत्थित: कृष्णनिर्भुक्तसपद्याहतपाप्मन: ॥ ३४॥** 

शब्दार्थ **** 

**दह्यमानस्य—** **जलाकर क्षार करते समय** **; देहस्य—** **पूतना के शरीर का** **; धूम:—** **धुँआ** **; च—** **तथा** **; अगुरु-सौरभ:—** **अगुरु जैसा** **सुगन्धित धुँआ** **; उत्थित:—** **शरीर से उठा हुआ** **; कृष्ण-निर्भुक्त—** **कृष्ण द्वारा स्तन चूसे जाने से** **; सपदि—** **तुरन्त** **; आहत-पाप्मन:—** **उसका भौतिक शरीर आध्याति्मक बन गया अथवा वह भवबन्धन से छूट गया।** **.** 

**चूँकि कृष्ण ने उस राक्षसी पूतना का स्तनपान किया था, इसतरह जब कृष्ण ने उसे मारा तो** **वह तुरन्त समस्त भौतिक कल्मष से मुक्त हो गई। उसके सारे पाप स्वत: ही दूर हो गये अतएव** **जब उसके विशाल शरीर को जलाया जा रहा था, तो उसके शरीर से निकलने वाला धुँआ अगुरु** **की सुगन्ध सा महक रहा था।** **तात्पर्य :** कृष्णभावनामृत का ऐसा ही प्रभाव होता है। यदि कोई व्यक्ति अपनी इन्द्रियों को भगवान् की सेवा में लगा कर किसी तरह कृष्णभावनाभावित हो जाता है, तो वह सारे भौतिक कल्मष से तुरन्त मुक्त हो जाता है। *शृण्वतां स्वकथा: कृष्ण: पुण्यश्रवणकीर्तन:* ( *भागवत* १.२.१७)। कृष्ण की लीलाओं को सुनना शुद्ध जीवन की शुरुआत है। *पुण्यश्रवणकीर्तन:* —केवल सुनने तथा कीर्तन करने से मनुष्य शुद्ध बन जाता है। अत: भक्ति करते समय *श्रवणकीर्तन* अत्यन्त महत्त्वपूर्ण है। तब मनुष्य शुद्ध इन्द्रियों से भगवान् की सेवा करना शुरू करता है ( *हृषीकेण हृषीकेशसेवनम्* )। *भक्तिरुच्यते* —यह भक्ति कहलाती है। जब येन केन प्रकारेण, प्रत्यक्ष या अप्रत्यक्ष रीति से पूतना से स्तनपान करा कर भगवान् की सेवा में उसे लगाया गया तो वह तुरन्त शुद्ध बन गई, यहाँ तक कि जब उसका दुष्ट भौतिक शरीर जलकर क्षार हो गया तो उससे अगुरु की सी सुगन्ध निकली जो कि अत्यन्त अच्छी लगने वाली सुगंधित जड़ी-बूटी है।  