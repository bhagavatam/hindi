**दर्शयंस्तद्विदां लोक आत्मनो भृत्यवश्यताम् ।** **व्रजस्योवाह वै हर्षं भगवान्बालचेष्टितै: ॥ ९॥** 

शब्दार्थ **** 

**दर्शयन्—** **दिखलाते हुए** **; तत्-विदाम्—** **कृष्ण के कार्यों को समझने वाले पुरुषों को** **; लोके—** **सारे जगत में** **; आत्मन:—** **अपने** **आप को** **; भृत्य-वश्यताम्—** **अपने दासों या भक्तों के आदेशों का पालन करने के लिए तैयार रहने वाले** **; व्रजस्य—** **व्रजभूमि के** **;** **उवाह—** **सश्पन्न किया** **; वै—** **निस्सन्देह** **; हर्षम्—** **आनन्द** **; भगवान्—** **भगवान्** **; बाल-चेष्टितै:—** **बच्चों के जैसे कार्यों द्वारा।** **.** 

**भगवान् कृष्ण ने अपने कार्यकलापों को समझने वाले संसार-भर के शुद्ध भक्तों को** **दिखला दिया कि किस तरह वे अपने भक्तों अर्थात् दासों द्वारा वश में किये जा सकते हैं। इस** **तरह अपनी बाल-लीलाओं से उन्होंने व्रजवासियों के हर्ष में वृद्धि की।** **तात्पर्य :** यह एक अन्य दिव्य हास्य-रस है कि कृष्ण अपने भक्तों के आनन्द-वर्धन के लिए बाल-लीलाएँ करते थे। वे इन लीलाओं को न केवल व्रजभूमि के निवासियों को दिखलाते थे अपितु अन्यों को भी जो उनकी बहिरंगा शक्ति तथा ऐश्वर्य पर मुग्ध हो जाते थे। किन्तु अन्तरंगी भक्तों को जो केवल कृष्ण-प्रेम में निमग्न रहते थे तथा बाह्य भक्तों को जो उनकी असीम शक्ति पर मुग्ध रहते थे कृष्ण की अपने दासों के वश में रहने की इच्छा का पता चला।  