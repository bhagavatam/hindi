और किस तरह कृष्ण ने वत्सासुर तथा बकासुर का वध किया। जब यमल अर्जुन वृक्ष धश्म से गिरे तो वज्रपात की भाँति जोरदार शोर हुआ। चकित हुए कृष्ण के पिता नन्द तथा गोकुल के अन्य वृद्ध निवासी उस स्थान पर गये जहाँ उन्होंने वृक्षों को गिरे हुए तथा लकड़ी की उलूखल से बँधे कृष्ण को उनके बीच खड़ा पाया। उन्हें वृक्षों के गिरने तथा वहाँ पर कृष्ण के होने का कोई कारण नहीं दिखा। उन्होंने सोचा कि यह किसी अन्य असुर की करतूत हो सकती है, जो कृष्ण से वहाँ पर मिला होगा। उन्होंने कृष्ण के संगियों से पूछा कि यह घटना किस तरह घटी? बालकों ने पूरी घटना ठीक तरह कह सुनाई किन्तु वृद्धजनों को इस कथा पर विश्वास नहीं हुआ। कुछ लोगों ने सोचा कि यह घटना सच हो सकती है क्योंकि इसके पूर्व वे कृष्ण के साथ अनेक अद्भुत घटनाएँ देख चुके थे। खैर, नन्द महाराज ने तुरन्त ही कृष्ण की रस्सियाँ खोल दीं। इस तरह कृष्ण प्रतिदिन और प्रतिक्षण नन्द महाराज तथा यशोदा के वात्सल्य-प्रेम को बढ़ाने के लिए एक से एक अद्भुत घटनाओं का प्रदर्शन करते रहे जिससे उनको आश्चर्य तथा हर्ष का अनुभव होता रहा। यमलार्जुन का गिराना ऐसी अद्भुत लीलाओं में से एक थी। एक दिन एक फल बेचने वाली षी नन्द महाराज के घर के निकट आयी तो कृष्ण घर से अपनी छोटी-सी अंजुली में थोड़ा अन्न लेकर उसके बदले में फल लेने के लिए उसके पास पहुँचे। रास्ते में उनकी हथेली से लगभग सारा अन्न गिर गया था केवल एक या दो दाने मुश्किल से बचे होंगे। किन्तु फल बेचने वाली षी ने स्नेहवश इन दानों के बदले कृष्ण की इच्छानुसार फल दे दिये। ज्योंही उसने ऐसा किया, उसकी डलिया सोने तथा रत्नों से भर गई। तत्पश्चात् सारे गोपों ने गोकुल छोडऩे का निश्चय कर लिया क्योंकि उन्होंने देखा कि गोकुल में नित्य ही उपद्रव होते रहते थे। उन्होंने वृन्दावन अथवा व्रजधाम जाने का निश्चय किया और अगले ही दिन वे वहाँ से रवाना हो गये। कृष्ण तथा बलराम ने अपनी बाल-लीलाएँ समाप्त करके वृन्दावन में बछड़ों का भार सँभाल लिया और उन्हें चरागाहों (गो चरण) तक चराने ले जाने लगे। इस अवधि में वत्सासुर नामक राक्षस बछड़ों के बीच में घुस आया जिसका कृष्ण ने वध कर दिया। एक अन्य असुर जो बड़े बगुले की आकृति का था (बकासुर), मारा गया। जब कृष्ण के साथियों ने ये कथाएँ अपनी अपनी माताओं को सुनाईं तो वे इन पर विश्वास नहीं कर पाईं किन्तु स्नेह से पूर्ण होने के कारण उन्होंने कृष्ण के कार्यकलापों की इन कथाओं का आनन्द अवश्य लिया।  

**श्रीशुक उवाच** 