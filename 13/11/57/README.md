**इति नन्दादयो गोपा: कृष्णरामकथां मुदा ।** **कुर्वन्तो रममाणाश्च नाविन्दन्भववेदनाम् ॥ ५८॥** 

शब्दार्थ **** 

**इति—** **इस प्रकार** **; नन्द-आदय:—** **नन्द महाराज इत्यादि** **; गोपा:—** **ग्वाले** **; कृष्ण-राम-कथाम्—** **भगवान् कृष्ण तथा राम सश्बन्धी** **घटनाओं की कथा को** **; मुदा—** **बड़े ही आनन्द से** **; कुर्वन्त:—** **करते हुए** **; रममाणा: च—** **आनन्द लेते हुए तथा कृष्ण के प्रति प्रेम** **बढ़ाते हुए** **; न—** **नहीं** **; अविन्दन्—** **अनुभव किया** **; भव-वेदनाम्—** **इस संसार के कष्टों को।** **.** 

**इस तरह नन्द समेत सारे ग्वालों को कृष्ण तथा बलराम की लीलाओं सश्बन्धी कथाओं में** **बड़ा ही दिव्य आनन्द आया और उन्हें भौतिक कष्टों का पता तक नहीं चला।** **तात्पर्य :** यहाँ पर *श्रीमद्भागवत* में आई कृष्ण-लीलाओं के अध्ययन या विचार-विमर्श करने के परिणाम के विषय में शिक्षा है। *सद्यो हृद्यवरुध्यतेऽत्र कृतिभि: शुश्रूषुभिस्तत्क्षणात्* (भागवत १.१.२)। नन्द महाराज तथा यशोदा का प्राकट्य वृन्दावन में इस भौतिक जगत के सामान्य व्यक्तियों की ही तरह हुआ किन्तु उन्हें इस जगत के कष्टों का कभी अनुभव नहीं हुआ, भले ही उन्हें कभी कभी असुरों के उत्पातों का सामना करना पड़ा हो। यह व्यावहारिक उदाहरण है। यदि हम नन्द महाराज तथा गोपों के चरणचिह्नों का अनुसरण करें तो हम कृष्ण-लीलाओं के विषय में विचार-विमर्श करने से ही सुखी बन सकते हैं। *अनर्थोपशमं साक्षाद् भक्तियोगमद्योक्षजे।* *लोकस्याजानतो विद्वांश्चक्रे सात्वतसंहिताम्॥* ( *भागवत* १.७.६) व्यासदेव ने यह ग्रंथ इसीलिए लिखा है कि हर व्यकि्त *भागवत-कथा* की विवेचना करने से ही अपने दिव्य पद को समझ सके। आज भी *श्रीमद्भागवत* का अनुसरण करके प्रत्येक व्यक्ति कहीं रह कर भी भौतिक कष्टों से मुक्त हो सकता है। उसके लिए किसी प्रकार की तपस्या करने की आवश्यकता नहीं क्योंकि इस युग में तपस्या करना अत्यन्त कठिन है। इसीलिए चैतन्य महाप्रभु ने कहा है— *सर्वात्मस्नपनं परं विजयते श्रीकृष्णसङ्कीर्तनम्।* हम अपने कृष्णभावनामृत आन्दोलन द्वारा *श्रीमद्भागवत* का वितरण करने में लगे हैं जिससे संसार के किसी भी कोने में रहने वाला व्यकि्त कृष्ण की लीलाओं के विषय में कीर्तन एवं श्रवण करके कृष्णभावनामृत आन्दोलन में समा सके तथा समस्त भौतिक तापों से मुक्त हो सके।  