**फलविक्रयिणी तस्य च्युतधान्यकरद्वयम् ।** **फलैरपूरयद्रत्नै: फलभाण्डमपूरि च ॥ ११॥** 

शब्दार्थ **** 

**फल-विक्रयिणी—** **फल बेचने वाली आदिवासिनी** **; तस्य—** **कृष्ण का** **; च्युत-धान्य—** **बदलने के लिए जो धान लाये थे वह गिर** **गया** **; कर-द्वयम्—** **अँजुली** **; फलै: अपूरयत्—** **फलवाली ने उनकी छोटी हथेलियों को फलों से भर दिया** **; रत्नै:—** **रत्नों तथा सोने** **के बदले में** **; फल-भाण्डम्—** **फल की टोकरी** **; अपूरि च—** **भर गई।** **.** 

**जब कृष्ण तेजी से फलवाली के पास जा रहे थे तो उनकी अँजुली में भरा बहुत-सा अन्न** **गिर गया। फिर भी फलवाली ने उनके दोनों हाथों को फलों से भर दिया। उधर उसकी फल की** **टोकरी तुरन्त रत्नों तथा सोने से भर गई।** **तात्पर्य :** *भगवद्गीता* (९.२६) में कृष्ण कहते हैं— *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतम् अश्नामि प्रयतात्मन:॥* कृष्ण इतने कृपालु हैं कि यदि कोई उन्हें एक पत्ती, एक फल, एक फूल या थोड़ा जल भी अॢपत करता है, तो वे उसे तुरन्त स्वीकार कर लेते हैं। शर्त केवल इतनी ही है कि ये चीजें भकि्तपूर्वक समॢपत की जाँय ( *यो मे भक्त्या प्रयच्छति* )। अन्यथा यदि कोई यह सोच कर मिथ्या प्रतिष्ठा से फूल कर कुप्पा हुआ रहे कि मेरे पास इतना ऐश्वर्य है और मैं कृष्ण को थोड़ा दे रहा हूँ तो कृष्ण इस भेंट को स्वीकार नहीं करते। फल बेचने वाली ने, निर्धन आदिवासी होते हुए भी कृष्ण से बहुत ही स्नेहपूर्ण बर्ताव किया और कहा, ''कृष्ण! तुम अन्न के बदले मुझसे फल लेने आये हो। तुमने सारा अन्न गिरा दिया है फिर भी तुम जो चाहो सो ले लो।ÓÓ इस तरह उसने कृष्ण की हथेली में उतने फल रख दिये जितने उसमें आ सकते थे। बदले में कृष्ण ने उसकी सारी डलिया को रत्नों तथा सोने से भर दिया। इस घटना से हमें यह सीख लेनी चाहिए कि कृष्ण को स्नेह के साथ अॢपत की गई वस्तु के बदले वे भौतिक तथा आध्याति्मक रूप में लाखों गुना बढ़ाकर दे सकते हैं। मूल बात है प्रेम का विनिमय। इसीलिए *भगवद्गीता* (९.२७) में कृष्ण शिक्षा देते हैं— *यत्करोषि यदश्नासि यज्जुहोषि ददासि यत्।* *यत्तपस्यसि कौन्तेय तत्कुरुष्व मदर्पणम्॥* ''हे कुन्ती-पुत्र! तुम जो भी करते हो, जितना खाते हो, जितना भी होम करते हो, या दान में देते हो तथा जितनी भी तपस्या करते हो वह सब मुझे भेंट स्वरूप दो।ÓÓ मनुष्य को चाहिए कि अपनी आमदनी में से कुछ कुछ कृष्ण को प्रेमपूर्वक अॢपत करे। तभी मनुष्य का जीवन सफल होगा। कृष्ण समस्त ऐश्वर्यों से पूर्ण हैं, उन्हें किसी से कुछ भी नहीं चाहिए। किन्तु यदि कोई कृष्ण को कुछ देना चाहता है, तो इसमें उसी का लाभ है। इस सश्बन्ध में यह ²ष्टान्त दिया जाता है कि जब किसी का मुख सजा होता है, तो उसके मुख का प्रतिबिश्ब स्वत: सजा होता है। इसी प्रकार यदि हम अपने ऐश्वर्य से कृष्ण की सेवा करें तो बदले में कृष्ण के अंश या प्रतिबिश्ब रूप हम सुखी होंगे। कृष्ण सदा सुखी रहते हैं क्योंकि वे *आत्माराम* हैं अर्थात् अपने ही ऐश्वर्य से पूरी तरह संतुष्ट।  