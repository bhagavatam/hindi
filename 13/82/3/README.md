**तं ज्ञात्वा मनुजा राजन्पुरस्तादेव सर्वत: ।** **समन्तपञ्चकं क्षेत्रं ययु: श्रेयोविधित्सया ॥ २॥** 

**शब्दार्थ** 

**तम्—** **उसको** **; ज्ञात्वा—** **जान कर** **; मनुजा:—** **लोग** **; राजन्—** **हे राजा (परीक्षित)** **; पुरस्तात्—** **पहले से** **; एव—** **भी** **; सर्वत:—** **सभी** **जगहों से** **; समन्त-पञ्चकम्—** **समन्तपंचक नामक (जो कुरुक्षेत्र जनपद के अन्तर्गत है)** **; क्षेत्रम्—** **स्थान में** **; ययु:—** **गये** **; श्रेय:—** **लाभ** **; विधित्सया—** **उत्पन्न करने की इच्छा से।** **.** 

**हे राजन्, पहले से इस ग्रहण के विषय में जानते हुए अनेक लोग पुण्य अॢजत करने की** **मंशा से समन्तपञ्चक नामक पवित्र स्थान में गये।** **तात्पर्य :** ५,००० वर्ष पूर्व के वैदिक ज्योतिॢवद सूर्य तथा चन्द्र-ग्रहणों की भविष्यवाणी उसी प्रकार कर सकते थे, जिस तरह हमारे आधुनिक ज्योतिॢवद करते हैं। किन्तु प्राचीन ज्योतिॢवदों का ज्ञान और भी आगे बढ़ा हुआ था, क्योंकि वे ऐसी घटनाओं के कर्मफल को समझते थे। सूर्य तथा चन्द्र- ग्रहण सामान्य रूप से, कतिपय अपवादों को छोड़कर, अत्यन्त अशुभ होते हैं। किन्तु जिस तरह अन्यथा अशुभ एकादशी भगवान् हरि के गुणगान करने से लाभप्रद बन जाती है, उसी तरह किसी ग्रहण का समय भी उपवास तथा पूजा के लिए उपयोगी है। समन्तपञ्चक नामक पवित्र तीर्थस्थल कुरुक्षेत्र में स्थित है, जहाँ कुरु-राजाओं के पूर्वजों ने अनेक वैदिक यज्ञ सश्पन्न किये। इसलिए कुरुओं को विद्वान ब्राह्मणों ने सलाह दी थी कि ग्रहण के समय व्रत रखने के लिए यह सर्वोत्तम स्थान होगा। उनसे बहुत काल पूर्व परशुराम ने अपने द्वारा की गई हत्याओं का प्रायश्चित्त करने के लिए कुरुक्षेत्र में तपस्या की थी। उन्होंने वहाँ जो पाँच तालाब—समन्तपञ्चक— खोदे थे वे द्वापर युग के अन्त तक बने हुए थे और वे आज भी हैं।  