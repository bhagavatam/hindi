**अथैकदा द्वारवत्यां वसतो रामकृष्णयो: ।** **सूर्योपराग: सुमहानासीत्कल्पक्षये यथा ॥ १॥** 

**शब्दार्थ** 

**श्री-शुक: उवाच—** **शुकदेव गोस्वामी ने कहा** **; अथ—** **तब** **; एकदा—** **एक बार** **; द्वारवत्याम्—** **द्वारका में** **; वसतो:—** **रहते हुए** **;** **राम-कृष्णयो:—** **बलराम तथा कृष्ण के** **; सूर्य—** **सूर्य का** **; उपराग:—** **ग्रहण** **; सु-महान्—** **अत्यन्त विशाल** **; आसीत्—** **था** **;** **कल्प—** **ब्रह्मा के एक दिन के** **; क्षये—** **अन्त होने पर** **; यथा—** **जिस तरह।** **.** 

**शुकदेव गोस्वामी ने कहा : एक बार जब बलराम तथा कृष्ण द्वारका में रह रहे थे, तो ऐसा** **विराट सूर्य-ग्रहण पड़ा मानो, भगवान् ब्रह्मा के दिन का अन्त हो गया हो।** **तात्पर्य :** जैसाकि श्रील विश्वनाथ चक्रवर्ती ठाकुर इंगित करते हैं *अथ* तथा *एकदा* शब्द संस्कृत साहित्य में प्राय: नवीन कथा की शुरुआत करने के लिए प्रयुक्त होते हैं। यहाँ ये शब्द विशेष रूप से सूचित करते हैं कि कुरुक्षेत्र में यदुओं तथा वृष्णियों का पुन: मिलाप क्रमबद्ध रूप में सुनाया जा रहा है। श्रील सनातन गोस्वामी ने *वैष्णव तोषणी* टीका में बतलाया है कि इस बयासीवें अध्याय की घटनाएँ भगवान् बलदेव की व्रज-यात्रा (अध्याय ६५) के बाद तथा महाराज युधिष्ठिर के राजसूय यज्ञ (अध्याय ७) के पूर्व की हैं। आचार्य  तर्क देते हैं कि ऐसा हो सकता है क्योंकि सूर्यग्रहण के समय सारे कुरुओं ने, जिनमें धृतराष्ट्र, युधिष्ठिर, भीष्म तथा द्रोण सश्मिलित थे, श्रीकृष्ण से मित्र की तरह मिल कर उनकी संगति का प्रसन्नतापूर्वक लाभ उठाया हो। दूसरी ओर, राजसूय यज्ञ में दुर्योधन की पाण्डवों के प्रति जोर की ईष्र्या भड़क उठी। इसी के तुरन्त बाद दुर्योधन ने युधिष्ठिर तथा उनके भाइयों को जुआ खेलने के लिए आमंत्रित किया, जिसमें छल से उनका साम्राज्य लेकर उन्हें बनवास दे दिया। बनवास से पाण्डवों की वापसी के तुरन्त बाद ही कुरुक्षेत्र का महायुद्ध हुआ जिसमें भीष्म तथा द्रोण मारे गये। अतएव ऐसा किसी भी तर्क के अन्तर्गत सश्भव नहीं है कि कुरुक्षेत्र में सूर्य-ग्रहण राजसूय यज्ञ के बाद पड़ा हो।  