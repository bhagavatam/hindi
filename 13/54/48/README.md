**यथा शयान आत्मानं विषयान्फलमेव च ।** **अनुभु–ेऽप्यसत्यर्थे तथाप्नोत्यबुधो भवम् ॥ ४८॥** 

**शब्दार्थ** 

**यथा—** **जिस तरह** **; शयान:—** **सोया हुआ व्यक्ति** **; आत्मानम्—** **अपने को** **; विषयान्—** **इन्द्रिय-विषयों को** **; फलम्—** **फल को** **;** **एव—** **निस्सन्देह** **; च—** **भी** **; अनुभु–े—** **अनुभव करता है** **; अपि—** **भी** **; असति अर्थे—** **जो सत्य नहीं है उसमें** **; तथा—** **उसी प्रकार** **;** **आप्नोति—** **प्राप्त होता है** **; अबुध:—** **अज्ञानी** **; भवम्—** **संसार को।** **.** 

**जिस प्रकार सोया हुआ व्यक्ति स्वप्न के भ्रम के अन्तर्गत अपना, इन्द्रिय भोग के विषयों का** **तथा अपने कर्म-फलों का अनुभव करता है, उसी तरह अज्ञानी व्यक्ति इस संसार को प्राप्त होता** **है।** **तात्पर्य :** जैसाकि *श्रुति* का कथन है— *असङ्गो ह्ययं पुरुष:* —जीव का भौतिक जगत से कोई घनिष्ठ सश्बन्ध नहीं है। इस श्लोक में इसी बात को बतलाया गया है। ऐसा ही कथन *श्रीमद्भागवत* में अन्यत्र भी (११.२२.५६) आया है— *अर्थेऽह्यविद्यमानेऽपि संसृतिर्न निवर्तते।* *ध्यायतो विषयानस्य स्वप्नेऽनर्थागमो यथा।* ''जो इन्द्रियतृप्ति का ही चिन्तन करता रहता है उसके लिए भौतिक जीवन जिसका वास्तविक अस्तित्व नहीं होता, समाप्त नहीं होता जिस तरह कि स्वप्न के कटु अनुभव नहीं जा पाते।ÓÓ  