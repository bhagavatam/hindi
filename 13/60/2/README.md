**कॢहचित्सुखमासीनं स्वतल्पस्थं जगद्गुरुम् ।** **पङ्क्षत पर्यचरद्भैष्मी व्यजनेन सखीजनै: ॥ १॥** 

**शब्दार्थ** 

**श्री-बादरायणि:—** **बादरायण व्यासदेव के पुत्र शुकदेव गोस्वामी ने** **; उवाच—** **कहा** **; कॢहचित्—** **एक अवसर पर** **; सुखम्—** **सुखपूर्वक** **; आसीनम्—** **बैठे हुए** **; स्व—** **अपने** **; तल्प—** **बिस्तर में** **; स्थम्—** **स्थित** **; जगत्—** **ब्रह्माण्ड के** **; गुरुम्—** **गुरु** **; पतिम्—** **अपने पति को** **; पर्यचरत्—** **सेवा कर रही थी** **; भैष्मी—** **रुक्मिणी** **; व्यजनेन—** **पंखे से** **; सखी-जनै:—** **अपनी सखियों सहित।** **.** 

**श्री बादरायणि ने कहा : एक बार अपनी दासियों के साथ महारानी रुक्मिणी ब्रह्माण्ड के** **आध्यात्मिक गुरु अपने पति की सेवा कर रही थीं। वे उनके बिस्तर पर विश्राम कर रहे थे तथा वे** **उन पर पंखा झल रही थीं।** **तात्पर्य :** श्रील विश्वनाथ चक्रवर्ती ने काव्यात्मक टिप्पणी में कहा है कि इस अध्याय में रुकि्मणी उस सुगंधित कपूर की तरह हैं, जिन्हें भगवान् कृष्ण की वाणी की सिल पर पीस दिया गया हो। दूसरे शब्दों में, रुक्मिणी के मनोहर सात्विक गुणों का प्राकट्य भगवान् कृष्ण के ऊपरी असंवेदनशील वचनों के फलस्वरूप होगा, जिस प्रकार कपूर की सुगन्ध कपूर के खण्डों को सिल पर पीसने से प्रकट होती है। आचार्य ने यह भी इंगित किया है कि रुकि्मणी भगवान् की सेवा स्वयं इसलिए कर रही हैं, क्योंकि वे *जगद्गुरुम्* तथा *पतिम्* अर्थात् जगत् गुरु तथा उनके पति हैं।  