**यस्त्वेतल्लीलया विश्वं सृजत्यत्त्यवतीश्वर: ।** **स हि जात: स्वसेतूनां गोपीथाय यदुष्वज: ॥ २॥** 

**शब्दार्थ** 

**य:—** **जो** **; तु—** **तथा** **; एतत्—** **यह** **; लीलया—** **खेल की तरह** **; विश्वम्—** **ब्रह्माण्ड को** **; सृजति—** **उत्पन्न करता है** **; अत्ति—** **निगल** **जाता है** **; अवति—** **रक्षा करता है** **; ईश्वर:—** **परम नियन्ता** **; स:—** **वह** **; हि—** **निस्सन्देह** **; जात:—** **उत्पन्न** **; स्व—** **निजी** **; सेतूनाम्—** **नियमों की** **; गोपीथाय—** **सुरक्षा के लिए** **; यदुषु—** **यदुओं के मध्य** **; अज:—** **अजन्मा प्रभु।** **.** 

**इस ब्रह्माण्ड को खेल-खेल में उत्पन्न करने वाले, उसका पालन करने वाले तथा अन्त में** **उसको निगल जाने वाले अजन्मे परम नियन्ता भगवान् ने अपने नियमों को सुरक्षित रखने के** **लिए यदुओं के मध्य जन्म लिया।** **तात्पर्य :** जैसाकि *श्रीमद्भागवत* के छठे स्कंध (६..१९) में कहा गया है— *धर्मं तु साक्षाद्* *भगवत्प्रणीतम्* —अर्थात् धर्म भगवान् द्वारा स्थापित कानून है। *सेतु* का अर्थ है ''सीमाÓÓ जैसी कि बाँध में होती है। किसी नदी या नहर के दोनों ओर मिट्टी उठा दी जाती है, जिससे पानी अपने सही मार्ग से विचलित न हो। इसी प्रकार ईश्वर नियमों की स्थापना करते हैं जिससे उन्हें पालन करने वाले लोग भगवद्धाम वापस जा सकें। मानव आचरण का मार्गदर्शन कराने वाले ये नियम *सेतु* कहलाते हैं। *सेतु* शब्द पर एक और टिप्पणी यह है कि *सेतु* का प्रयोग खेतों के पृथक्करण अथवा उन पर बनी मेड़ या पुल बनाने के लिए भी होता है। अत: *भागवत* के नवें स्कंध में भगवान् रामचन्द्र द्वारा लंका जाने के लिए जो पुल बनाया गया उसे *सेतु* कहा गया है। चूँकि ईश्वर के नियम हमें भौतिक जीवन से मुक्त दिव्य जीवन तक ले जाने के लिए पुल का काम करते हैं इसलिए *सेतु* शब्द का ऐसा व्यवहार ²ष्टव्य है।  