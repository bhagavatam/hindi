**तत्रैकदा जलचरं गरुडो भक्ष्यमीप्सितम् ।** **निवारित: सौभरिणा प्रसह्य क्षुधितोऽहरत् ॥ ९॥** 

**शब्दार्थ** 

**तत्र—** **वहाँ (उस सरोवर में)** **; एकदा—** **एक बार** **; जल-चरम्—** **जल के प्राणी को** **; गरुड:—** **गरुड़ ने** **; भक्ष्यम्—** **अपना खाद्य** **;** **ईप्सितम्—** **इच्छा की** **; निवारित:—** **मना किया गया** **; सौभरिणा—** **सौभर मुनि द्वारा** **; प्रसह्य—** **साहस करके** **; क्षुधित:—** **भूखा** **;** **अहरत्—** **खा लिया।** **.** 

**उसी सरोवर में गरुड़ ने एक बार एक मछली को, जो कि उसका सामान्य भक्ष्य है, खाना** **चाहा। जल के भीतर ध्यानमग्न सौभरि मुनि के मना करने पर भी गरुड़ ने साहस किया और** **भूखा होने के कारण उस मछली को पकड़ लिया।** **तात्पर्य :** अब शुकदेव गोस्वामी बता रहे हैं कि गरुड़ यमुना नदी के उस सरोवर तक क्यों नहीं पहुँच सका। मछलियों को खाना पक्षियों का स्वभाव है, अत: यदि गरुड़ भगवान् की व्यवस्था के फलस्वरूप मछली खाकर अपना जीवन निर्वाह करता है, तो वह कोई अपराध नहीं करता। किन्तु सौभरि मुनि द्वारा एक महानतर प्राणी को अपनी भोज्य वस्तु खाने से मना किया जाना एक अपराध बन जाता है। श्रील विश्वनाथ चक्रवर्ती ठाकुर के अनुसार सौभरि ने दो अपराध किये—एक तो यह कि उन्होंने गरुड़ जैसे उच्च महात्मा को आदेश देने का साहस दिखलाया और दूसरा यह कि उन्होंने गरुड़ को उसकी इच्छा तृप्त करने से रोका।  