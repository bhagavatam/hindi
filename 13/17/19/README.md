**तां राङ्क्षत्र तत्र राजेन्द्र क्षुत्तृड्वयां श्रमकॢषता: ।** **ऊषुव्र्रयौकसो गाव: कालिन्द्या उपकूलत: ॥ २०॥** 

**शब्दार्थ** 

**ताम्—** **उस** **; रात्रिम्—** **रात्रि में** **; तत्र—** **वहाँ** **; राज-इन्द्र—** **हे राजाओं में श्रेष्ठ** **; क्षुत्-तृड्वयाम्—** **भूख तथा प्यास से** **; श्रम—** **थकान** **से** **; कॢषता:—** **निर्बल हुए** **; ऊषु:—** **रहे आये** **; व्रज-ओकस:—** **वृन्दावन के लोग** **; गाव:—** **तथा गौवें** **; कालिन्द्या:—** **यमुना नदी** **के** **; उपकूलत:—** **तट के निकट।** **.** 

**हे नृपश्रेष्ठ (परीक्षित), चूँकि वृन्दावन के निवासी भूख, प्यास तथा थकान के कारण** **अत्यन्त निर्बल हो रहे थे अत: उन्होंने तथा गौवों ने कालिन्दी के तट के निकट ही लेटकर वहीं** **रात बिताई।** **तात्पर्य :** श्रील जीव गोस्वामी ने संकेत किया है कि यद्यपि लोग भूख तथा प्यास से निर्बल हो गये थे किन्तु वहाँ पर उपस्थित गौवों का दूध उन्होंने नहीं पिया क्योंकि उन्हें भय था कि उनका दूध सर्प के विष से दूषित न हो गया हो। वृन्दावनवासी अपने प्रिय कृष्ण को वापस पाकर इतने अधिक प्रसन्न थे कि वे अपने अपने घरों को जाना नहीं चाह रहे थे। वे कृष्ण के साथ यमुना तट पर ही ठहरना चाहते थे जिससे वे उन्हें लगातार देख सकें। इसीलिए उन्होंने नदी के तट के निकट विश्राम करने का निश्चय किया।  