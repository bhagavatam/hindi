हुए वृन्दावनवासी किस तरह जंगल की आग से बचाये गये थे। जब राजा परीक्षित ने कालिय द्वारा सर्पों के निवास रमणक द्वीप को छोडऩे तथा गरुड़ द्वारा उसके प्रति शत्रुभाव प्रदॢशत किये जाने के बारे में पूछा तो श्री शुकदेव गोस्वामी ने इस प्रकार उत्तर दिया: उस द्वीप के सारे सर्प भयभीत थे कि कहीं गरुड़ उन्हें निगल न जाय। उसे प्रसन्न करने के लिए वे प्रति मास एक वटवृक्ष के नीचे भाँति भाँति की भेंटें चढ़ा आते थे। किन्तु कालिय मिथ्या अभिमानवश इन भेंटों को स्वयं खा जाता था। यह सुनकर गरुड़ अत्यन्त क्रुद्ध हो उठा और कालिय को मारने चल पड़ा तो इस सर्प ने विराट पक्षी गरुड़ को डँसना शुरू कर दिया। गरुड़ ने प्रचण्डतापूर्वक अपने पंख से उसे मारा जिससे कालिय अपनी जान बचाने के लिए यमुना नदी के सरोवर में भाग आया। इस घटना के पूर्व गरुड़ एक बार यमुना नदी में आया था और मछलियाँ खाने लगा था। सौभरि ऋषि ने उसे रोकना चाहा किन्तु भूख का मारा गरुड़ ऋषि के निषेध को नहीं मान पाया अत: ऋषि ने उसे शाप दे दिया था कि यदि वह दुबारा वहाँ आया तो तुरन्त मर जायेगा। कालिय ने यह सुन लिया था इसलिए वह वहाँ निडऱ होकर रहता था। किन्तु अन्त में कृष्ण ने उसे भगा दिया। जब बलराम तथा वृन्दावन के सारे वासियों ने श्रीकृष्ण को विभिन्न प्रकार के मणियों तथा आभूषणों से अलंकृत होकर उस सरोवर से ऊपर निकलते देखा तो हर्ष से उन्होंने उनका आङ्क्षलगन किया। तब आध्यात्मिक गुरुओं, पुरोहितों तथा विद्वान ब्राह्मणों ने ग्वालों के राजा नन्द महाराज को बतलाया कि यद्यपि उनके पुत्र को कालिय ने अपने चंगुल में पकड़ रखा था किन्तु राजा के भाग्य से अब वह पुन: मुक्त हो चुका है। चूँकि वृन्दावन के निवासी भूख, प्यास तथा थकावट के कारण त्रस्त थे अतएव उन्होंने वह रात यमुना के तट पर ही बिताई। अर्धरात्रि के समय जंगल में अग्नि भड़क उठी क्योंकि ग्रीष्मऋतु में यह जंगल सूख गया था। जब सोते हुए वृन्दावनवासियों को आग ने घेर लिया तो वे सहसा जगे और रक्षा के लिए कृष्ण की ओर दौंड़े। तब असीम बलशाली श्रीकृष्ण अपने प्रिय सश्बन्धियों तथा मित्रों को इस तरह पीडि़त देख तुरन्त ही उस दावाग्नि को पी गये।  

**श्रीराजोवाच** 