**स्वयं किल्बिषमादाय तैस्त्यक्तो नार्थकोविद: ।** **असिद्धार्थो विशत्यन्धं स्वधर्मविमुखस्तम: ॥ २४॥** 

**शब्दार्थ** 

**स्वयम्—** **अपने लिए** **; किल्बिषम्—** **पापपूर्ण कर्म-फल** **; आदाय—** **लेकर** **; तै:—** **उनके द्वारा** **; त्यक्त:—** **छोड़ा हुआ** **; न—** **नहीं** **;** **अर्थ—** **अपने जीवन के लिए** **; कोविद:—** **ठीक से जानते हुए** **; असिद्ध—** **अपूर्ण** **; अर्थ:—** **लक्ष्य** **; विशति—** **प्रवेश करता है** **;** **अन्धम्—** **गहन, घोर** **; स्व—** **निजी** **; धर्म—** **धर्म से** **; विमुख:—** **उदासीन** **; तम:—** **अंधकार (नर्क का)।** **.** 

**अपने तथाकथित आश्रितों से परित्यक्त होकर, जीवन के वास्तविक लक्ष्य से अनजान,** **अपने असली कर्तव्य से उदासीन तथा अपने उद्देश्यों को पूरा करने में असफल होकर, वह मूर्ख** **व्यक्ति अपने पाप-कर्मों को अपने साथ लेकर नर्क के अंधकार में प्रवेश करता है।** **तात्पर्य :** यह दुखपूर्ण विडश्बना है कि वे भौतिकतावादी व्यकि्त जो विश्वास, सुरक्षा, धन, परिवार इत्यादि का संग्रह करने के लिए कठिन श्रम करते हैं, अपने साथ केवल अपने पापों के दुखदायी फलों की गठरी के सिवा और कुछ न लेकर नरक के अंधकार में प्रवेश करते हैं। इसके विपरीत, जो लोग सश्पत्ति, बड़े परिवार इत्यादि का संग्रह करने की परवाह न करते हुए कृष्णभावनामृत अर्थात् आध्यात्मिक जीवन का अनुशीलन करते हैं, वे आध्यात्मिक सश्पदा से समृद्ध होकर अगले जीवन में प्रवेश करते हैं और आत्मा के गहन आनन्द का भोग करते हैं।  