**जयति जननिवासो देवकीजन्मवादो** **यदुवरपरिषत्स्वैर्दोॢभरस्यन्नधर्मम् ।** **स्थिरचरवृजिनघ्न: सुसि्मतश्रीमुखेन** **व्रजपुरवनितानां वर्धयन्कामदेवम् ॥ ८॥** 

**शब्दार्थ** 

**जयति—** **शाश्वत यशस्वी बनकर जीवित रहता है** **; जन-निवास:—** **जो यदुवंश के सदस्यों जैसे मनुष्यों के बीच रहता है और जो** **समस्त जीवों का चरम आश्रय है** **; देवकी-जन्म-वाद:—** **देवकी के पुत्र रूप में जाने जाते हैं (भगवान् का कोई माता-पिता नहीं** **होता इसलिए वे देवकी के पुत्र जाने जाते हैं। इसी तरह वे यशोदा, वसुदेव तथा नन्द महाराज के पुत्र जाने जाते हैं)** **; यदु-वर-** **परिषत्—** **यदुवंश के सदस्यों अथवा वृन्दावन के गोपों द्वारा सेवित (जो सभी भगवान् के नित्य संगी तथा नित्य दास हैं)** **; स्वै:** **दोॢभ:—** **अपनी बाहुओं से या अर्जुन जैसे भक्तों से, जो उनकी भुजाओं जैसे हैं** **; अस्यन्—** **मारते हुए** **; अधर्मम्—** **असुरों को या** **अमंगलकारियों को** **; स्थिर-चर-वृजिन-घ्न:—** **समस्त चर तथा अचर जीवों के दुर्भाग्य के विनाशक** **; सु-स्मित—** **सदैव हँसते** **हुए** **; श्री-मुखेन—** **अपने सुन्दर मुखड़े से** **; व्रज-पुर-वनितानाम्—** **वृन्दावन की युवतियों की** **; वर्धयन्—** **बढ़ाते हुए** **; काम-** **देवम्—** **कामेच्छाओं को।** **.** 

**भगवान् श्रीकृष्ण जन-निवास के नाम से विलयात हैं अर्थात् वे समस्त जीवों के परम** **आश्रय हैं। वे देवकीनन्दन या यशोदानन्दन भी कहलाते हैं। वे यदुकुल के पथ-प्रदर्शक हैं और** **वे अपनी बलशाली भुजाओं से समस्त अमंगल को तथा समस्त अपवित्र व्यक्तियों का वध करते** **हैं। वे अपनी उपस्थिति से समस्त चर तथा अचर प्राणियों के अमंगल को नष्ट करते हैं। उनका** **आनन्दपूर्ण मन्द हासयुक्त मुख वृन्दावन की गोपियों की कामेच्छाओं को बढ़ाने वाला है। उनकी** **जय हो और वे प्रसन्न हों।** **तात्पर्य :** इस श्लोक का भावार्थ तथा श्रील प्रभुपाद द्वारा *श्रीचैतन्य-चरितामृत* (मध्य १३.७९) की अंग्रेजी भाषा में की गई व्यालया पर आधारित है। श्रील विश्वनाथ चक्रवर्ती के अनुसार श्रील शुकदेव गोस्वामी ने इस सुन्दर श्लोक की रचना उनको सान्त्वना प्रदान करने के लिए की जो यह शोक व्यक्त करते हैं कि भगवान् कृष्ण ने वर्तमान समय तक अपनी लीलाएँ प्रकट करना जारी क्यों नहीं रखा। यहाँ पर श्रीशुकदेव श्रोताओं को याद दिलाते हैं कि भगवान् इस संसार में—अपने पवित्र धाम, अपने नाम तथा अपनी महिमा के गायन में—शाश्वत रहते हैं। यह भाव *जयति* शब्द से व्यक्त किया गया है, जो वर्तमान काल का सूचक है, भूत काल का नहीं। *भगवान् श्रीकृष्ण* में श्रील प्रभुपाद ने इस श्लोक की व्यालया निश्नवत् की है, ''श्रील शुकदेव गोस्वामी भगवान् श्रीकृष्ण के सर्वश्रेष्ठ पद के विवरण को निश्न प्रकार से भगवान् का यशोगान करके समाप्त करते हैं ''हे भगवान् श्रीकृष्ण! आपकी जय हो। आप सबके हृदयों में परमात्मा रूप में स्थित हैं अतएव आप *जन-निवास* के नाम से विलयात हैं—अर्थात् प्रत्येक व्यक्ति के हृदय में निवास करने वाले। जैसाकि *भगवद्गीता* में पुष्टि की गई है— *ईश्वर: सर्वभूतानां हृद्देशेऽर्जुन तिष्ठति* —परमात्मा रूप में भगवान् हर व्यक्ति के हृदय में निवास करते हैं। किन्तु इसका यह अर्थ नहीं है कि श्री भगवान् के रूप में श्रीकृष्ण का पृथक् अस्तित्व नहीं है। मायावादी दार्शनिक परब्रह्म की सर्वव्यापकता के लक्षण को स्वीकार करते हैं किन्तु जब परब्रह्म या परमेश्वर प्रकट होते हैं, तो वे विचार करते हैं कि परब्रह्म भौतिक प्रकृति के नियंत्रण में प्रकट होते हैं। क्योंकि भगवान् श्रीकृष्ण देवकीसुत के रूप में प्रकट हुए थे, अत: मायावादी दार्शनिक श्रीकृष्ण को इस भौतिक जगत में जन्म लेने वाला सामान्य प्राणी मानते हैं। अतएव शुकदेव गोस्वामी उनको चेतावनी देते हैं कि *देवकीजन्मवाद:,* अर्थात् यद्यपि श्रीकृष्ण देवकी-पुत्र के रूप में प्रसिद्ध हैं, किन्तु वे परमात्मा अथवा सर्वव्यापी भगवान् हैं। किन्तु भक्तगण इस *देवकीजन्मवाद:* शब्द को भिन्न रूप में लेते हैं। वे समझते हैं कि वस्तुत: श्रीकृष्ण माता यशोदा के पुत्र थे। यद्यपि श्रीकृष्ण सर्वप्रथम देवकी के पुत्र रूप में प्रकट हुए, किन्तु तत्काल माता यशोदा की गोद में चले गये थे और माता यशोदा तथा नन्द महाराज ने उनकी बाल- लीलाओं का आनन्द लूटा। जब वसुदेव ने नन्द महाराज तथा यशोदा से कुरुक्षेत्र में भेंट की थी तो, उन्होंने यह तथ्य स्वयं स्वीकार किया था। उन्होंने यह स्वीकार किया था कि श्रीकृष्ण तथा बलराम वस्तुत: माता यशोदा तथा नन्द महाराज के पुत्र थे। देवकी तथा वसुदेव उनके नाम के माता-पिता थे। तत्पश्चात् श्रीशुकदेव गोस्वामी ने *यदुवरपरिषत्* —अर्थात् यदुवंश की सभा द्वारा सश्मानित कह कर तथा अनेक प्रकार के असुरों का वध करने वाले के रूप में भगवान् की प्रशंसा की है। भगवान् श्रीकृष्ण अपनी विभिन्न भौतिक शक्तियों का प्रयोग करके सारे असुरों का वध कर सकते थे, किन्तु उन्हें मोक्ष देने के उद्देश्य से वे उनका वध अपने हाथों से करना चाहते थे। असुरों का वध करने के लिए ही श्रीकृष्ण को इस भौतिक जगत में आने की कोई आवश्यकता नहीं थी। उनके व्यक्तिगत प्रयास के बिना ही उनकी इच्छामात्र से सैकड़ों-हजारों असुरों का वध हो सकता था, किन्तु वस्तुत: वे अपने शुद्ध भक्तों के लिए, एक बालक के रूप में माता यशोदा तथा नन्द महाराज के साथ क्रीड़ा करने तथा द्वारकावासियों को सुख प्रदान करने के लिए अवतीर्ण हुए थे। असुरों का वध एवं भक्तों की रक्षा करके श्रीकृष्ण ने असली धर्म के सिद्धान्त की स्थापना की, जो कि केवल भगवत्प्रेम है। भगवान् के प्रति प्रेम के वास्तविक धर्म का अनुसरण करके *स्थिरचर* नाम से जाने जानेवाले जीव भी समस्त भौतिक दूषणों से मुक्त हो गये तथा आध्यात्मिक लोक चले गये। *स्थिर* का अर्थ है : पेड़-पौधे जो चल नहीं सकते तथा *चर* का अर्थ है : चलने-फिरने वाले पशु, विशेष रूप से गौवें। अपनी उपस्थिति में श्रीकृष्ण ने वृन्दावन में तथा द्वारका में अपने दर्शन करने वाले तथा सेवा करने वाले समस्त वृक्षों, वानरों तथा अन्य पौधों एवं पशुओं को मुक्त कर दिया। ''भगवान् का सुयश विशेष रूप से गोपियों तथा द्वारका की रानियों को सुख देने के कारण था। श्रीशुकदेव गोस्वामी भगवान् श्रीकृष्ण का यशोगान उनकी मोहनी मुस्कान के लिए करते हैं, जिसके द्वारा श्रीकृष्ण ने न केवल वृन्दावन की गोपियों को मुग्ध कर लिया, अपितु द्वारका में रानियों को भी मोह लिया। इस सश्बन्ध में प्रयुक्त शब्द *वर्धयन् कामदेवम्* है। वृन्दावन में अनेक गोपियों के किशोर सखा के रूप में तथा द्वारका में अनेक रानियों के पति रूप में श्रीकृष्ण ने उनके साथ आनन्द लेने के लिए उनकी कामेच्छा में अभिवृद्धि की। आत्म-साक्षात्कार या ईश-साक्षात्कार के लिए साधारणतया व्यक्ति को हजारों वर्षों तक कठोर तपस्या करनी पड़ती है, तब कहीं ईश्वर का साक्षात्कार सश्भव होता है। किन्तु भगवान् श्रीकृष्ण को सखा अथवा पति के रूप में भोगने की अपनी कामेच्छा में अभिवृद्धि के द्वारा ही गोपियों तथा द्वारका की रानियों ने सर्वश्रेष्ठ प्रकार की मुक्ति प्राप्त की।ÓÓ इस तरह श्रील प्रभुपाद शुकदेव गोस्वामी द्वारा लिखित इस श्लोक के अर्थ पर अद्भुत प्रकाश डालते हैं, जो भगवान् कृष्ण की लीलाओं का सारांश प्रस्तुत करता है।  