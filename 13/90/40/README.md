**तीर्थं चक्रे नृपोनं यदजनि यदुषु स्व:सरित्पादशौचं** **विद्विट्स्निग्धा: स्वरूपं ययुरजितपर श्रीर्यदर्थेऽन्ययत्न: ।** **यन्नामामङ्गलघ्नं श्रुतमथ गदितं यत्कृतो गोत्रधर्म:** **कृष्णस्यैतन्न चित्रं क्षितिभरहरणं कालचक्रायुधस्य ॥ ७॥** 

**शब्दार्थ** 

**तीर्थम्—** **तीर्थस्थान** **; चक्रे—** **बनाया** **; नृप—** **हे राजा (परीक्षित)** **; ऊनम्—** **घट कर** **; यत्—** **जो (कृष्ण की महिमा)** **; अजनि—** **उसने जन्म लिया** **; यदुषु—** **यदुओं के मध्य** **; स्व:—** **स्वर्ग की** **; सरित्—** **नदी** **; पाद—** **जिसके पैर** **; शौचम्—** **जो (जल) धोता है** **;** **विद्विट्—** **शत्रु** **; स्निग्धा:—** **तथा प्रियजन** **; स्वरूपम्—** **जिनके स्वरूप** **; ययु:—** **प्राप्त किया** **; अजित—** **अजेय** **; परा—** **तथा पूर्ण** **;** **श्री:—** **लक्ष्मी** **; यत्—** **जिसके** **; अर्थे—** **हेतु** **; अन्य—** **अन्य** **; यत्न:—** **प्रयास** **; यत्—** **जिसका** **; नाम—** **नाम** **; अमङ्गल—** **अशुभ को** **;** **घ्नम्—** **नष्ट करने वाला** **; श्रुतम्—** **सुना हुआ** **; अथ—** **अथवा** **; गदितम्—** **कहा गया** **; यत्—** **जिसके द्वारा** **; कृत:—** **उत्पन्न** **; गोत्र—** **(विभिन्न मुनियों के) गोत्रों में** **; धर्म:—** **धर्म** **; कृष्णस्य—** **कृष्ण के लिए** **; एतत्—** **यह** **; न—** **नहीं** **; चित्रम्—** **आश्चर्यजनक** **;** **क्षिति—** **पृथ्वी के** **; भर—** **भार के** **; हरणम्—** **उतारने के लिए** **; काल—** **समय का** **; चक्र—** **पहिया** **; आयुधस्य—** **जिसका हथियार।** **.** 

**स्वर्ग की गंगा पवित्र तीर्थ है, क्योंकि उसका जल भगवान् के चरणों को पखारता है। किन्तु** **जब भगवान् ने यदुओं के बीच अवतार लिया, तो उनके यश के कारण पवित्र स्थान के रूप में** **गंगा नदी का महत्त्व कम हो गया। किन्तु कृष्ण से घृणा करने वालों तथा उनसे प्रेम करने वालों** **ने आध्यात्मिक लोक में उन्हीं के समान नित्य स्वरूप प्राप्त किया। अप्राप्य तथा परम आत्मतुष्ट** **लक्ष्मी जिनकी कृपा के लिए हर कोई संघर्ष करता है एकमात्र उन्हीं की हैं। उनके नाम का** **श्रवण या कीर्तन करने से समस्त अमंगल नष्ट हो जाता है। एकमात्र उन्हीं ने ऋषियों की विविध** **शिष्य-परश्पराओं के सिद्धान्त निशि्चत किये हैं। इसमें कौन-सा आश्चर्य है कि कालचक्र,** **जिसका हथियार हो, उसने पृथ्वी के भार को उतारा?** **तात्पर्य :** श्रीमद्भागवत के दसवें स्कंध में आदि से अन्त तक वृन्दावन, मथुरा तथा द्वारका में कृष्ण की लीलाओं का वर्णन हुआ है। जैसाकि श्रील विश्वनाथ चक्रवर्ती संकेत करते हैं यह श्लोक भगवान् श्रीकृष्ण की उन पाँच विशिष्ट महिमाओं का उल्लेख करके दसवें स्कंध की इति कर देता है, जो उनके विस्तार, अंश और अवतार भी प्रदॢशत नहीं कर पाते। प्रथम तो यह कि जब भगवान् कृष्ण यदुवंश में अवतरित हुए, तो उनके यश से पवित्र गंगा की लयाति कम हो गई। इसके पूर्व माता गंगा समस्त तीर्थों में सर्वाधिक पवित्र मानी जाती थीं, क्योंकि इसी के जल ने भगवान् वामन देव के चरणों को धोया था। यमुना नामक अन्य नदी, व्रज तथा मथुरा में भगवान् कृष्ण के चरणों की धूल का स्पर्श करके गंगा से भी बढ़ गई। *गंगाशतगुणा प्रायो माथुरे मम मण्डले।* *यमुना विश्रुता देवि नात्र कार्या विचारणा॥* ''मेरे मथुरा राज्य में विलयात यमुना नदी गंगा से सैकड़ों गुना बड़ी है। हे देवि! इसमें कोई मतभेद नहीं हो सकता।ÓÓ ( *वराह पुराण* ) दूसरे, भगवान् कृष्ण ने न केवल अपने शरणागत भक्तों को मोक्ष प्रदान किया, अपितु उन्हें भी, जो अपने को उनका शत्रु मानते थे। व्रज की गोपियों तथा अन्य भक्तों ने वैकुण्ठ में उनकी नित्य लीलाओं में सश्मिलित होकर उनका सान्निध्य प्राप्त किया, जबकि उनके द्वारा मारे गये शत्रु-असुरों को उनके दिव्य स्वरूप में लीन होकर *सायुज्य मुक्ति* प्राप्त हुई। जब वे इस धराधाम में उपस्थित थे, तो उनकी कृपा उनके परिवार, मित्रों तथा सेवकों पर तो थी ही, प्रत्युत उनके शत्रुओं तथा उनके परिवारों, मित्रों तथा सेवकों पर भी थी। ब्रह्मा जैसे महापुरुषों ने इस तथ्य का उल्लेख किया हैं— *सद्वेषाद् इव पूतनापि* *सकुला त्वमेव देवापिता* —हे प्रभु! आपने पूतना तथा उसके परिवार वालों को अपने आपको इसीलिए दे डाला, क्योंकि उसने भक्त का वेश बना रखा था। ( *भागवत* .१.३५) तीसरे, भगवान् नारायण की नित्य संगिनी देवी लक्ष्मी को जिनकी कृपा पाने के लिए बड़े बड़े देवता तुच्छ सेवा-कार्य करते हैं, व्रज में भगवान् कृष्ण के भक्तों की साक्षात् संगति प्राप्त करने का सुयोग नहीं मिल पाया। रासनृत्य में तथा कृष्ण की अन्य लीलाओं में भाग लेने की उत्सुकता होने पर भी तथा इसके लिए कठिन तपस्या करने पर भी वे स्वाभाविक आदर-भाव का अतिक्रमण नहीं कर पाईं। वृन्दावन में प्रदॢशत भगवान् कृष्ण का माधुर्य तथा घनिष्ठता ऐसा अद्वितीय प्रकार का ऐश्वर्य है, जो वैकुण्ठ तक में कहीं नहीं पाया जाता। जैसाकि श्री उद्धव कहते हैं— *यन् मत्र्यलीलौपयिकं स्वयोगमायाबलं दर्शयता गृहीतम्।* *विस्मापनं स्वस्य च सौभगद्र्धे: परं पदं भूषणभूषणांगम्॥* ''अपनी आध्यात्मिक शक्ति के बल के प्रदर्शनार्थ भगवान् कृष्ण ने ऐसा रूप प्रकट किया, जो इस भौतिक जगत में उनकी मानव जैसी लीलाओं के उपयुक्त था। यह रूप उनके लिए भी अद्भुत सौभाग्य की सश्पत्ति का परम धाम था। इसके अंग इतने सुन्दर थे कि वे उनके शरीर के विभिन्न भागों में पहने गये आभूषणों के सौन्दर्य को बढ़ाने वाले थे।ÓÓ (भागवत ३.२.१२) चौथे, कृष्ण नाम नारायण नाम से तथा भगवान् कृष्ण के अन्य अंशों के नामों से श्रेष्ठ है। *कृष्* तथा *ण* —ये दो अक्षर मिलकर समस्त अमंगल तथा मोह को नष्ट करने वाले हैं। उच्चारण करने पर कृष्ण नाम *श्रुतमथ* बन जाता है। कहने का तात्पर्य यह कि कृष्ण नाम का उच्चारण शाषों ( *श्रुत* ) में वॢणत अन्य समस्त आध्यात्मिक विधियों की उत्तमता को पूर्णतया कुचल देता है ( *मथ्नाति* )। *ब्रह्माण्ड पुराण*  के शब्दों में— *सहस्रनाश्नां पुण्यानां त्रिरावृत्त्या तु यत्फलम्।* *एकावृत्त्या तु कृष्णस्य मामैकं तत्प्रयच्छति॥* ''केवल एक बार कृष्ण नाम उच्चारण करने से मनुष्य को वही लाभ मिलता है, जो तीन बार विष्णु के सहस्र नामों का उच्चारण करने पर मिलता है।ÓÓ पाँचवें, भगवान् कृष्ण ने ²ढ़तापूर्वक धर्म रूपी बैल को उसके दया, तपस्या, शौच तथा सत्य रूपी चार पैरों पर पुन: स्थापित किया। इस तरह धर्म एक बार पुन: गोत्र अर्थात् पृथ्वी का रक्षक बन सका। श्रीकृष्ण ने अपने प्रिय पर्वत, गौवों तथा ब्राह्मणों का सश्मान करने के लिए गोवर्धन पूजा के धाॢमक उत्सव को प्रचलित किया। वे स्वयं *गोत्र* अर्थात् पर्वत बने और उन्होंने ग्वालों की भेंटें स्वीकार कीं। यही नहीं, उन्होंने व्रज के दिव्य ग्वालों (गोपों) के *धर्म* अर्थात् प्रेममय स्वभाव का अनुशीलन किया, जिनका प्रेम उनके प्रति अद्वितीय था। ये कुछेक अद्भुत गुण हैं भगवान् कृष्ण के अद्वितीय व्यक्तित्व के।  