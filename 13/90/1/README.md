सरोवरों में विहार किया। इसमें रानियों द्वारा उनके उत्कट विरह से उत्पन्न भावपूर्ण स्तुतियाँ भी हैं और भगवान् की लीलाओं का सार-समाहार भी हुआ है। भगवान् श्रीकृष्ण द्वारका स्थित अपनी ऐश्वर्यशाली राजधानी में यदुओं तथा अपनी रानियों के साथ रहते रहे। वे महल के भीतर बने तालाबों में अपनी पत्नियों के साथ पिचकारी से उन पर जल छिड़क कर तथा छिड़काकर क्रीड़ा का आनन्द लेते। वे अपने शालीन संकेतों, प्रेमपूर्ण वचनों तथा दीर्घ चितवनों से उनके हृदयों को मुग्ध करते। इस तरह से रानियाँ उन्हीं के विचारों में निमग्न रहतीं। कभी कभी भगवान् से जल-क्रीड़ा कर चुकने के बाद, वे विविध प्राणियों को यथा कुररी और चक्रवाक पक्षियों, समुद्र, चन्द्रमा, बादल, कोयल, पर्वत, नदी इत्यादि को सश्बोधित करके कहतीं कि श्रीकृष्ण से उनकी आसक्ति प्रगाढ़ है। ऐसा कह कर वे इन प्राणियों से सहानुभूति प्रकट करना चाहती थीं। श्रीकृष्ण ने प्रत्येक रानी के गर्भ से दस-दस पुत्र उत्पन्न किये। इनमें से प्रद्युश्न सर्व प्रमुख था, जो समस्त दिव्य गुणों में अपने पिता के ही समान था। प्रद्युश्न ने रुक्मी की कन्या से विवाह किया, जिसके गर्भ से अनिरुद्ध ने जन्म लिया। तब अनिरुद्ध ने रुक्मी की नातिन से विवाह किया, जिससे वज्र उत्पन्न हुआ, जो प्रभास में छिड़े लौह-गदा-युद्ध में बचा एकमात्र यदु-कुमार था। वज्र से ही शेष यदुवंश चला, जिसमें प्रतिबाहु सर्वप्रथम था। इस यदुवंश के सदस्य असंलय हैं। यदुओं को अपने बच्चों को पढ़ाने के लिए ३,८८,००,००० शिक्षक लगाने पड़े थे। भगवान् कृष्ण के प्रकट होने के पूर्व संसार के लोगों को सताने तथा ब्राह्मण-संस्कृति को विनष्ट करने के लिए अनेक राक्षसों ने मानव-परिवारों में जन्म लिया था। उनका दमन करने के लिए भगवान् ने देवताओं को यदुवंश में अवतार लेने के लिए आदेश दिया, जो १ जातियों में फैल गया। सारे यदु श्रीकृष्ण को भगवान् मानते थे और उन पर अटूट श्रद्धा रखते थे। विश्राम, भोजन, भ्रमण इत्यादि करते समय, वे प्राय: उनके संग ही रहते थे और अपने दिव्य सुख में अपने शरीरों को भूल जाते थे। दसवें स्कंध का समापन निष्ठावान श्रोता की सफलता के लिए इस वचन के साथ होता है : ''अधिकाधिक निष्ठा के साथ भगवान् मुकुन्द की सुन्दर कथाओं का नियमित श्रवण, कीर्तन तथा ध्यान करने से मत्र्य जीव को भगवद्धाम प्राप्त होगा, जहाँ काल की अमोघ शक्ति का कोई भय नहीं है।ÓÓ  

**श्रीशुक उवाच** 