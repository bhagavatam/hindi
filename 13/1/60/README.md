**एतत्कंसाय भगवाञ्छशंसावयेत्य नारद: ।** **भूमेर्भारायमाणानां दैत्यानां च वधोद्यमम् ॥ ६४॥** 

शब्दार्थ **** 

**एतत्—** **यदु तथा वृष्णि वंशों के विषय में ये शब्द** **; कंसाय—** **कंस के लिए** **; भगवान्—** **परमेश्वर का अत्यन्त शक्तिशाली** **प्रतिनिधि** **; शशंस—** **सूचना दी (कंस को, जो संशय में था)** **; अवयेत्य—** **निकट जाकर** **; नारद:—** **नारद मुनि ने** **; भूमे:—** **भूमिपर** **;** **भारायमाणानाम्—** **जो भारस्वरूप हैं उनके** **; दैत्यानाम् च—** **तथा असुरों के** **; वध-उद्यमम्—** **वध करने का प्रयास।** **.** 

**एक बार नारद मुनि कंस के पास गए और उसे यह बतलाया कि पृथ्वी के अत्यंत** **भारस्वरूप असुर व्यक्तियों का किस प्रकार वध किया जाने वाला है। इस तरह कंस अत्यधिक** **भय तथा संशय में पड़ गया।** **तात्पर्य :** यह पहले ही बतलाया जा चुका है कि माता पृथ्वी ने ब्रह्माजी से भारस्वरूप असुरों से उत्पन्न कष्ट से छुटकारा पाने के लिए याचना की थी और ब्रह्माजी ने उसे बतलाया कि साक्षात् कृष्ण अवतीर्ण होने वाले हैं। *भगवद्गीता* (४.८) में कृष्ण कहते हैं— *परित्राणाय साधूनाम् विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* जब भी असुरों द्वारा भार उत्पन्न होता है और जब भी निर्दोष भक्तों को आसुरी शासक पीडि़त करते हैं, तो भगवान् समय आने पर अपने असली प्रतिनिधियों जो पारिभाषिक शब्द में देवता कहलाते हैं, की सहायता से असुरों का वध करने के लिए प्रकट होते हैं। उपनिषदों में कहा गया है कि देवतागण भगवान् के विभिन्न अंग हैं। जिस तरह शरीर के अंगों का पूरे शरीर की सेवा करना कर्तव्य है उसी तरह कृष्ण के भक्तों का कृष्ण की इच्छानुरूप उनकी सेवा करना कर्तव्य है। कृष्ण का कार्य है असुरों का वध करना अतएव भक्तों का भी यही कार्य होना चाहिए। किन्तु कलियुग के लोग पतित हैं अत: श्री चैतन्य महाप्रभु ने उन पर कृपा करके उन्हें मारने के लिए कोई हथियार ग्रहण नहीं किया। प्रत्युत कृष्णभावनामृत (कृष्ण-प्रेम) का प्रसार करके उन्होंने उनके बुरे आसुरी कृत्यों को मारना चाहा। कृष्णभावनामृत आन्दोलन का यही उद्देश्य है। जब तक इस पृथ्वी के ऊपर से आसुरी कृत्यों का सफाया नहीं किया जाता तब तक कोई सुखी नहीं रह सकता। बद्धजीव के लिए पूरी योजना का वर्णन भगवद्गीता में किया गया है। मनुष्य को केवल उसका पालन करके सुखी बनना चाहिए। इसीलिए श्री चैतन्य महाप्रभु ने संस्तुति की है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* लोगों को चाहिए कि हरे कृष्ण मंत्र का निरन्तर कीर्तन करें। तभी उनकी आसुरी प्रवृत्तियाँ नष्ट होंगी और वे उत्तम भक्त बन सकेंगे तथा इस जीवन में तथा अगले जीवन में सुखी रह सकेंगे।  