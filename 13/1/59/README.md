**नन्दाद्या ये व्रजे गोपा याश्चामीषां च योषित: ।** **वृष्णयो वसुदेवाद्या देवक्याद्या यदुषिय: ॥ ६२॥** **सर्वे वै देवताप्राया उभयोरपि भारत ।** **ज्ञातयो बन्धुसुहृदो ये च कंसमनुव्रता: ॥ ६३॥** 

शब्दार्थ **** 

**नन्द-आद्या:—** **नन्द महाराज तथा अन्य लोग** **; ये—** **ये सभी** **; व्रजे—** **वृन्दावन में** **; गोपा:—** **ग्वाले** **; या:—** **जो** **; च—** **तथा** **;** **अमीषाम्—** **उन सबका (वृन्दावनवासियों का)** **; च—** **भी** **; योषित:—** **षियाँ** **; वृष्णय:—** **वृष्णिवंश के सदस्य** **; वसुदेव-आद्या:—** **वसुदेव इत्यादि** **; देवकी-आद्या:—** **देवकी इत्यादि** **; यदु-षिय:—** **यदुवंश की षियाँ** **; सर्वे—** **सभी** **; वै—** **निस्सन्देह** **; देवता-** **प्राया:—** **स्वर्ग के निवासी थे** **; उभयो:—** **नन्द महाराज तथा वसुदेव दोनों के** **; अपि—** **निस्सन्देह** **; भारत—** **हे महाराज परीक्षित** **;** **ज्ञातय:—** **सश्बन्धीगण** **; बन्धु—** **सारे मित्र** **; सुहृद:—** **शुभेच्छु जन** **; ये—** **जो** **; च—** **तथा** **; कंसम् अनुव्रता:—** **कंस के अनुयायी होते** **हुए भी।** **.** 

**हे भरतवंशियों में श्रेष्ठ, महाराज परीक्षित, नन्द महाराज तथा उनके संगी ग्वाले तथा उनकी** **षियाँ स्वर्गलोक की ही वासी थीं। इसी तरह वसुदेव आदि वृषि्णवंशी तथा देवकी एवं यदुवंश** **की अन्य षियाँ भी स्वर्गलोक की वासी थीं। नन्द महाराज तथा वसुदेव के मित्र, सश्बन्धी,** **शुभचिन्तक तथा ऊपर से कंस के अनुयायी लगने वाले व्यक्ति सभी देवता ही थे।** **तात्पर्य :** जैसा पहले बतलाया जा चुका है, भगवान् विष्णु ने ब्रह्माजी को बतला दिया था कि धरती का कष्ट हरने के लिए कृष्ण स्वयं अवतरित होंगे। भगवान् ने स्वर्ग लोंको के समस्त निवासियों को आदेश दिया था कि वे यदु तथा वृष्णि वंश के विभिन्न परिवारों में तथा वृन्दावन में जाकर जन्म लें। इस श्लोक से पता चलता है कि यदुवंश, वृष्णिवंश, नन्द महाराज के सारे मित्र तथा गोप भगवान् की लीलाओं को देखने के लिए स्वर्गलोक से अवतरित हुए थे। जैसाकि *भगवद्गीता* (४.८) में पुष्टि की गई है भगवान् की लीलाओं में भक्तों की रक्षा करना तथा असुरों का वध करना सश्मिलित है— *परित्राणाय साधूनां विनाशाय च दुष्कृताम्।* इन लीलाओं के प्रदर्शनार्थ भगवान् ने ब्रह्माण्ड के विभिन्न भागों के भक्तों को बुलाया। ऐसे अनेक भक्त हैं, जो स्वर्गलोक को भेजे जाते हैं। *प्राप्य पुण्यकृतां लोकान् उषित्वा शाश्वती समा:।* *शुचीनां श्रीमतां गेहे योगभ्रष्टोऽभिजायते॥* ''असफल योगी अनेकानेक वर्षों तक पवित्र जीवों के लोकों में भोग करने के बाद पवित्र लोगों के परिवार में या किसी धनवान व्यकि्त के घर में जन्म लेता है (भगवद्गीता ६.४१)। कुछ भक्त अपनी भक्ति के विफल हो जाने पर उस स्वर्गलोक को भेजे जाते हैं जहाँ पुण्यात्मा जाते हैं और वहाँ पर भोग करने के बाद उन्हें उस स्थान को भेजा जा सकता है जहाँ भगवान् की लीलाएँ हो रही हों। जब कृष्ण को अवतीर्ण होना था, तो स्वर्गवासियों को भगवान् की लीलाएँ देखने के लिए आमंत्रित किया गया था इसीलिए यहाँ पर यह कहा गया है कि यदु तथा वृष्णिवंशी एवं वृन्दावन के निवासी देवता थे या देवताओं के ही तुल्य थे। यहाँ तक कि ऊपर ऊपर से कंस के कार्यकलापों की सहायता करने वाले भी स्वर्ग लोक से सश्बद्ध थे। वसुदेव को बन्दी बनाना और उनका छोड़ा जाना तथा विविध असुरों का वध—ये सब भगवान् की लीलाओं की अभिव्यक्तियाँ थीं और चूँकि भक्तगण इन लीलाओं को देखकर प्रसन्न होंगे इसलिए उन्हें इन परिवारों के मित्रों तथा सश्बन्धियों के रूप में जन्म लेने के लिए आमंत्रित किया गया था। कुन्ती की स्तुति (श्रीमद्भागवत १.८.१९) में पुष्टि की गई है *नटो नाटयधरो यथा।*  भगवान् को असुर संहारक की और अपने भक्तों के मित्र, पुत्र तथा भाई की भूमिका अदा करनी थी इसीलिए इन सारे भक्तों को बुलाया गया था।  