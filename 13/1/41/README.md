**ज्योतिर्यथैवोदकपाॢथवेष्वद:** **समीरवेगानुगतं विभाव्यते ।** **एवं स्वमायारचितेष्वसौ पुमान्** **गुणेषु रागानुगतो विमुह्यति ॥ ४३॥** 

शब्दार्थ **** 

**ज्योति:—** **आकाश में सूर्य, चन्द्रमा तथा तारे** **; यथा—** **जिस तरह** **; एव—** **निस्सन्देह** **; उदक—** **जल में** **; पाॢथवेषु—** **या अन्य तरल** **पदार्थ यथा तैल में** **; अद:—** **प्रत्यक्ष रूप से** **; समीर-वेग-अनुगतम्—** **वायु के वेग से ठेला जाकर** **; विभाव्यते—** **विभिन्न रूपों में** **प्रकट होते हैं** **; एवम्—** **उसी तरह** **; स्व-माया-रचितेषु—** **अपने मनोरथों से उत्पन्न परिस्थिति में** **; असौ—** **जीव** **; पुमान्—** **मनुष्य** **;** **गुणेषु—** **प्रकृति के गुणों द्वारा प्रकट, भौतिक जगत में** **; राग-अनुगत:—** **अपनी आसक्ति के अनुसार** **; विमुह्यति—** **पहचान के** **द्वारा मोहग्रस्त होता है।** **.** 

**जब आकाश में स्थित नक्षत्र जैसे सूर्य, चन्द्रमा तथा तारे तेल या जल जैसे तरल पदार्थों में** **प्रतिबिश्बित होते हैं, तो वायु के वेग के कारण वे विभिन्न आकारों के लगते हैं कभी गोल, कभी** **लश्बे तो कभी और कुछ। इसी तरह जब जीवात्मा भौतिकतावादी विचारों में मग्न रहता है, तो** **वह अज्ञान के कारण विविध रूपों को अपनी पहचान के रूप में ग्रहण करता है। दूसरे शब्दों में,** **प्रकृति के भौतिक गुणों से विचलित होने के कारण वह मनोरथों के द्वारा मोहग्रस्त हो जाता है।** **तात्पर्य :** यह श्लोक एक उत्तम उदाहरण प्रस्तुत करता है, जिससे यह समझा जा सकता है कि भौतिक जगत में नित्य आत्मा किस तरह विभिन्न पदों और विभिन्न शरीरों को ग्रहण करता है ( *देहान्तरप्राप्ति:* )। चन्द्रमा स्थिर है और एक है, किन्तु जब इसका प्रतिबिश्ब जल या तेल में पड़ता है, तो हवा चलने से यह विभिन्न आकार ग्रहण करता है। इसी तरह आत्मा कृष्ण का नित्यदास है, किन्तु जब उसे प्रकृति के भौतिक गुणों में रखा जाता है, तो वह विभिन्न शरीर धारण करता है कभी देवता का, कभी मनुष्य का तो कभी कुत्ते, वृक्ष इत्यादि का। जीव भगवान् की भ्रामक शक्ति अर्थात् माया के वशीभूत होकर सोचता है कि वह अमुक-अमुक व्यकि्त—अमरीकी, भारतीय, अथवा बिल्ली, कुत्ता, वृक्ष इत्यादि है। इसे ही *माया* कहते हैं। जब मनुष्य इस मोह से छूट जाता है और समझता है कि आत्मा इस भौतिक जगत के किसी स्वरूप से सश्बन्धित नहीं है, तो वह आध्याति्मक पद पर ( *ब्रह्मभूतो* ) स्थित होता है। इस अनुभूति को कभी-कभी *निराकार* कहा जाता है। किन्तु इसका अर्थ यह नहीं है कि आत्मा का कोई रूप नहीं होता। आत्मा का रूप होता है, किन्तु भौतिक कल्मष के कारण उसे जो बाह्य- उद्वेलित रूप प्राप्त होता है, वह मिथ्या होता है। इसी तरह ईश्वर को भी *निराकार* कहा जाता है, जिसका अर्थ है कि ईश्वर के कोई स्वरूप नहीं होता, किन्तु वह *सच्चिदानन्द विग्रह* है। जीव इसी परम सच्चिदानन्द विग्रह का अंश है, किन्तु उसके भौतिक स्वरूप नश्वर या भ्रामक होते हैं। जीव तथा परमेश्वर दोनों के आदि आध्यात्मिक स्वरूप ( *सच्चिदानन्द विग्रह* ) होते हैं लेकिन परमेश्वर अपना स्वरूप नहीं बदलता। परमेश्वर उसी रूप में रहता है, किन्तु जीव को प्रकृति से बाध्य होकर विभिन्न रूप धारण करने पड़ते हैं। जब जीव को ये विभिन्न स्वरूप प्राप्त होते हैं, तो वह उन्हें अपना स्वरूप मान बैठता है न कि अपने मूल आध्यात्मिक स्वरूप को। ज्यों ही जीव अपने मूल आध्यात्मिक स्वरूप तथा ज्ञान को फिर से पा लेता है त्यों ही वह परम स्वरूप परमेश्वर की शरण में चला जाता है। इसकी व्यालया *भगवद्गीता* (७.१९) में हुई है। *बहूनां जन्मनामन्ते ज्ञानवान् मां प्रपद्यते।* जब जीव अनेकानेक जन्मों में विभिन्न स्वरूपों के पश्चात् अपने मूल कृष्णभावनामृत स्वरूप में लौटता है, तो वह तुरन्त परम स्वरूप कृष्ण के चरणकमलों में अपने को समॢपत कर देता है। यही मुक्ति है। *भगवद्गीता* (१८.५४) में भगवान् कहते हैं— *ब्रह्मभूत: प्रसन्नात्मा न शोचति न काङ्क्षति।* *सम: सर्वेषु भूतेषु मद्भङ्क्षक्त लभते पराम्॥* ''जो दिव्य पद पर स्थित है उसे परब्रह्म की अनुभूति तुरन्त ही हो जाती है और वह परम प्रसन्न हो जाता है। वह न तो कभी शोक करता है न किसी वस्तु की इच्छा करता है। वह हर जीव को सम- भाव से देखता है। उस अवस्था में वह मेरी शुद्ध भक्ति प्राप्त करता है।ÓÓ परमस्वरूप के प्रति समर्पण भक्ति का प्रतिफल है। यह भक्ति अथवा अपनी स्थिति का ज्ञान ही पूर्ण मुक्ति है। जब तक मनुष्य परम सत्य को निराकार मानता है तब तक उसे शुद्ध ज्ञान नहीं होता किन्तु फिर भी उसे शुद्ध ज्ञान के लिए संघर्ष करना चाहिए। *क्लेशोऽधिकतरस्तेषां अव्यक्तासक्तचेतसाम्* ( *भगवद्गीता* १२.५)। भले ही कोई आध्यात्मिक ²ष्टि से कितना ही उन्नत क्यों न हो यदि वह परम सत्य के निराकार स्वरूप के प्रति आसक्त है, तो उसे और अधिक श्रम करने की आवश्यकता रहती है जैसाकि *क्लेशोऽधिकतर:* शब्दों से सूचित होता है जिनका अर्थ है और अधिक कष्ट। किन्तु भक्त को अपना आदि आध्यात्मिक स्वरूप प्राप्त करने में कठिनाई नहीं होती और वह भगवान् के आदि रूप को समझ लेता है। स्वयं कृष्ण *भगवद्गीता* के द्वितीय अध्याय में जीवों के विविध रूपों का वर्णन करते हुए अर्जुन को बतलाते हैं कि वे, अर्जुन तथा अन्य सारे जीव, जो इसके पूर्व अपने मूल रूप में थे अब पृथक्- पृथक् पहचान रखते हैं। वे भूतकाल में वैयक्तिक अस्तित्व वाले थे, अब भी हैं और भविष्य में भी अपना-अपना स्वरूप रखते होंगे। अन्तर इतना ही है कि बद्धजीव विविध भौतिक स्वरूपों में प्रकट होता है, जबकि कृष्ण अपने मूल आध्यात्मिक रूप में प्रकट होते हैं। दुर्भाग्यवश जिनका आध्यात्मिक ज्ञान अल्प है वे सोचते हैं कि कृष्ण उनके ही जैसे हैं और कृष्ण का स्वरूप भौतिक स्वरूपों जैसा है। *अवजानन्ति मां मूढा मानुषीं तनुमाश्रितम्* ( *भगवद्गीता* ९.११)। कृष्ण कभी भी भौतिक ज्ञान से गॢवत नहीं होते इसीलिए उन्हें अच्युत कहा जाता है, जबकि जीव नीचे गिरते हैं (च्युत) और प्रकृति द्वारा विक्षुब्ध होते हैं। परमेश्वर तथा जीवों में यही अन्तर है। इस प्रसंग में यह ध्यान देने की बात है कि दिव्य पद पर स्थित होने के कारण वसुदेव ने कंस को सलाह दी कि वह और आगे पापकर्म न करे। असुरों का प्रतिनिधि कंस कृष्ण या ईश्वर को मारने के लिए सदा तैयार रहता था जबकि वसुदेव ऐसे दिव्य पद प्राप्त पुरुष का प्रतिनिधित्व करते हैं जिनके यहाँ कृष्ण जन्म लेते हैं (वासुदेव पुत्र हैं वसुदेव के)। वसुदेव चाहते थे कि उनका साला कंस अपनी बहन की हत्या का पापकर्म न करे क्योंकि भौतिक प्रकृति द्वारा विक्षुब्ध किये जाने पर कंस को ऐसा शरीर धारण करना होगा जिसमें उसे बारश्बार कष्ट सहना पड़ेगा। *श्रीमद्भागवत* में अन्यत्र (५.५.४) ऋषभदेव भी कहते हैं— *न साधुमन्ये यत आत्मनोऽयम्* *असन्नपि क्लेशद आस देह:।* जब तक जीव तथाकथित सुख-दुख के सकाम-कर्मों में फँसा रहता है तब तक उसे ऐसा विशेष शरीर प्राप्त होता रहेगा जिसमें भौतिक प्रकृति के कारण उसे तीन प्रकार के तापों को सहन करना होगा ( *त्रितापयन्त्रणा* )। अत: बुद्धिमान व्यक्ति को चाहिए कि वह अपने को भौतिक प्रकृति के तीन गुणों के प्रभाव से मुक्त कर ले और भगवान् कृष्ण की सेवा में लग कर अपने मूल आध्यात्मिक शरीर को फिर से प्राप्त करे। संसार में आसक्त रहने पर मनुष्य को जन्म, मृत्यु, जरा तथा रोग स्वीकार करने होंगे। इसलिए बुद्धिमान व्यक्ति को चाहिए कि तथाकथित अच्छे तथा बुरे सकाम कर्मों के फेर में न पड़कर वह अपने जीवन को कृष्णभावनामृत में प्रगति करने में लगाए जिससे उसे दूसरा शरीर न धारण करना पड़े ( *त्यक्त्वा देहं पुनर्जन्म नैति* ) और वह भगवद्धाम वापस जा सके।  