**पुरैव पुंसावधृतो धराज्वरो** **भवद्भिरंशैर्यदुषूपजन्यताम् ।** **स यावदुव्र्या भरमीश्वरेश्वर:** **स्वकालशक्त्या क्षपयंश्चरेद्भुवि ॥ २२॥** 

शब्दार्थ **** 

**पुरा—** **इससे भी पहले** **; एव—** **निस्सन्देह** **; पुंसा—** **भगवान् द्वारा** **; अवधृत:—** **ज्ञात था** **; धरा-ज्वर:—** **पृथ्वी पर संकट** **; भवद्भि:—** **आपके** **; अंशै:—** **अंशों द्वारा** **; यदुषु—** **राजा यदु के वंश में** **; उपजन्यताम्—** **जन्म लेकर** **; स:—** **वह (भगवान्)** **; यावत्—** **जब** **तक** **; उव्र्या:—** **पृथ्वी का** **; भरम्—** **भार** **; ईश्वर-ईश्वर:—** **ईश्वरों के ईश्वर** **; स्व-काल-शक्त्या—** **अपनी ही काल शक्ति द्वारा** **;** **क्षपयन्—** **घटाने के लिए** **; चरेत्—** **गति करें** **; भुवि—** **पृथ्वी की सतह पर।** **.** 

**भगवान् ब्रह्माजी ने देवताओं को बतलाया: हमारे द्वारा याचना करने के पूर्व ही भगवान्** **पृथ्वी के संकट से अवगत हो चुके थे। फलत: जब तक भगवान् अपनी काल शक्ति के द्वारा** **पृथ्वी का भार कम करने के लिए पृथ्वी पर गतिशील रहें तब तक तुम सभी देवताओं को यदुओं** **के परिवार में उनके पुत्रों तथा पौत्रों के अंश के रूप में अवतीर्ण होना होगा।** **तात्पर्य :** *ब्रह्म-संहिता* (५.३९) में कहा गया है— *रामादिमूॢतषु कलानियमेन तिष्ठन्* *नानावतारमकरोद् भुवनेषु किन्तु।* *कृष्ण: स्वयं समभवत् परम: पुमान् यो* *गोविन्दमादि पुरुषं तमहं भजामि॥* ''मैं उन गोविन्द की पूजा करता हूँ जो राम, नृङ्क्षसह अवतारों तथा अन्य उप-अवतारों के रूप में सदैव स्थित रहते हैं, किन्तु जो आदि भगवान् हैं और कृष्ण कहलाते हैं और जो स्वयं भी अवतरित होते हैं।ÓÓ *श्रीमद्भागवत* के इस श्लोक में *पुरैव पुंसावधृतो धराज्वर:* शब्द आये हैं। *पुंसा* कृष्ण का द्योतक है, जो पहले से अवगत थे कि सारा संसार असुरों की बाढ़ से किस तरह पीडि़त था। भगवान् की परम शक्ति का उल्लेख किये बिना असुरगण अपने आपको स्वतंत्र राजा तथा राष्ट्रपति बतलाते हैं और इस तरह अपनी सैन्य शक्ति बढ़ाकर उत्पात मचाते हैं। जब ऐसे उत्पात अत्यधिक मुखर हो उठते हैं, तो कृष्ण प्रकट होते हैं। इस समय भी विश्वभर में अनेक आसुरी राज्य अनेक प्रकार से अपनी-अपनी सैन्य शक्ति बढ़ा रहे हैं जिससे सारी स्थिति पीड़ाजनक हो उठी है। इसीलिए कृष्ण अपने नाम से हरे कृष्ण आन्दोलन में प्रकट हुए हैं, जो निश्चय ही विश्व के भार को कम करेगा। दार्शनिकों, धर्मज्ञों तथा सामान्य जनों को गश्भीरतापूर्वक इस आन्दोलन में भाग लेना चाहिए क्योंकि मानवनिॢमत योजनाओं तथा युक्तियों से पृथ्वी पर शान्ति लाने में सहायक नहीं हो सकती। हरे कृष्ण की दिव्य ध्वनि पुरुष कृष्ण से भिन्न नहीं है। *नाम चिन्तामणि: कृष्णश्चैतन्यरसविग्रह:।* *पूर्ण: शुद्धो नित्यमुक्तोऽभिन्नत्वान् नामनामिनो:॥* ( *पद्म पुराण* ) हरे कृष्ण ध्वनि तथा पुरुष कृष्ण में कोई अन्तर नहीं है।  