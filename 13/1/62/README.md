**मातरं पितरं भ्रातृन्सर्वांश्च सुहृदस्तथा ।** **घ्नन्ति ह्यसुतृपो लुब्धा राजान: प्रायशो भुवि ॥ ६७॥** 

शब्दार्थ **** 

**मातरम्—** **माता को** **; पितरम्—** **पिता को** **; भ्रातृन्—** **भाइयों को** **; सर्वान् च—** **सबको** **; सुहृद:—** **मित्रगण** **; तथा—** **भी** **; घ्नन्ति—** **मारते हैं** **; हि—** **निस्सन्देह** **; असु-तृप:—** **जो अपनी इन्द्रियों के लिए अन्यों से ईष्र्या करते हैं** **; लुब्धा:—** **लालची** **; राजान:—** **ऐसे** **राजा** **; प्रायश:—** **प्राय:** **; भुवि—** **पृथ्वी पर।** **.** 

**इस पृथ्वी पर इन्द्रियतृप्ति के लालची राजा प्राय: सदा अपने शत्रुओं का अंधाधुंध वध करते** **हैं। वे अपनी सनक की पूॢत के लिए किसी का भी, यहाँ तक कि अपनी माता, पिता, भाइयों** **या मित्रों का भी वध कर सकते हैं।** **तात्पर्य :** भारत के इतिहास में हम पाते हैं कि औरंगजेब ने अपनी राजनीतिक महत्त्वाकांक्षाओं की पूॢत के लिए अपने भाई तथा भतीजों को मार डाला और अपने पिता को बन्दी बना लिया। इस तरह के अनेक ²ष्टान्त मिलते हैं और कंस ऐसा ही राजा था। कंस को अपने भांजों को मारने तथा अपनी बहन तथा पिता को बन्दी बनाने में तनिक भी हिचकिचाहट नहीं हुई। असुरों के लिए ऐसे कार्य करना कोई आश्चर्य की बात नहीं। यद्यपि कंस असुर था, किन्तु उसे पता था कि विष्णु का वध नहीं किया जा सकता और इस तरह उसे मोक्ष प्राप्त हुआ। भगवान् विष्णु के कार्यों की थोड़ी सी भी जानकारी से मोक्ष मिल सकता है। कंस कृष्ण के विषय में थोड़ा-बहुत जानता था कि उनका वध नहीं किया जा सकता अत: विष्णु या कृष्ण को अपना शत्रु मानते हुए भी उसे मोक्ष मिल सका। भला जो व्यक्ति *भगवद्गीता* जैसे शाषों के विवरणों द्वारा कृष्ण को पूरी तरह जानता है उसके बारे में क्या कहा जाए? अत: हर एक का कर्तव्य है कि वह *भगवद्गीता* पढ़े और कृष्ण को पूरी तरह समझे। इससे उसका जीवन सफल हो सकेगा।  