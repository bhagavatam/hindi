**इत्युक्त: स खल: पापो भोजानां कुलपांसन: ।** **भगिनीं हन्तुमारब्धं खड्गपाणि: कचेऽग्रहीत् ॥ ३५॥** 

शब्दार्थ **** 

**इति उक्त:—** **इस तरह कहे जाने पर** **; स:—** **वह (कंस)** **; खल:—** **दुष्ट, ईष्र्यालु** **; पाप:—** **पापी** **; भोजानाम्—** **भोज कुल का** **; कुल-** **पांसन:—** **अपने कुल की लयाति को नीचे गिराने वाला** **; भगिनीम्—** **अपनी बहन को** **; हन्तुम् आरब्धम्—** **मारने के लिए उद्यत** **;** **खड्ग-पाणि:—** **हाथ में तलवार लेकर** **; कचे—** **बाल** **; अग्रहीत्—** **पकड़ लिया।** **.** 

**कंस भोजवंश का अधम व्यक्ति था क्योंकि वह ईष्र्यालु तथा पापी था। इसलिए उसने जब** **यह आकाशवाणी सुनी तो उसने बाएँ हाथ से अपनी बहन के बाल पकड़ लिए और उसके सिर** **को धड़ से अलग करने के लिए दाहिने हाथ से अपनी तलवार निकाली।** **तात्पर्य :** कंस रथ हाँक रहा था और बाएँ हाथ से लगामें थामे था, किन्तु ज्योंही उसने यह आकाशवाणी सुनी कि उसकी बहन की आठवीं सन्तान उसका वध करेगी तो उसने लगाम छोड़ दी, तुरन्त अपनी बहन के बाल पकड़ लिए और दाहिने हाथ में तलवार लेकर उसका वध करना चाहा। इसके पूर्व वह इतना वत्सल था कि अपनी बहन का रथ हाँक रहा था, किन्तु ज्योंही उसने स्वार्थ की बात सुनी अथवा यह सुना कि उसके प्राण संकट में हैं, तो वह सारा वात्सल्य भूल गया और तुरन्त महान् शत्रु बन गया। यही असुरों का स्वभाव है। असुर चाहे कितना ही वत्सल क्यों न हो उस पर विश्वास नहीं करना चाहिए। इसके अतिरिक्त राजा, राजनीतिज्ञ या षी पर भी कभी विश्वास नहीं करना चाहिए क्योंकि वे निजी हित के लिए घृणित से घृणित कार्य कर सकते हैं। इसीलिए चाणक्य पणि्डत कहता है— *विश्वासो नैव कर्तव्य: षीषु राजकुलेषु च।*   