**वासुदेवकथाप्रश्न: पुरुषांषीन्पुनाति हि ।** **वक्तारं प्रच्छकं श्रोतृंस्तत्पादसलिलं यथा ॥ १६॥** 

शब्दार्थ **** 

**वासुदेव-कथा-प्रश्न:—** **वासुदेव कृष्ण की लीलाओं तथा गुणों के विषय में प्रश्न** **; पुरुषान्—** **पुरुषों को** **; त्रीन्—** **तीनों** **;** **पुनाति—** **पवित्र करते हैं** **; हि—** **निश्चय ही** **; वक्तारम्—** **वक्ता को, यथा शुकदेव गोस्वामी** **; प्रच्छकम्—** **जिज्ञासु श्रोता को, यथा** **महाराज परीक्षित** **; श्रोतृन्—** **तथा कथा को सुनने वालों को** **; तत्-पाद-सलिलम् यथा—** **जिस तरह भगवान् विष्णु के अँगूठे से** **निकलने वाले गंगा जल से सश्पूर्ण संसार पवित्र हो जाता है।** **.** 

**भगवान् विष्णु के चरणों के अँगूठे से निकलने वाली गंगा तीनों लोकों—ऊपरी, मध्य तथा** **अध: लोकों—को पवित्र बनाने वाली है। इसी तरह जब कोई व्यक्ति भगवान् वासुदेव कृष्ण की** **लीलाओं तथा गुणों के विषय में प्रश्न करता है, तो तीन प्रकार के व्यक्ति—वक्ता या उपदेशक,** **प्रश्नकर्ता तथा सुनने वाले मनुष्य—शुद्ध हो जाते हैं।** **तात्पर्य :** *श्रीमद्भागवत* में ही (११.३.२१) कहा गया है *तस्माद् गुरुं प्रपद्येत जिज्ञासु: श्रेय* *उत्तमम्।* जो लोग जीवन का लक्ष्य जैसा दिव्य विषय जानना चाहते हैं उन्हें चाहिए कि प्रामाणिक आध्यात्मिक गुरु के पास जाँए। *तस्माद् गुरुं प्रपद्येत।* मनुष्य को चाहिए कि ऐसे गुरु की शरण में जाये जो कृष्ण के विषय में उसे सही जानकारी दे सके। यहाँ पर महाराज परीक्षित ने वासुदेव कथा के विषय में जानने के लिए प्रामाणिक व्यक्ति शुकदेव गोस्वामी की शरण ग्रहण की है। वासुदेव आदि भगवान् हैं जिनके अनन्त आध्यात्मिक कार्यकलाप हैं। *श्रीमद्भागवत* इन कार्यकलापों का संग्रह है और *भगवद्गीता* वासुदेव द्वारा स्वयं दिए गए प्रवचन का संग्रह है। चूँकि कृष्णभावनामृत आन्दोलन वासुदेव कथा से ओतप्रोत है अतएव जो भी इसमें शामिल होता है, जो भी सुनता है और जो भी प्रचार करता है, वह शुद्ध हो जाएगा।  