द्वारा मारे जाने के अपशकुन को सुनकर डरे हुए कंस ने किस तरह देवकी के पुत्रों को एक-एक करके मार डाला। जब शुकदेव गोस्वामी यदुवंश तथा उसी के साथ चन्द्र देव तथा सूर्य देव के वंशों का वर्णन कर चुके तो महाराज परीक्षित ने उनसे प्रार्थना की कि वे यदुवंश में बलदेव के साथ प्रकट होने वाले भगवान् कृष्ण का तथा इस जगत में उनके द्वारा सश्पन्न कार्यकलापों का वर्णन करें। राजा ने कहा कि कृष्ण दिव्य हैं अतएव उनके कार्यकलापों को समझना मुक्तात्माओं का कार्य है। कृष्ण-लीला का श्रवण ऐसी नाव है, जिससे जीवन के चरम लक्ष्य को प्राप्त किया जा सकता है। कसाई या आत्मघाती व्यकि्त को छोड़कर प्रत्येक बुद्धिमान मनुष्य को कृष्ण तथा उनके कार्यकलापों को समझने का प्रयास करना चाहिए। पाण्डवों के एकमात्र आराध्यदेव कृष्ण थे। जब महाराज परीक्षित अपनी माता उत्तरा के गर्भ में थे तो कृष्ण ने उन्हें ब्रह्म-शष के प्रहार से बचाया था। अब महाराज परीक्षित शुकदेव गोस्वामी से पूछते हैं कि रोहिणी-पुत्र भगवान् बलदेव किस तरह देवकी के गर्भ से प्रकट हो सके, कृष्ण मथुरा से वृन्दावन क्यों स्थानान्तरित हुए और वे वहाँ अपने परिवार वालों के साथ किस तरह रहे? कृष्ण ने मथुरा तथा वृन्दावन में क्या किया और उन्होंने अपने मामा कंस का वध क्यों किया? कृष्ण कितने वर्षों तक द्वारका में रहे और उनके कितनी रानियाँ थीं? महाराज परीकि्षत ने शुकदेव गोस्वामी से ये सारे प्रश्न पूछे। उन्होंने शुकदेव गोस्वामी से यह भी अनुरोध किया कि वे कृष्ण के उन अन्य कार्यों का भी वर्णन करें जिन्हें उन्होंने नहीं पूछा। जब शुकदेव गोस्वामी कृष्णभावनामृत के विषय में बताने लगे तो महाराज परीक्षित को अपने उपवास से उत्पन्न थकान भूल गई। कृष्ण का वर्णन करने के लिए उत्सुक शुकदेव गोस्वामी ने बतलाया, ''कृष्ण के कार्यों का वर्णन गंगाजल के समान समस्त ब्रह्माण्ड को शुद्ध बनाने वाला है। वक्ता, प्रश्नकर्ता तथा श्रोता सभी शुद्ध हो जाते हैं।ÓÓ एक बार जब समस्त विश्व आसुरी राजाओं की बढ़ती सैन्य शक्ति से बोझिल हो उठा तो पृथ्वी माता ने गाय का रूप धारण किया और उनसे छुटकारा पाने के लिए ब्रह्माजी के पास पहुँची। माता पृथ्वी के सन्ताप पर दया करके ब्रह्माजी शिवजी तथा अन्य देवताओं समेत गाय रूपी धरती को अपने साथ लेकर क्षीर सागर के तट पर पहुँचे और भगवान् विष्णु को, जो दिव्य परमानन्द में एक द्वीप पर शयन कर रहे थे, प्रसन्न करने के लिए स्तुतियाँ कीं। तत्पश्चात् ब्रह्माजी ने महाविष्णु की सलाह समझ कर सूचित किया कि असुरों का भार हटाने के लिए विष्णु पृथ्वी पर प्रकट होंगे। देवताओं को चाहिए कि अपनी अपनी पत्नियों सहित यदुवंश की जनसंलया बढ़ाने के लिए कृष्ण के संगियों के रूप में प्रकट हों। कृष्ण-कृपा से सबसे पहले अनन्तदेव बलराम के रूप में प्रकट होंगे और कृष्ण की शक्ति योगमाया भी प्रकट होंगी। ब्रह्माजी ने माता पृथ्वी को इसके विषय में सबकुछ बताया और तब वे अपने धाम लौट गये। जब वसुदेव देवकी से विवाह करके देवकी के भाई कंस द्वारा हाँके जा रहे रथ पर सवार होकर अपने घर लौट रहे थे तभी आकाशवाणी सुनाई पड़ी कि देवकी का आठवाँ पुत्र कंस का वध करेगा। यह अपशकुन सुनकर कंस देवकी को तत्क्षण मार डालने के लिए उद्यत हुआ किन्तु वसुदेव ने व्यवहारकुशलता उसे यह कहकर समझाया कि उसे अपनी छोटी बहन को, विशेषत: विवाह के समय पर, नहीं मारना चाहिए। हर देहधारी की मृत्यु अवश्य होगी। हर जीव एक शरीर में कुछ काल तक जीवित रहता है और तब वह दूसरे शरीर में स्थानान्तरित होता है किन्तु दुर्भाग्यवश वह शरीर को आत्मा मान बैठता है। यदि इस भ्रान्त धारणा से कोई व्यक्ति अन्य व्यक्ति को मारना चाहता है, तो उसकी नारकीय के तौर पर निन्दा होती है। चूँकि कंस को वसुदेव के उपदेशों से सन्तोष नहीं हुआ इसलिए वसुदेव ने एक युकि्त निकाली। उन्होंने यह प्रस्ताव रखा कि वे देवकी की सारी सन्तानों को लाकर कंस को सौंप दिया करेंगे जिन्हें वह मार डाले। तो फिर देवकी को अब मारने से क्या लाभ? कंस को यह प्रस्ताव भा गया। समय आने पर जब देवकी के बच्चा उत्पन्न हुआ तो वसुदेव उस नवजात शिशु को लेकर कंस के पास पहुँचे जो वसुदेव की वदान्यता देखकर चकित रह गया। जब वसुदेव ने वह शिशु कंस को दे दिया तो कुछ बुदि्ध दिखाते हुए कंस ने कहा कि चूँकि उसका वध आठवीं सन्तान के द्वारा होना है, तो फिर पहली सन्तान को मारने से क्या लाभ? यद्यपि वसुदेव को कंस के कहने पर विश्वास नहीं हो रहा था किन्तु कंस ने वसुदेव से बालक को वापस ले जाने के लिए कहा परन्तु बाद में जब नारदमुनि कंस के पास पहुँचे और उसे यह रहस्य बताया कि देवतागण यदु तथा वृष्णिवंशों में उत्पन्न होकर उसे मारने का षडयंत्र रच रहे हैं, तो कंस ने इन वंशों में जन्म लेने वाले समस्त बालकों को मार डालने का निश्चय किया और उसने यह भी तय किया कि देवकी के गर्भ से उत्पन्न सारे बालकों को मार डाला जाय। अतएव उसने वसुदेव तथा देवकी दोनों ही को बन्दी बना लिया और एक-एक करके उनके छह पुत्रों को मारता रहा। नारद ने कंस को यह भी सूचित किया कि कंस अपने पूर्वजन्म में कालनेमि नामक असुर था जिसका वध विष्णु ने किया था। फलस्वरूप कंस यदुवंशियों का महान् शत्रु बन गया। यहाँ तक कि उसने अपने पिता उग्रसेन को भी बन्दी बना लिया क्योंकि वह अकेले राज्य-भोग करना चाहता था। कृष्ण की लीलाएँ तीन प्रकार की हैं—व्रज लीला, मथुरा लीला तथा द्वारका लीला। जैसाकि पहले उल्लेख किया जा चुका है, *श्रीमद्भागवत* के दसवें स्कंध में ९० अध्याय हैं जिनमें इन लीलाओं का वर्णन हुआ है। प्रथम चार अध्यायों में पृथ्वी का भार हटाने के लिए ब्रह्मा द्वारा की गई स्तुतियाँ हैं और भगवान् के प्राकट्य का भी वर्णन है। अध्याय ५ से लेकर ३९वें अध्याय तक कृष्ण की वृन्दावन लीलाओं का वर्णन है। चालीसवें अध्याय में बतलाया गया है कि कृष्ण ने किस तरह यमुना-जल का आनन्द लूटा और अक्रूर ने किस तरह स्तुतियाँ कीं। अध्याय ४१ से लेकर ५१ तक के ग्यारह अध्यायों में कृष्ण की मथुरा लीलाएँ हैं और अध्याय ५२ से ९० तक के ३९ अध्यायों में कृष्ण की द्वारका लीलाएँ हैं। उन्तीस से लेकर तैंतीसवें अध्याय तक गोपियों के साथ कृष्ण के नाचने का, अर्थात् *रासलीला* का वर्णन है। अतएव इन पाँच अध्यायों को *रास पञ्चाध्याय* कहा जाता है। और सैंतालीसवाँ अध्याय *भ्रमर* *गीता* कहलाता है। 

**श्रीराजोवाच** 

**कथितो वंशविस्तारो भवता सोमसूर्ययो: ।** **राज्ञां चोभयवंश्यानां चरितं परमाद्भुतम् ॥ १॥** 