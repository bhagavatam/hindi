**वासुदेवकलानन्त: सहस्रवदन: स्वराट् ।** **अग्रतो भविता देवो हरे: प्रियचिकीर्षया ॥ २४॥** 

शब्दार्थ **** 

**वासुदेव-कला अनन्त:—** **भगवान् कृष्ण का अंश जो अनन्तदेव या संकर्षण अनन्त के नाम से प्रसिद्ध हैं, भगवान् का** **सर्वव्यापक अवतार** **; सहस्र-वदन:—** **हजार फनों वाला** **; स्वराट्—** **पूर्णतया स्वतंत्र** **; अग्रत:—** **इसके पूर्व** **; भविता—** **प्रकट होगा** **;** **देव:—** **भगवान्** **; हरे:—** **कृष्ण का** **; प्रिय-चिकीर्षया—** **आनन्द के लिए कार्य करने की इच्छा से।** **.** 

**कृष्ण का सबसे अग्रणी स्वरूप संकर्षण है, जो अनन्त कहलाता है। वह इस भौतिक जगत** **में सारे अवतारों का उद्गम है। भगवान् कृष्ण के प्राकटय के पूर्व यह आदि संकर्षण कृष्ण को** **उनकी दिव्य लीलाओं में प्रसन्न करने के लिए बलदेव के रूप में प्रकट होगा।** **तात्पर्य :** श्री बलदेव साक्षात् भगवान् हैं। वे श्रेष्ठता में ईश्वर के ही समान हैं, फिर भी जहाँ कहीं कृष्ण प्रकट होते हैं, श्रीबलदेव उनके भाई के रूप में, कभी बड़े भाई के रूप में तो कभी छोटे भाई के रूप में प्रकट होते हैं। जब कृष्ण अवतीर्ण होते हैं, तो उनके सारे स्वांश तथा अन्य अवतार भी उन्हीं के साथ प्रकट होते हैं। *श्रीचैतन्य-चरितामृत* में इसकी विस्तृत रूप में व्यालया की गई है। इस बार बलदेव कृष्ण से पहले उनके बड़े भाई के रूप में प्रकट होंगे।  