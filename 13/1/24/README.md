**विष्णोर्माया भगवती यया सश्मोहितं जगत् ।** **आदिष्टा प्रभुणांशेन कार्यार्थे सश्भविष्यति ॥ २५॥** 

शब्दार्थ **** 

**विष्णो: माया—** **भगवान् विष्णु की शक्ति** **; भगवती—** **भगवान् के ही समकक्ष अतएव भगवती नाम से जानी जाने वाली** **; यया—** **जिससे** **; सश्मोहितम्—** **मोहित** **; जगत्—** **सारे जगत, भौतिक तथा आध्याति्मक दोनों** **; आदिष्टा—** **आदेश पाकर** **; प्रभुणा—** **स्वामी** **के द्वारा** **; अंशेन—** **अपने विभिन्न शक्तिशाली कारकों के साथ** **; कार्य-अर्थे—** **पूरा काम करने के लिए** **; सश्भविष्यति—** **जन्म** **लेगी।** **.** 

**विष्णु माया कहलाने वाली भगवान् की शक्ति जो भगवान् के ही समान है, भगवान् कृष्ण** **के साथ-साथ ही प्रकट होगी। यह शक्ति विभिन्न पदों पर कार्य करती हुई भौतिक तथा** **आध्यात्मिक सभी जगतों को मोहने वाली है। वह अपने स्वामी के आग्रह पर भगवान् का कार्य** **सश्पन्न करने के लिए अपनी विविध शक्तियों सहित प्रकट होगी।** **तात्पर्य :** *परास्य शक्तिॢवविधैव श्रूयते* ( *श्वेताश्वतर उपनिषद्* ६.८)। वेदों में कहा गया है कि भगवान् की शक्तियाँ विविध नामों से पुकारी जाती हैं यथा *योगमाया* तथा *महामाया* । किन्तु अन्ततोगत्वा भगवान् की शक्ति एक है, ठीक उसी तरह जिस तरह कि विद्युत् शक्ति एक है यद्यपि वह शीतल करने तथा गरम करने दोनों का ही कार्य करती है। भगवान् की शक्ति आध्यात्मिक तथा भौतिक दोनों जगतों में कार्य करती है। आध्यात्मिक जगत में यह *योगमाया* के रूप में कार्य करती है, तो भौतिक जगत में वही *महामाया* के रूप में कार्य करती है उसी तरह जिस तरह विद्युत् शक्ति हीटर तथा कूलर दोनों में काम करती है। भौतिक जगत में यह शक्ति महामाया के रूप में कार्य करती हुई बद्धजीवों को भक्ति से अधिकाधिक वंचित कराने वाली है। कहा गया है *यया सश्मोहितो जीव आत्मानं त्रिगुणात्मकम्।*  बद्धजीव भौतिक जगत में अपने को तीन गुणों ( *त्रिगुण* ) की उपज मानता है। यह देहात्मबुद्धि है। हर व्यक्ति भौतिक शक्ति के तीन गुणों से अपने को सश्बद्ध करने के ही कारण अपने को अपना शरीर मानता है। कोई अपने को ब्राह्मण तो कोई अपने को क्षत्रिय मानता है और कोई वैश्य या शूद्र। वास्तव में न तो कोई ब्राह्मण है, न क्षत्रिय, न वैश्य और न शूद्र। वह तो भगवान् का अंश है ( *ममैवांश:* ) किन्तु भौतिक शक्ति महामाया से प्रच्छन्न होने के कारण वह भिन्न-भिन्न ढंगों से अपनी पहचान करता है। किन्तु जब बद्धजीव मुक्त हो जाता है, तो वह अपने को कृष्ण का नित्य दास मानता है। *जीवेर* *'स्वरूपÓ हयकृष्णेर 'नित्य-दासÓ।* जब वह इस पद को प्राप्त कर लेता है, तो वही शक्ति योगमाया उसे शुद्ध बनने और अपनी शक्ति भगवान् की सेवा में लगाने में अधिकाधिक सहायक बनती है। जीव चाहे बद्ध हो या मुक्त, भगवान् प्रत्येक अवस्था में सर्वोपरि हैं। जैसाकि *भगवद्गीता*  (९.) में कहा गया है— *मयाध्यक्षेण प्रकृति: सूयते सचराचरम्* —भगवान् के ही आदेश से महामाया बद्धजीव पर अपना प्रभाव दिखलाती है। *प्रकृते: क्रियमाणानि गुणै कर्माणि सर्वश:।* *अहंकार-विमूढात्मा कर्ताहमिति मन्यते॥* ''मोहग्रस्त जीव प्रकृति के तीनों गुणों के वशीभूत होकर अपने को उन कार्यों का कर्ता मान बैठता है, जो वास्तव में प्रकृति द्वारा सश्पन्न होते हैं।ÓÓ ( *भगवद्गीता* ३.२७) बद्धजीव में किसी को स्वतंत्रता प्राप्त नहीं, किन्तु मनुष्य मोहग्रस्त होने तथा महामाया के वशीभूत होने से मूर्खतावश अपने को स्वतंत्र मान बैठता है ( *अहंकारविमूढात्मा कर्ताहमिति मन्यते* )। किन्तु जब भकि्त करने के कारण बद्धजीव मुक्त बनता है, तो उसे विभिन्न रसों में यथा दास्य-रस, सलय-रस, वात्सल्य-रस तथा माधुर्य-रस में भगवान् के साथ अपने सश्बन्ध का आस्वादन करने का अधिकाधिक अवसर प्राप्त होता है। इस तरह से भगवान् की शक्ति *विष्णुमाया* के दो स्वरूप हैं— *आवरणिका* तथा *उन्मुख* । जब भगवान् अवतीर्ण हुए तो उनकी शक्ति उनके साथ आई और उसने अनेक प्रकार से कार्य किये। उसने यशोदा, देवकी तथा भगवान् के अन्य घनिष्ठ सश्बनि्धयों के साथ *योगमाया* के रूप में कार्य किया, किन्तु कंस, शाल्व तथा अन्य असुरों के साथ उसने भिन्न रूप से कार्य किया। भगवान् कृष्ण के आदेश से उनकी शक्ति योगमाया उनके साथ आई और उसने देश तथा काल के अनुसार विविध कार्यकलाप प्रदॢशत किये— *कार्यार्थे सश्भविष्यति।* योगमाया ने भगवान् के द्वारा इच्छित विविध प्रयोजनों के लिए भिन्न-भिन्न प्रकारों से कार्य किया। जैसाकि *भगवद्गीता* (९.१३) में पुष्टि हुई है— *महात्मानस्तु मां पार्थ* *दैवीं प्रकृतिमाश्रिता:।* भगवान् के चरणकमलों में पूर्णतया शरणागत महात्मा-जन योगमाया द्वारा निर्देशित होते हैं जबकि भकि्त से रहित दुरात्मा-जन महामाया द्वारा निर्देशित होते हैं।  

**श्रीशुक उवाच** 