**एषोऽवजानतो मत्र्यान्कामरूपी वनौकस: ।** **हन्ति ह्यस्मै नमस्याम: शर्मणे आत्मनो गवाम् ॥ ३७॥** 

**शब्दार्थ** 

**एष:—** **यह** **; अवजानत:—** **लापरवाह** **; मत्र्यान्—** **मत्र्यों को** **; काम-रूपी—** **इच्छानुसार रूप धारण करने वाले (यथा पर्वतों में रहने** **वाले सर्प)** **; वन-ओकस:—** **वनवासी** **; हन्ति—** **मार डालेंगे** **; हि—** **निश्चय ही** **; अस्मै—** **उसको** **; नमस्याम:—** **नमस्कार करें** **;** **शर्मणे—** **रक्षा करने के लिए** **; आत्मन:—** **हम सबकी** **; गवाम्—** **तथा गौवों की।** **.** 

**यह गोवर्धन पर्वत इच्छानुसार रूप धारण करके अपनी उपेक्षा करने वाले वन के किसी भी** **निवासी को मार डालेगा। अत: अपनी तथा गौवों की सुरक्षा के लिए हम उसको नमस्कार करें।** **तात्पर्य :** *काम-रूपी* शब्द बतलाता है कि गोवर्धन पर्वत विषैले साँपों, जंगली पशुओं, गिरती चट्टानों इत्यादि का रूप धारण कर सकता है और ये सारे रूप मनुष्य को मारने में सक्षम हैं। श्रील श्रीधर स्वामी के अनुसार भगवान् ने इस अध्याय में सिद्धान्त की छ: बातें कही हैं— (१) केवल कर्म ही किसी के भाग्य का निश्चय कर सकता है (२) मनुष्य का बद्ध स्वभाव उसका परम नियन्ता है (३) प्रकृति के गुण सर्वोच्चनियन्ता हैं (४) भगवान् कर्म के आश्रित पक्ष के रूप में हैं, (५) वे कर्म-नियंत्रण के अधीन हैं; तथा (६) मनुष्य की वृत्ति ही वास्तविक आराध्यदेव है। भगवान् ने इन तर्कों को सबों के समक्ष इसलिए नहीं प्रस्तुत किया कि वे उनमें विश्वास करते थे अपितु इसलिए कि वे इन्द्र के आसन्न यज्ञ को रोककर उन्हें गोवर्धन पर्वतस्वरूप स्वयं की ओर मोडऩा चाहते थे। इस तरह से भगवान् ने उस मिथ्याभिमानी देवता को उद्वेलित करना चाहा।  