गोवर्धन-पूजा के यज्ञ का शुभारश्भ कराकर इन्द्र के गर्व को चूर करने का वर्णन हुआ है। जब श्रीकृष्ण ने देखा कि सारे ग्वाले इन्द्र के लिए यज्ञ करने की तैयारी में लगे हैं, तो उनके राजा नन्द से उन्होंने इसके विषय में पूछा। नन्द ने बतलाया कि इन्द्र द्वारा प्रदत्त वर्षा से सारे प्राणी अपना जीवन-पालन करते हैं इसलिए यह यज्ञ उन्हें प्रसन्न रखने के लिए किया जाएगा। कृष्ण ने कहा, ''सारे जीव कर्मवश ही एक विशेष शरीर लेकर जन्म लेते हैं, वे इस शरीर में तरह-तरह के सुख तथा दुख भोगते हैं और जब कर्म क्षीण हो जाते हैं, तो वे इस शरीर को त्याग देते हैं। इस प्रकार कर्म ही हमारा शत्रु, मित्र, गुरु तथा स्वामी है और इन्द्र किसी के सुख तथा दुख को नहीं बदल सकते क्योंकि हर व्यक्ति अपने कर्मफल से जकड़ा हुआ है। सतो, रजो तथा तमोगुण इस जगत की सृष्टि, पालन तथा संहार के लिए उत्तरदायी हैं। रजोगुण से उद्दीप्त होकर बादल वर्षा करते हैं और गोप-जन अपनी गौवों की रक्षा करके सश्पन्न होते हैं। गौवों का असली वासस्थान जंगल तथा पर्वत में है। अतएव आपको गौवों, ब्राह्मणों तथा गोवर्धन पर्वत की पूजा करनी चाहिए।ÓÓ यह कहकर कृष्ण ने गोपजनों को एकत्र किया और इन्द्र का यज्ञ करने के लिए एकत्रित सामग्री से गोवर्धन-पूजा की तैयारी की। तत्पश्चात् उन्होंने विराट अद्वितीय दिव्य स्वरूप धारण किया और गोवर्धन पर्वत कर चढ़ाये गये सारे भोजन तथा उपहारों को निगल लिया। ऐसा करते समय उन्होंने घोषणा की कि यद्यपि आज तक ग्वालजाति ने इन्द्र की पूजा की है, किन्तु वह साकार होकर कभी प्रकट नहीं हुआ जबकि गोवर्धन ने उनकी आँखों के समक्ष प्रकट होकर उनके द्वारा चढ़ाया गया सारा भोजन खा लिया है। अतएव उन्हें चाहिए कि वे सब अब गोवर्धन पर्वत को नमस्कार करें। तत्पश्चात् उन्होंने अपने द्वारा धारण किये गये नवीन स्वरूप को ग्वालों के साथ मिलकर नमस्कार किया।  

**श्रीशुक उवाच** 