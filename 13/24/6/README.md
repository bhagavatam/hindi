**उदासीनोऽरिवद्वज्र्य आत्मवत्सुहृदुच्यते ॥ ५॥** 

**शब्दार्थ** 

**उदासीन:—** **विरस रहने वाला** **; अरि-वत्—** **शत्रु के समान** **; वज्र्य:—** **बचना चाहिए** **; आत्म-वत्—** **अपने ही समान** **; सुहृत्—** **मित्र** **को** **; उच्यते—** **कहना चाहिए।** **.** 

**जो उदासीन (निरपेक्ष) होता है उससे शत्रु की तरह बचना चाहिए, किन्तु मित्र को अपने ही** **समान समझना चाहिए।** **तात्पर्य :** भले ही नन्द महाराज अपने मित्रों, शत्रुओं तथा निरपेक्ष पक्षों को अपने तुल्य न मानते रहे हों, किन्तु अपना पुत्र होने के कारण भगवान् कृष्ण अवश्य ही विश्वसनीय मित्र थे अतएव अंतरंग चर्चाओं में उन्हें उपेक्षित नहीं किया जा सकता। दूसरे शब्दों में, भले ही गृहस्थ के रूप में नन्द महाराज ने यह सोचा हो कि वे सर्वोच्च सन्त पद पर स्थित होकर कर्म नहीं कर सकते, किन्तु भगवान् कृष्ण ने कुछ अन्य तथ्य प्रस्तुत किये जिसके फलस्वरूप उनके पिता को उन पर विश्वास करते हुए यज्ञ के पूरे उद्देश्य को प्रकट कर देना चाहिए। श्रील जीव गोस्वामी के अनुसार नन्द महाराज मौन खड़े थे और उन्हें अपने पितृ-विलगाव की स्थिति पर सन्देह हो रहा था क्योंकि गर्ग मुनि ने भविष्यवाणी की थी कि नन्द का पुत्र ''अपने गुणों में नारायण के समानÓÓ होगा और यह युवा बालक पहले ही अनेक शक्तिशाली असुरों को पराजित करके उनका वध कर चुका था।  