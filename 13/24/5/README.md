**एतद्ब्रूहि महान्कामो मह्यं शुश्रूषवे पित: ।** **न हि गोप्यं हि साधूनां कृत्यं सर्वात्मनामिह ।** **अस्त्यस्वपर²ष्टीनाममित्रोदास्तविद्विषाम् ॥ ४॥** 

**शब्दार्थ** 

**एतत्—** **यह** **; ब्रूहि—** **बतलाइये** **; महान्—** **महती** **; काम:—** **इच्छा** **; मह्यम्—** **मुझको** **; शुश्रूषवे—** **सुनने के लिए** **; पित:—** **हे पिताश्री** **;** **न—** **नहीं** **; हि—** **निस्सन्देह** **; गोप्यम्—** **गोपनीय** **; हि—** **निश्चय ही** **; साधूनाम्—** **सन्त पुरुषों के** **; कृत्यम्—** **कार्यकलाप** **; सर्व-** **आत्मनाम्—** **अपने तुल्य सबों को देखने वाला** **; इह—** **इस जगत में** **; अस्ति—** **है** **; अस्व-पर-²ष्टीनाम्—** **जो अपने तथा पराये में** **भेद नहीं करता** **; अमित्र-उदास्त-विद्विषाम्—** **जो मित्रों, उदासीन दलों तथा शत्रुओं में अन्तर नहीं करते।** **.** 

**हे पिताश्री, कृपा करके इसके विषय में मुझे बतलायें। मुझे जानने की बड़ी इच्छा है और मैं** **श्रद्धापूर्वक सुनने को तैयार हूँ। जो अन्यों को अपने तुल्य मानते हैं, जिनमें अपनी तथा पराये का** **भेदभाव नहीं है और जो यह नहीं विचार करते कि कौन मित्र है, कौन शत्रु है और कौन उदासीन** **है ऐसे सन्त पुरुषों को कुछ भी छिपाकर नहीं रखना चाहिए।** **तात्पर्य :** हो सकता है कि कृष्ण के पिता ने सोचा हो कि यह अभी छोटा-सा बालक है अतएव वह वैदिक यज्ञ की वैधता के विषय में ठीक से प्रश्न नहीं कर सकता। किन्तु कृष्ण के चतुराई भरे कथन ने नन्द को आश्वस्त कर दिया होगा कि श्रीकृष्ण एक गश्भीर प्रश्न कर रहा है, कोई ऊटपटाँग प्रश्न नहीं। अत: गश्भीर उत्तर दिया जाना चाहिए।  