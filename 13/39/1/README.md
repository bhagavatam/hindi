कंस की योजनाओं तथा मथुरा में उसके कार्यों की सूचना दी, कृष्ण द्वारा मथुरा छोडऩे पर गोपियाँ किस तरह व्यथित होकर क्रन्दन करने लगी और अक्रूर ने यमुना के जल में विष्णु-धाम का किस तरह दर्शन किया। जब कृष्ण तथा बलराम ने अक्रूर का खूब सत्कार किया और आराम से आसन पर बिठाया तो अक्रूर को लगा कि वृन्दावन की यात्रा करते समय उनके मन में जितनी इच्छाएँ उत्पन्न हुई थीं वे अब सब पूरी हो गईं। शाम को भोजन करने के बाद कृष्ण ने अक्रूर से पूछा कि उनकी यात्रा सुखद तो रही और वे ठीक से तो हैं? भगवान् ने यह भी पूछा कि कंस उनके परिवार वालों के साथ कैसा व्यवहार कर रहा है और अन्त में यह पूछा कि वे क्यों आये हैं। अक्रूर ने बतलाया कि कंस किस तरह यादवों को सता रहा है, नारद ने कंस से क्या कहा है और कंस किस तरह वसुदेव के साथ क्रूरता का व्यवहार कर रहा है। अक्रूर ने कंस की यह इच्छा भी बतलाई कि कृष्ण तथा बलराम को मथुरा लाकर धनुष यज्ञ देखने के बहाने और एक मल्लयुद्ध में फँसाकर उनका वध करा दिया जाय। जब कृष्ण तथा बलराम ने यह सुना, तो वे जोर से हँस पड़े। वे अपने पिता नन्द के पास गये और उनसे कंस का आदेश कह सुनाया। तब नन्द ने समस्त व्रजवासियों को यह आदेश दिया कि वे राजा कंस के लिए विविध भेंटें लेकर मथुरा चलने की तैयारी करें। बेचारी युवा गोपियों ने जब यह सुना कि कृष्ण तथा बलराम मथुरा जा रहे हैं, तो वे अत्यन्त व्यग्र हो उठीं। उनकी सुधि-बुधि जाती रही और वे कृष्ण की लीलाओं का स्मरण करने लगीं। अपने को कृष्ण से विलग किये जाने के लिए वे विधाता को कोसने लगीं और विलाप करने लगीं। वे कहने लगीं कि अक्रूर अपने नाम (अ—नहीं, क्रूर—क्रूर) के योग्य नहीं है क्योंकि वह इतना क्रूर है कि वह उनके प्यारे कृष्ण को लिये जा रहा है। वे विलाप करने लगीं कि ''हो सकता है कि हमारा भाग्य विपरीत हो गया हो अन्यथा व्रज के बूढ़े लोग कृष्ण को जाने से रोकते। अत: हमें अपनी लाज-शर्म भूलकर भगवान् माधव को जाने से रोकना चाहिए।ÓÓ ये शब्द कह कर गोपियाँ कृष्ण का नाम ले ले कर क्रन्दन करने लगीं। उनके इतना रोने पर भी कृष्ण तथा बलराम को अक्रूर अपने रथ पर मथुरा लिये जा रहे थे। गोकुल के ग्वाले अपनी अपनी गाडिय़ों में उनके पीछे हो लिये और युवा गोपियाँ भी कुछ दूर तक पीछे लगी रहीं किन्तु बाद में वे कृष्ण की चितवन तथा इशारों से आश्वस्त हुईं और जब उन्हें कृष्ण से संदेश मिला कि ''मैं लौटकर आऊँगाÓÓ तो उन्हें ढाढ़स बँधा। कृष्ण के विचारों में पूरी तरह डूबी गोपियाँ तब तक चित्रित आकृतियों-सी खड़ी रहीं जब तक रथ की ध्वजा अथवा सड़क पर उठने वाली धूल के बादल उनकी ²ष्टि से ओझल नहीं हो गए। तब वे रास्ते भर कृष्ण का यशोगान करतीं निराश होकर अपने अपने घरों को लौट आईं। अक्रूर ने यमुना के किनारे अपना रथ रोक दिया जिससे कृष्ण तथा बलराम मार्जन करके जल पी सकें। जब दोनों भाई रथ में बैठ गये तो अक्रूर ने उनसे यमुना-स्नान करने की अनुमति ली। ज्योंही उन्होंने वैदिक मंत्रोच्चार किया, तो वे यह देखकर स्तश्भित हो गये कि दोनों भाई जल में खड़े हैं। अक्रूर नदी से बाहर निकल कर रथ के पास लौटकर आये तो देखा कि दोनों भाई रथ में ही आसीन हैं। तत्पश्चात् वे पुन: नदी में यह पता लगाने के लिए लौट आये कि उन्होंने जो दो आकृतियाँ देखी थीं वे असली हैं या नहीं। अक्रूर ने जल में जो रूप देखा था वह चतुर्भुज भगवान् वासुदेव का था। उनका रंग वर्षा के नवीन बादल की तरह गहरा नीला था। वे पीताश्बर धारण किये थे और सहस्र फनों वाले अनन्त शेष की गोद में लेटे थे। सिद्धपुरुष, दैवी नाग तथा असुर उनकी स्तुति कर रहे थे और वे अपने पार्षदों से घिरे थे। उनकी सेवा में श्री, पुष्टि तथा इला जैसी शक्तियाँ लगी थीं तथा ब्रह्मा एवं अन्य देवता उनकी प्रशंसा का गान कर रहे थे। अक्रूर को यह ²श्य खूब भाया और वे अपने हाथ जोड़कर भावविह्वल स्वर में भगवान् की प्रार्थना करने लगे।  

**श्रीशुक उवाच** 