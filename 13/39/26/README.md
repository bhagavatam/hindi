**अनाद्र्रधीरेष समास्थितो रथं** **तमन्वमी च त्वरयन्ति दुर्मदा: ।** **गोपा अनोभि: स्थविरैरुपेक्षितं** **दैवं च नोऽद्य प्रतिकूलमीहते ॥ २७॥** 

**शब्दार्थ** 

**अनाद्र्र-धी:—** **निष्ठुर** **; एष:—** **यह (कृष्ण)** **; समास्थित:—** **आसीन होकर** **; रथम्—** **रथ में** **; तम्—** **उसको** **; अनु—** **पीछे चलने वाले** **;** **अमी—** **ये** **; च—** **तथा** **; त्वरयन्ति—** **जल्दबाजी** **; दुर्मदा:—** **बेवकूफ बनाये गये** **; गोपा:—** **ग्वाले** **; अनोभि:—** **अपनी बैलगाडिय़ों में** **;** **स्थविरै:—** **वृद्धजनों द्वारा** **; उपेक्षितम्—** **उपेक्षित** **; दैवम्—** **भाग्य को** **; च—** **तथा** **; न:—** **हमारे साथ** **; अद्य—** **आज** **; प्रतिकूलम्—** **विपरीत** **; ईहते—** **कार्य कर रहा है।** **.** 

**निष्ठुर कृष्ण पहले ही रथ पर चढ़ चुके हैं और अब ये मूर्ख ग्वाले अपनी बैलगाडिय़ों में** **उनके पीछे पीछे जाने की जल्दी मचा रहे हैं। यहाँ तक कि बड़े-बूढ़े भी उन्हें रोकने के लिए कुछ** **भी नहीं कह रहे। आज भाग्य हमारे विपरीत कार्य कर रहा है।** **तात्पर्य :** गोपियों ने जो कुछ सोचा उसे श्रील श्रीधर स्वामी इस प्रकार उदघा्टित करते हैं: ''ये मूर्ख ग्वाले तथा बड़े-बूढ़े कृष्ण को रोकने का प्रयास तक नहीं कर रहे हैं। क्या उन्हें ऐसा नहीं लगता कि वे आत्महत्या कर रहे हैं? वे कृष्ण के मथुरा जाने में सहायक बन रहे हैं किन्तु उन्हें वृन्दावन लौटकर आना पड़ेगा। तब वे निश्चित रूप से कृष्ण की अनुपस्थिति में मर जायेंगे। सारे जगत की मति मारी गई है।ÓÓ  