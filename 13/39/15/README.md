**अन्याश्च तदनुध्यान निवृत्ताशेषवृत्तय: ।** **नावयजानन्निमं लोकमात्मलोकं गता इव ॥ १५॥** 

**शब्दार्थ** 

**अन्या:—** **दूसरी** **; च—** **तथा** **; तत्—** **उनका** **; अनुध्यान—** **स्थिर ध्यान करने से** **; निवृत्त—** **बन्द किया हुआ** **; अशेष—** **सारे** **;** **वृत्तय:—** **इन्द्रियों के कार्य** **; न अवयजानन्—** **न जानती हुईं** **; इमम्—** **इस** **; लोकम्—** **लोक का** **; आत्म—** **आत्म-साक्षात्कार के** **;** **लोकम्—** **लोक में** **; गता:—** **प्राप्त हुई** **; इव—** **मानो।** **.** 

**अन्य गोपियों की चित्तवृत्तियाँ पूरी तरह रुक गईं और वे कृष्ण के ध्यान में स्थिर हो गईं।** **उन्हें आत्मसाक्षात्कार-पद प्राप्त करने वालों की भाँति बाह्य-जगत की सारी सुधि-बुधि भूल गई।** **तात्पर्य :** गोपियाँ पहले से ही आत्म-साक्षात्कार-पद को प्राप्त थीं। *श्रीचैतन्य-चरितामृत* (मध्य २०.१०८) में कहा गया है— *जीवेर स्वरूप हय कृष्णेर नित्य-दास* —आत्मा या जीव कृष्ण का नित्य दास है। चूँकि गोपियाँ कृष्ण की गहनतम प्रेमाभकि्त कर रही थीं अतएव वे आत्म-साक्षात्कार के सर्वोच्च पद पर स्थित थीं।  