**या: कृष्णरामजन्मक्र्षे मनोदत्ता महामति: ।** **ताश्चाददादनुस्मृत्य कंसेनाधर्मतो हृता: ॥ २८॥** 

**शब्दार्थ** 

**य:—** **जो (गौवें)** **; कृष्ण-राम—** **कृष्ण तथा बलराम के** **; जन्मऋक्षे—** **जन्मदिन पर** **; मन:—** **मन में** **; दत्ता:—** **दान में दी गईं** **; महा-** **मति:—** **वदान्य (वसुदेव)** **; ता:—** **उन्हें** **; च—** **तथा** **; आददात्—** **दिया** **; अनुस्मृत्य—** **स्मरण करके** **; कंसेन—** **कंस द्वारा** **;** **अधर्मत:—** **अधर्मपूर्वक** **; हृत:—** **छीन ली गई।** **.** 

**तब महात्मा वसुदेव को कृष्ण तथा बलराम के जन्म के अवसर पर मन ही मन दान की गई** **गौवों का स्मरण हो आया। कंस ने वे गाएँ चुरा ली थीं किन्तु अब वसुदेव ने उन्हें फिर से प्राप्त** **किया था और उन्हें भी दान में दे डाला।** **तात्पर्य :** कृष्ण के आविर्भाव के समय वसुदेव कंस द्वारा बन्दी बनाकर रखे गये थे और कंस ने उनकी सारी गौवें चुरा ली थीं। फिर भी कृष्ण के जन्म के समय वसुदेव इतने हॢषत थे कि उन्होंने मन ही मन अपनी दस हजार गौवें ब्राह्मणों को दान में दे दी थीं। अब कंस की मृत्यु हो जाने पर वसुदेव ने वे सारी गौवें मृत राजा के गौवों के झुंड से वापस मँगा लीं और धाॢमक नियमों के अनुसार उन दस हजार गौवों को सुपात्र ब्राह्मणों को दान में दे दिया।  