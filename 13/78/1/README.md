कैसे वृन्दावन गये तथा फिर द्वारका लौट आये। इसमें यह भी वर्णन है कि बलदेव ने किस तरह युद्ध के लिए आये रोमहर्षण सूत को मारा। अपने मित्र शाल्व की मृत्यु का बदला लेने पर उतारू दन्तवक्र अपने हाथ में गदा लिए युद्धभूमि में प्रकट हुआ। श्रीकृष्ण ने भी अपनी गदा उठाई और उसके समक्ष आये। तब दन्तवक्र ने कटु वचन कहकर भगवान् का अपमान किया और उनके सिर पर भीषण प्रहार किया। इससे कृष्ण बिल्कुल हिले-डुले नहीं, अपितु दन्तवक्र की छाती को चीर कर उसके हृदय को छिन्न-भिन्न कर दिया। दन्तवक्र का एक भाई था, जिसका नाम विदूरथ था। वह दन्तवक्र की मृत्यु सुनकर ङ्क्षककर्तव्यविमूढ़ हो गया। वह अपनी तलवार लेकर कृष्ण का सामना करने आया, किन्तु भगवान् ने अपने सुदर्शन चक्र से उसका सिर काट लिया। तब भगवान् कृष्ण दो मास के लिए वृन्दावन गये और अन्त में द्वारका लौट आये। जब बलदेवजी ने सुना कि कौरव तथा पाण्डव युद्ध करने ही वाले हैं, तो तटस्थ बने रहने के उद्देश्य से तीर्थयात्रा पर जाने के बहाने उन्होंने द्वारका को छोड़ दिया। उन्होंने प्रभास, त्रितकूप तथा विशाल जैसे पवित्र स्थानों में स्नान किया और अन्त में पवित्र नैमिषारण्य वन में पहुँचे, जहाँ बड़े-बड़े ऋषि अग्नि यज्ञ कर रहे थे। जहाँ एक ओर एकत्र ऋषियों द्वारा पूजित होकर उन्हें सश्मानित-पद प्रदान किया गया, वहीं वक्ता के आसन पर बैठा रोमहर्षण सूत उनके सश्मान में खड़ा नहीं हुआ। इस अपराध से अत्यन्त कुपित होकर बलराम ने कुश घास के तिनके की नोक से छूकर रोमहर्षण को मार डाला। एकत्र ऋषिगण बलदेव के इस कृत्य से विचलित हो गये और उनसे इस प्रकार बोले, ''आपने अनजाने एक ब्राह्मण का वध किया है, अत: हमारी विनती है कि यद्यपि आप वैदिक आदेशों से ऊपर हैं आप इस पाप का प्रायश्चित्त करके आम जनता के लिए एक पूर्ण आदर्श स्थापित करें।ÓÓ तब श्रीबलदेव ने इस वैदिक कथन का कि 'पुत्र स्वयं पिता के रूप में जन्म लेता हैÓ अनुसरण करके रोमहर्षण के पुत्र उग्रश्रवा को पुराणों के वक्ता का पद प्रदान किया और ऋषियों की इच्छानुसार उग्रश्रवा को अचूक संवेदनात्मक क्षमता सहित दीर्घायु प्रदान करने का वायदा किया। ऋषियों के लिए कुछ और करने की इच्छा से बलदेव ने बल्वल नामक असुर का वध करने का वचन दिया, जिसने यज्ञशाला को दूषित कर रखा था। अन्त में ऋषियों के कहने पर वे भारत वर्ष के समस्त पवित्र स्थानों की एक वर्ष तक तीर्थयात्रा करने के लिए सहमत हो गए।  

**श्रीशुक उवाच** 