**निवारितो नारदेन तत्सुतौ मृत्युमात्मन: ।** **ज्ञात्वा लोहमयै: पाशैर्बबन्ध सह भार्यया ॥ १९॥** 

**शब्दार्थ** 

**निवारित:—** **रोक दिया गया** **; नारदेन—** **नारद द्वारा** **; तत्-सुतौ—** **उसके दोनों पुत्र** **; मृत्युम्—** **मृत्यु** **; आत्मन:—** **अपनी ही** **; ज्ञात्वा—** **जानकर** **; लोह-मयै:—** **लोहे से बनी** **; पाशै:—** **जँजीरों से** **; बबन्ध—** **(वसुदेव) को बाँध दिया** **; सह—** **समेत** **; भार्यया—** **उसकी** **पत्नी।** **.** 

**किन्तु नारद ने कंस को यह स्मरण दिलाते हुए रोका कि वसुदेव नहीं अपितु उसके दोनों पुत्र** **तुश्हारी मृत्यु के कारण बनेंगे। तब कंस ने वसुदेव तथा उसकी पत्नी को लोहे की जंजीरों से** **बँधवा दिया।** **तात्पर्य :** कंस को लगा कि वसुदेव को मारने से कोई लाभ नहीं है क्योंकि उसका वध तो वसुदेव के पुत्र कृष्ण तथा बलराम द्वारा होना है। आचार्यों के अनुसार नारद ने कंस को यह भी सलाह दी कि यदि वह वसुदेव को मार देगा तो उसके दोनों युवा पुत्र भाग सकते हैं अतएव उसे न मारना ही श्रेयस्कर होगा। इसीलिए नारद ने संस्तुति की कि कंस को चाहिए कि वह कृष्ण तथा बलराम को अपनी राजधानी मथुरा में बुलाये। श्रील विश्वनाथ चक्रवर्ती इंगित करते हैं कि नारद ने कंस को यह सूचना देकर वसुदेव तथा देवकी जैसे महान् भक्तों के साथ शत्रुतापूर्ण व्यवहार नहीं किया। वस्तुत: जैसाकि ग्यारहवें स्कंध में बतलाया गया है वसुदेव नारद के प्रति अत्यन्त कृतज्ञ थे क्योंकि वे कृष्ण के हाथों से कंस की मृत्यु की व्यवस्था करा रहे थे। यही नहीं, वे कृष्ण के मथुरा में आकर रहने और अपने प्रिय पिता से भेंट करने की भी व्यवस्था करा रहे थे।  