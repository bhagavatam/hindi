को नारद से यह ज्ञात हुआ कि कृष्ण तथा बलराम वसुदेव के पुत्र हैं, तो उसकी क्या प्रतिकि्रया हुई। अरिष्टासुर कृष्ण तथा बलराम दोनों को मार डालना चाहता था अत: उसने पैने सींगो वाले विशाल बैल का रूप धारण किया। जब अरिष्टासुर ग्वालों के ग्राम के निकट आया तो सारे लोग भयभीत हो उठे किन्तु भगवान् ने उन्हें शान्त किया और जब बैल ने उन पर आक्रमण किया, तो उन्होंने उसके दोनों सींग पकड़ लिए और उसे छह गज की दूरी पर फेंक दिया। यद्यपि वह शक्तिहीन हो चुका था किन्तु वह पुन: कृष्ण पर वार करना चाहता था। इस तरह, पसीने से भीगते हुए, उसने भगवान् पर एक बार फिर वार किया। इस बार कृष्ण ने उसके सींगों को दबोच लिया, उसे भूमि पर पटक दिया और गीले कपड़ों की लादी के समान उसे पछाड़ दिया। उस असुर ने रक्त वमन किया और अपने प्राण त्याग दिये। तत्पश्चात् देवताओं तथा ग्वालों से सश्मानित होकर कृष्ण तथा बलराम अपने गाँव लौट आये। कुछ काल अनन्तर देवॢष नारदमुनि राजा कंस से भेंट करने गये। उन्होंने राजा को बतलाया कि कृष्ण तथा बलराम वास्तव में नन्द के नहीं अपितु वसुदेव के पुत्र थे। वसुदेव ने तो कंस के भय से इन दोनों बालकों को नन्द की देखरेख में रख दिया था। यही नहीं, नारद ने कहा कि कंस की मृत्यु उन्हीं के हाथों होगी। जब कंस ने यह सुना तो वह भय तथा क्रोध से काँपने लगा और अत्यधिक क्षुब्ध होकर सोचने लगा कि कृष्ण तथा बलराम को किस तरह नष्ट किया जाय। उसने चाणूर तथा मुष्टिक नामक असुरों को बुलाया और आदेश दिया कि मल्लयुद्ध में वे उन दोनों भाइयों का वध कर दें। तत्पश्चात् अपने कर्तव्यों को पूरा करने में दक्ष अक्रूर का हाथ पकड़ कर कंस ने उसे व्रज जाकर उन दोनों बालकों को मथुरा लाने के लिए राजी किया। अक्रूर ने कंस का आदेश शिरोधार्य किया और अपने घर चला गया।  

**श्री बादरायणिरुवाच** 