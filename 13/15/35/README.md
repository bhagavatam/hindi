**तत: कृष्णं च रामं च ज्ञातयो धेनुकस्य ये ।** **क्रोष्टारोऽवयद्रवन्सर्वे संरब्धा हतबान्धवा: ॥ ३६॥** 

**शब्दार्थ** 

**तत:—** **तत्पश्चात्** **; कृष्णम्—** **कृष्ण पर** **; च—** **तथा** **; रामम्—** **बलराम पर** **; च—** **तथा** **; ज्ञातय:—** **घनिष्ट मित्र गण** **; धेनुकस्य—** **धेनुक के** **; ये—** **जो** **; क्रोष्टार:—** **गधों ने** **; अवयद्रवन्—** **आक्रमण किया** **; सर्वे—** **सभी** **; संरब्धा:—** **क्रुद्ध** **; हत-बान्धवा:—** **अपने** **मित्र के मारे जाने से।** **.** 

**धेनुकासुर के घनिष्ठ मित्र, अन्य गर्दभ असुर, उसकी मृत्यु देखकर अत्यन्त क्रुद्ध हो उठे और** **वे तुरन्त कृष्ण तथा बलराम पर आक्रमण करने के लिए दौेड़े।** **तात्पर्य :** श्रील सनातन गोस्वामी ने इस श्लोक की टीका इस प्रकार की है ''यहाँ यह कहा गया है कि गर्दभासुरों ने सर्वप्रथम कृष्ण पर हमला किया और तब बलराम पर ( *कृष्णं च रामं च* )। इसका एक कारण यह हो सकता है कि ये असुर बलराम के शौर्य को देख चुके थे अत: पहले उन्होंने कृष्ण पर वार करना उचित समझा। अथवा यह हो सकता है कि अपने बड़े भाई के स्नेहवश, कृष्ण बलराम तथा इन असुरों के बीच आ गये हों। *कृष्णं च रामं च* शब्दों से यह भी सूचित हो सकता है कि अपने छोटे भाई के स्नेहवश बलराम कृष्ण की ओर चले गये हों।ÓÓ  