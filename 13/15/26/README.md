**एवं सुहृद्वच: श्रुत्वा सुहृत्प्रियचिकीर्षया ।** **प्रहस्य जग्मतुर्गोपैर्वृतौ तालवनं प्रभू ॥ २७॥** 

**शब्दार्थ** 

**एवम्—** **इस प्रकार** **; सुहृत्—** **अपने मित्रों के** **; वच:—** **शब्द** **; श्रुत्वा—** **सुनकर** **; सुहृत्—** **मित्रों को** **; प्रिय—** **हर्ष** **; चिकीर्षया—** **प्रदान** **करने की इच्छा से** **; प्रहस्य—** **हँस कर** **; जग्मतु:—** **दोनों गये** **; गोपै:—** **ग्वालबालों के द्वारा** **; वृतौ—** **घिरे हुए** **; ताल-वनम्—** **तालवन तक** **; प्रभू—** **दोनों स्वामी।** **.** 

**अपने प्रिय सखाओं के वचन सुनकर कृष्ण तथा बलराम हँस पड़े और उन्हें खुश करने के** **लिए वे अपने ग्वालमित्रों के साथ तालवन के लिए रवाना हो गये।** **तात्पर्य :** भगवान् कृष्ण सोच रहे थे, ''भला गर्दभ इतना विचित्र कैसे हो सकता है?ÓÓ अत: अपने बालमित्रों के अनुनय-विनय पर उन्हें हँसी आ गई। जैसाकि भगवान् कपिल ने *श्रीमद्भागवत*  (३.२८.३२) में कहा है— *हासं हरेरवनताखिललोकतीव्रशोकाश्रुसागरविशोषणमत्युदारम्* —भगवान् की हँसी अत्यन्त उदार होती है। जो लोग भगवान् के समक्ष नतमस्तक होते हैं, उनके इस जगत के कष्टों से उत्पन्न अश्रुओं के सागर को भगवान् की हँसी सुखा देती है। अत: अपने बालसखाओं को प्रोत्साहित करने के लिए कृष्ण तथा बलराम हँसे और तुरन्त ही उनको साथ लेकर तालवन के लिए चल पड़े।  