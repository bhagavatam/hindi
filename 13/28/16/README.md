**सत्यं ज्ञानमनन्तं यद्ब्रह्मज्योति: सनातनम् ।** **यद्धि पश्यन्ति मुनयो गुणापाये समाहिता: ॥ १५॥** 

**शब्दार्थ** 

**सत्यम्—** **अनश्वर** **; ज्ञानम्—** **ज्ञान** **; अनन्तम्—** **अनन्त** **; यत्—** **जो** **; ब्रह्म—** **ब्रह्म का** **; ज्योति:—** **तेज** **; सनातनम्—** **नित्य** **; यत्—** **जो** **;** **हि—** **निस्सन्देह** **; पश्यन्ति—** **देखते हैं** **; मुनय:—** **मुनिगण** **; गुण—** **भौतिक प्रकृति के गुण** **; अपाये—** **शमित होने पर** **; समाहिता:—** **समाधि में लीन।** **.** 

**भगवान् कृष्ण ने अनश्वर आध्यात्मिक तेज प्रकट किया जो असीम, चेतन तथा नित्य है।** **मुनिजन उस आध्यात्मिक जीव को समाधि में देखते हैं जब उनकी चेतना भौतिक प्रकृति के** **गुणों से मुक्त रहती है।** **तात्पर्य :** श्लोक १४ के अनुसार भगवान् कृष्ण ने वृन्दावनवासियों को अपना निजी धाम, कृष्ण- लोक नामक दिव्य लोक दिखलाया। यह तथा अन्य असंलय वैकुण्ठ-लोक ब्रह्मज्योति के असीम समुद्र में तैरते रहते हैं। यह ब्रह्मज्योति यथार्थत: आध्याति्मक आकाश है, जिसको, स्वाभाविक ही है, कृष्ण ने भी वृन्दावनवासियों को दिखलाया। उदाहरणार्थ, यदि हम किसी बच्चे को चाँद दिखलाना चाहें तो कहते हैं, ''वह देखो आकाश में। वह देखो चन्द्रमा आकाश में वहाँ है।ÓÓ इसी तरह कृष्ण ने वृन्दावनवासियों को विस्तृत आध्यात्मिक आकाश दिखलाया किन्तु जैसाकि श्लोक १४ तथा अगले श्लोक १६ में बल दिया गया है, भगवान् के पार्षदों का वास्तविक गन्तव्य उनका निजी आध्यात्मिक लोक था।  