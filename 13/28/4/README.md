**चुक्रुशुस्तमपश्यन्त: कृष्ण रामेति गोपका: ।** **भगवांस्तदुपश्रुत्य पितरं वरुणाहृतम् ।** **तदन्तिकं गतो राजन्स्वानामभयदो विभु: ॥ ३॥** 

**शब्दार्थ** 

**चुक्रुशु:—** **जोर से पुकारा** **; तम्—** **उसको, नन्द को** **; अपश्यन्त:—** **न देखकर** **; कृष्ण—** **हे कृष्ण** **; राम—** **हे राम** **; इति—** **इस प्रकार** **;** **गोपका:—** **ग्वालों ने** **; भगवान्—** **भगवान् कृष्ण ने** **; तत्—** **वह** **; उपश्रुत्य—** **सुनकर** **; पितरम्—** **अपने पिता को** **; वरुण—** **वरुण** **द्वारा** **; आहृतम्—** **ले जाया गया** **; तत्—** **वरुण के** **; अन्तिकम्—** **समक्ष** **; गत:—** **गया** **; राजन्—** **हे राजा परीक्षित** **; स्वानाम्—** **अपने** **भक्तों के** **; अभय—** **निडरपन** **; द:—** **देने वाले** **; विभु:—** **सर्वशक्तिमान स्वामी।** **.** 

**हे राजन्, नन्द महाराज को न देखकर ग्वाले जोर से चिल्ला उठे, ''हे कृष्ण, हे राम,ÓÓ** **भगवान् कृष्ण ने उनकी चीखें सुनीं और समझ लिया कि मेरे पिता वरुण द्वारा बन्दी बना लिये** **गये हैं। अत: अपने भक्तों को निडर बनाने वाले सर्वशक्तिमान भगवान् वरुणदेव के दरबार जा** **पहुँचे।** **तात्पर्य :** विश्वनाथ चक्रवर्ती ठाकुर बतलाते हैं कि जब नन्द महाराज नदी में स्नान करने गये तो उनके साथ अनेक ग्वाले थे। जब नन्द महाराज बाहर नहीं निकले तो ग्वाले चिल्लाने लगे और भगवान् कृष्ण तुरन्त वहाँ आ गये। सारी स्थिति समझकर श्रीकृष्ण जल में घुसे और अपने पिता को छुड़ाने तथा एक देवता के त्रास से अन्य ग्वालों को मुक्त करने का निश्चय करके वरुणदेव के दरबार में गये।  