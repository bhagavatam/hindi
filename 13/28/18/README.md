**नन्दादयस्तु तं ²ष्ट्वा परमानन्दनिवृता: ।** **कृष्णं च तत्र च्छन्दोभि: स्तूयमानं सुविस्मिता: ॥ १७॥** 

**शब्दार्थ** 

**नन्द-आदय:—** **नन्द महाराज तथा अन्य ग्वाले** **; तु—** **तथा** **; तम्—** **उसको** **; ²ष्ट्वा—** **देखकर** **; परम—** **परम** **; आनन्द—** **आनन्द द्वारा** **;** **निवृता:—** **प्रसन्नता से अभिभूत** **; कृष्णम्—** **भगवान् कृष्ण को** **; च—** **तथा** **; तत्र—** **वहाँ** **; छन्दोभि:—** **वैदिक स्तोत्रों से** **;** **स्तूयमानम्—** **स्तुति किये जाते हुए** **; सु—** **अत्यधिक** **; विस्मिता:—** **चकित।** **.** 

**जब नन्द महाराज तथा अन्य ग्वालों ने वह दिव्य धाम देखा तो उन्हें परम सुख की अनुभूति** **हुई। वे स्वयं कृष्ण को साक्षात् वेदों से घिरे एवं उनके द्वारा स्तुति किये जाते देखकर विशेष रूप** **से चकित थे।** **तात्पर्य :** यद्यपि वृन्दावनवासी अपने को सामान्य जन मानते थे किन्तु कृष्ण चाहते थे कि वे अपने अद्वितीय सौभाग्य को जानें। इस तरह भगवान् ने उन्हें यमुना नदी के एक सरोवर के भीतर अपना निजी धाम दिखलाया। ग्वाले यह देखकर चकित थे कि भगवान् के धाम का आध्यात्मिक वातावरण वैसा ही था जैसाकि उनके पृथ्वी लोक के वृन्दावन का था और जिस तरह कृष्ण उनके वृन्दावन में उपस्थित थे उसी तरह उनकी अद्वितीय ²ष्टि में वैकुण्ठ में भी वे उपस्थित दिखे। जैसाकि श्रील भकि्तसिद्धान्त सरस्वती ठाकुर इंगित करते हैं कि ये पद्य बतलाते हैं कि कृष्ण ने ग्वालों को न केवल वैकुण्ठ-लोक का क्षणिक दर्शन कराया अपितु उन्होंने शाश्वत लोकों में सबसे बड़ा अपना कृष्ण-लोक तथा वृन्दावनवासियों को जो कृष्ण को सर्वाधिक प्रेम करते थे, उनका असली स्थान भी दिखलाया। *इस प्रकार श्रीमद्भागवत के दसवें स्कंध के अन्तर्गत ''कृष्ण द्वारा वरुणलोक से नन्द महाराज की* *रक्षाÓÓ नामक अ_ाइसवें अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत सेवकों* *द्वारा रचित तात्पर्य पूर्ण हुए।* 