**इत्यङ्गोपदिशन्त्येके विस्मृत्य प्रागुदाहृतम् ।** **मुनिवासनिवासे ङ्क्षक घटेतारिष्टदर्शनम् ॥ १॥** 

**शब्दार्थ** 

**इति—** **इस प्रकार** **; अङ्ग—** **हे प्रिय (राजा परीक्षित)** **; उपदिशन्ति—** **प्रस्ताव कर रहे थे** **; एके—** **कुछ** **; विस्मृत्य—** **भूल कर** **;** **प्राक्—** **पूर्वकाल में** **; उदाहृतम्—** **कहा गया** **; मुनि—** **मुनियों के** **; वास—** **आवास में** **; निवासे—** **में रहते हुए** **; किम्—** **कैसे** **;** **घटेत—** **घटित हो सकती हैं** **; अरिष्ट—** **विपत्तियाँ** **; दर्शनम्—** **प्राकट्य।** **.** 

**कुछ लोगों ने प्रस्तावित तो किया [कि ये विपत्तियाँ अक्रूर की अनुपस्थिति के कारण हैं] :** **किन्तु वे भगवान् की उन महिमाओं को भूल गए थे, जिनका वर्णन वे प्राय: स्वयं किया करते** **थे। निस्सन्देह उस स्थान में विपत्तियाँ कैसे आ सकती हैं, जहाँ समस्त मुनियों के आश्रय रूप** **भगवान् निवास करते हों?** **तात्पर्य :** श्रील विश्वनाथ चक्रवर्ती इस श्लोक के विषय में निश्नलिखित अन्तर्²ष्टि प्रदान करते हैं। वाराणसी में अक्रूर सोने की वेदिका में यज्ञ करने तथा ब्राह्मणों को प्रभूत दान देने के लिए विलयात हो गया। जब द्वारका के नागरिकों ने इसके विषय में सुना तो कुछ ने गप्प मारी कि कृष्ण ने अक्रूर को अपना प्रतिद्वन्द्वी समझ कर उसे निष्कासित कर दिया है। इस नवीन तथा अविश्वसनीय कलंक को मिटाने के लिए भगवान् कृष्ण ने द्वारका में अनेक विपत्तियों को जन्म दिया जिससे नागरिकों को अक्रूर की वापसी के लिए उत्प्रेरित किया जा सके। तब भगवान् ने इसकी आज्ञा दे दी।  