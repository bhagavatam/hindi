शतधन्वा का वध किया और अक्रूर द्वारा किस तरह स्यमन्तक मणि द्वारका लाई गई। जब श्रीकृष्ण ने सुना कि लाक्षागृह में पाँचों पांडवों के जल कर मर जाने की संभावना है, तो वे सांसारिक शिष्टाचार के नाते बलराम के साथ हस्तिनापुर गये यद्यपि वे सर्वज्ञ होने के नाते जानते थे कि यह समाचार गलत है। कृष्ण के द्वारका से बाहर चले जाने पर अक्रूर तथा कृतवर्मा ने शतधन्वा को उकसाया कि वह सत्राजित से स्यमन्तक मणि चुरा ले। उनकी बातों में आकर पापी शतधन्वा ने सोते हुए सत्राजित की हत्या कर दी और वह मणि चुरा लाया। रानी सत्यभामा अपने पिता की मृत्यु से अत्यन्त शोकाकुल थीं अत: वे श्रीकृष्ण को यह दुखद समाचार बतलाने के लिए हस्तिनापुर दौड़ी गईं। तब शतधन्वा को मारने के लिए श्रीकृष्ण बलराम सहित द्वारका लौट आये। शतधन्वा सहायता माँगने के लिए अक्रूर तथा कृतवर्मा के पास गया किन्तु जब उन्होंने सहायता देने से इनकार कर दिया तो, वह उस मणि को अक्रूर के पास छोड़ कर अपनी जान बचाकर भाग गया। कृष्ण तथा बलराम ने उसका पीछा किया और कृष्ण ने अपने चक्र से उसका सिर काट लिया। जब कृष्ण को स्यमन्तक मणि शतधन्वा के पास नहीं मिला तो बलराम ने कहा कि हो सकता है कि शतधन्वा ने किसी के पास उसे रख दिया हो। बलराम ने कृष्ण से यह भी कहा कि तुम मणि ढूँढऩे द्वारका लौट जाओ जबकि मैं विदेहराज के यहाँ जाना चाहता हूँ। इस तरह बलराम मिथिला चले गये जहाँ वे कुछ वर्षों तक रहे और इसी काल में उन्होंने दुर्योधन को गदायुद्ध की शिक्षा दी। भगवान् कृष्ण द्वारका लौट आये और सत्राजित का दाहकर्म सश्पन्न कराया। जब अक्रूर तथा कृतवर्मा ने शतधन्वा के मारे जाने का समाचार सुना तो वे दोनों द्वारका छोड़ कर भाग गये। इसके बाद ही द्वारका में अनेक प्रकार के—मानसिक, शारीरिक इत्यादि—उत्पात होने लगे जिससे नागरिकों ने यही अर्थ निकाला कि हो न हो यह अक्रूर के निष्कासन के कारण है। शहर के बड़े बूढ़े कहने लगे, ''एक बार बनारस में सूखा पड़ा और वहाँ के राजा ने अक्रूर के पिता के साथ, जो उस समय बनारस में प्रवास पर थे, अपनी पुत्री की शादी कर दी। इस उपहार के फलस्वरूप सूखा समाप्त हो गया।ÓÓ बड़े- बूढ़ों ने सोचा कि अक्रूर में अपने पिता जैसी शकि्त है, अत: अक्रूर को वापस लाया जाये। श्रीकृष्ण जानते थे कि इन उत्पातों का मुलय कारण अक्रूर का निष्कासन नहीं है। फिर भी उन्होंने अक्रूर को द्वारका वापस बुलवाया और उनका आदर-सत्कार किया तथा मधुर वाणी में उनसे कहा, ''मैं जानता हूँ कि शतधन्वा ने वह मणि आपके पास छोड़ा है। चूँकि सत्राजित के कोई पुत्र नहीं है, अत: उसकी छोड़ी हुई सारी सश्पत्ति का उचित उत्तराधिकारी उसकी पुत्री की सन्तान है। तो भी अच्छा यही होगा कि इस दुखदायी मणि को आप अपने ही पास रखें किन्तु एक बार मुझे इसे अपने सश्बन्धियों को दिखला देने दें।ÓÓ अक्रूर ने वह मणि कृष्ण को भेंट कर दिया। यह मणि सूर्य के समान चमक रहा था। किन्तु अपने परिवार वालों को वह मणि दिखलाने के बाद कृष्ण ने उसे अक्रूर को फिर लौटा दिया।  

**श्रीबादरायणिरुवाच** 