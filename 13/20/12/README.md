**हरिता हरिभि: शष्पैरिन्द्रगोपैश्च लोहिता ।** **उच्छिलीन्ध्रकृतच्छाया नृणां श्रीरिव भूरभूत् ॥ ११॥** 

**शब्दार्थ** 

**हरिता:—** **हरिताभ** **; हरिभि:—** **हरी** **; शष्पै:—** **नई उगी घास से** **; इन्द्रगोपै:—** **इन्द्रगोप कीटों (बीरबहूटी) से** **; च—** **तथा** **; लोहिता—** **लालाभ** **; उच्छिलीन्ध्र—** **कुकुरमुत्तों द्वारा** **; कृत—** **की गई** **; छाया—** **छाया** **; नृणाम्—** **मनुष्यों के** **; श्री:—** **ऐश्वर्य** **; इव—** **स²श** **;** **भू:—** **पृथ्वी** **; अभूत्—** **हो गई।** **.** 

**नई उगी घास से पृथ्वी पन्ने (मरकत) की तरह हरी हो रही थी, इन्द्रगोप कीटों ने उसमें लाल** **रंग मिला दिया और श्वेत रंग के कुकुरमुत्तों ने और भी रंगत ला दी। इस प्रकार पृथ्वी उस व्यक्ति** **जैसी लगने लगी जो सहसा धनी बन जाता है।** **तात्पर्य :** श्रील प्रभुपाद की टीका है कि *नृणाम्* शब्द राजसी व्यक्तियों का सूचक है। इस तरह गहरे हरे खेत जो चमकीले लाल कीड़ों तथा श्वेत रंग के कुकुरमुत्तों रूपी छत्तों से रंगबिरंगे लग रहे थे उनकी तुलना शाही सैन्य-शक्ति के प्रदर्शन से की जा सकती है।  