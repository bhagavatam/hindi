**गिरयो वर्षधाराभिर्हन्यमाना न विव्यथु: ।** **अभिभूयमाना व्यसनैर्यथाधोक्षजचेतस: ॥ १५॥** 

**शब्दार्थ** 

**गिरय:—** **पर्वत** **; वर्ष-धाराभि:—** **जल धारण किये हुए बादलों द्वारा** **; हन्यमाना:—** **चोट खाकर** **; न विव्यथु:—** **हिले नहीं** **;** **अभिभूयमाना:—** **प्रहार किये जाने पर** **; व्यसनै:—** **संकटों से** **; यथा—** **जिस तरह** **; अधोक्षज-चेतस:—** **भगवान् में लीन मन वाले।** **.** 

**जिस प्रकार भगवान् में लीन मन वाले भक्तगण सभी प्रकार के संकटों से प्रहार किये जाने** **पर भी शान्त बने रहते हैं उसी प्रकार वर्षा ऋतु में जलवाही बादलों द्वारा बारश्बार प्रहार किये** **जाने पर भी पर्वत तनिक भी विचलित नहीं हुए।** **तात्पर्य :** पर्वत मूसलाधार वर्षा होने पर तनिक भी विचलित नहीं होते प्रत्युत उनकी गर्त धुल जाती है और वे सुन्दर तथा दीप्तिमान लगने लगते हैं। इसी प्रकार भगवान् का उच्च भक्त विषम परिस्थितियों में भी अपने भक्ति सश्बन्धी कार्यों से चलायमान नहीं होता प्रत्युत इससे इस जगत की अनुरक्ति रूपी उसके हृदय की धूल साफ हो जाती है। इस तरह कठिन परिस्थितियों को सहन करने से भक्त सुन्दर तथा कान्तिमान लगने लगता है। वस्तुत: एक भक्त जीवन की सारी पराजयों को भगवान् की कृपा के रूप में स्वीकार करता है और सारे कष्टों को अपने पूर्व दुष्कर्मों का फल मानता है।  