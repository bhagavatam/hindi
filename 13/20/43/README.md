**खमशोभत निर्मेघं शरद्विमलतारकम् ।** **सत्त्वयुक्तं यथा चित्तं शब्दब्रह्मार्थदर्शनम् ॥ ४३॥** 

**शब्दार्थ** 

**खम्—** **आकाश** **; अशोभत—** **चमकने लगा** **; निर्मेघम्—** **बादलों से रहित** **; शरत्—** **शरद ऋतु में** **; विमल—** **स्वच्छ** **; तारकम्—** **तथा** **तारों से युक्त** **; सत्त्व-युक्तम्—** **सात्विक अच्छाई से प्रदत्त** **; यथा—** **जिस तरह** **; चित्तम्—** **चित्त को** **; शब्द-ब्रह्म—** **वैदिक शाष का** **;** **अर्थ—** **तात्पर्य** **; दर्शनम्—** **प्रत्यक्ष अनुभव किया जानेवाला।** **.** 

**बादलों से रहित तथा साफ दिखते तारों से भरा हुआ शरदकालीन आकाश उसी तरह** **चमकने लगा, जिस प्रकार वैदिक शाषों के तात्पर्य का प्रत्यक्ष अनुभव करनेवाले की** **आध्यात्मिक चेतना करती है।** **तात्पर्य :** स्वच्छ तथा तारों से पूरित शरदकालीन आकाश की उपमा भक्त के शुद्ध हृदय से भी दी जा सकती है। आध्यात्मिक प्रकृति सदैव तेजोमय, स्वच्छ तथा आनन्दमय होती है और *वैकुण्ठ*  कहलाने वाली यह आध्यात्मिक प्रकृति तुरन्त ही आत्मा की सारी इच्छाओं को तुष्ट कर देती है। कृष्णभावनामृत का यही रहस्य है।  