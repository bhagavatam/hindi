**ततोऽनुरक्तै: पशुपै: परिश्रितो** **राजन्स्वगोष्ठं सबलोऽव्रजद्धरि: ।** **तथाविधान्यस्य कृतानि गोपिका** **गायन्त्य ईयुर्मुदिता हृदिस्पृश: ॥ ३३॥** 

**शब्दार्थ** 

**तत:—** **तत्पश्चात्** **; अनुरक्तै:—** **प्रेमी** **; पशु-पै:—** **ग्वालबालों द्वारा** **; परिश्रित:—** **घिरे हुए** **; राजन्—** **हे राजन्** **; स्व-गोष्ठम्—** **जहाँ** **अपनी गौवें चरा रहे थे उसी स्थान में** **; स-बल:—** **बलराम सहित** **; अव्रजत्—** **गये** **; हरि:—** **कृष्ण** **; तथा-विधानि—** **इस तरह का** **(पर्वत का उठाना)** **; अस्य—** **उनके** **; कृतानि—** **कार्यकलाप** **; गोपिका:—** **गोपिकाएँ** **; गायन्त्य:—** **गाती हुई** **; ईयु:—** **गईं** **;** **मुदिता:—** **प्रसन्नतापूर्वक** **; हृदि-स्पृश:—** **हृदय को स्पर्श करने वाले का।** **.** 

**अपने प्रेमी ग्वालमित्रों तथा भगवान् बलराम से घिरे कृष्ण उस स्थान पर गये जहाँ वे अपनी** **गौवें चरा रहे थे। अपने हृदयों को स्पर्श करने वाले श्रीकृष्ण द्वारा गोवर्धन पर्वत के उठाये जाने** **तथा उनके द्वारा सश्पन्न किये गये यशस्वी कार्यों के विषय में सारी गोपियाँ प्रसन्नतापूर्वक गीत** **गाती अपने घरों को लौट गईं।** **तात्पर्य :** गोपियों ने अपने घरों को लौटने के पूर्व अपने प्रेमी श्रीकृष्ण से चुपके-चुपके आँखें चार कीं। सामान्यतया वे कृष्ण के विषय में खुलकर बातें नहीं कर सकती थीं क्योंकि वे धाॢमक गाँव की कुमारियाँ जो थीं। किन्तु अब उन्हें भगवान् द्वारा इस अद्भुत प्रदर्शन का अवसर प्राप्त हुआ तो उन्होंने मुक्त भाव से कृष्ण के मनोहारी का गायन किया। यह स्वाभाविक है कि एक नवयुवक किसी सुन्दर युवती के समक्ष अद्भुत कार्य करना चाहता है। गोपियाँ अतीव सुन्दर तथा शुद्ध हृदय वाली युवतियाँ थीं और श्रीकृष्ण ने उनके समक्ष अत्यन्त अद्भुत कार्य सश्पन्न किए। फलस्वरूप वे उनके कोमल हृदयों में गहरे प्रवेश कर गये। *इस प्रकार श्रीमद्भागवत के दसवें स्कंध के अन्तर्गत ''कृष्ण द्वारा गोवर्धन-धारणÓÓ नामक* *पच्चीसवें अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत सेवकों द्वारा रचित तात्पर्य* *पूर्ण हुए।* 