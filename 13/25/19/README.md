**तस्मान्मच्छरणं गोष्ठं मन्नाथं मत्परिग्रहम् ।** **गोपाये स्वात्मयोगेन सोऽयं मे व्रत आहित: ॥ १८॥** 

**शब्दार्थ** 

**तस्मात्—** **इसलिए** **; मत्-शरणम्—** **मेरी शरण में आया हुआ** **; गोष्ठम्—** **गोप समुदाय** **; मत्-नाथम्—** **मुझको अपना स्वामी** **मानकर** **; मत्-परिग्रहम्—** **मेरा ही परिवार** **; गोपाये—** **मैं रक्षा करूँगा** **; स्व-आत्म-योगेन—** **अपनी योगशक्ति द्वारा** **; स: अयम्—** **यह** **; मे—** **मेरे द्वारा** **; व्रत:—** **व्रत, प्रण** **; आहित:—** **लिया गया है।** **.** 

**अतएव मुझे अपनी दिव्यशक्ति से गोप समुदाय की रक्षा करनी चाहिए क्योंकि मैं ही उनका** **आश्रय हूँ, मैं ही उनका स्वामी हूँ और वे मेरे अपने परिवार के ही हैं। मैंने अपने भक्तों की रक्षा** **का व्रत जो ले रखा है।** **तात्पर्य :** *मच्छरणम्* शब्द न केवल यह सूचित करता है कि कृष्ण व्रजजन के एकमात्र आश्रय थे अपितु यह भी कि कृष्ण ने उनके बीच अपना घर बना रखा था। श्रील विश्वनाथ चक्रवर्ती ठाकुर ने *अनेकार्थ वर्ग* कोश से *शरणं गृहरक्षित्रो:* उद्धृत किया है। इस तरह *शरणं* शब्द घर या रक्षक का द्योतक हो सकता है। वृन्दावनवासियों ने कृष्ण को अपना प्रिय बालक, मित्र, प्रेमी तथा प्राण मान रखा था और भगवान् उनकी भावनाओं को जानते थे। इस तरह कृष्ण इन भाग्यशाली लोगों के बीच रहते हुए उनके घरों तथा खेतों में विचरण करते थे। स्वाभाविक है कि वे ऐसे घनिष्ट भक्तों की सभी प्रकार के संकटों से रक्षा करते।  