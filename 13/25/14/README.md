**कृष्ण कृष्ण महाभाग त्वन्नाथं गोकुलं प्रभो ।** **त्रातुमर्हसि देवान्न: कुपिताद्भक्तवत्सल ॥ १३॥** 

**शब्दार्थ** 

**कृष्ण कृष्ण—** **हे कृष्ण, हे कृष्ण** **; महा-भग—** **हे परम भाग्यशाली** **; त्वत्-नाथम्—** **अपने स्वामी** **; गो-कुलम्—** **गौवों के समुदाय** **को** **; प्रभो—** **हे स्वामी** **; त्रातुम् अर्हसि—** **रक्षा कीजिये** **; देवात्—** **इन्द्र देव से** **; न:—** **हमको** **; कुपितात्—** **कुपित** **; भक्त-वत्सल—** **हे** **भक्तों के वत्सल।** **.** 

**गोपों तथा गोपियों ने भगवान् को सश्बोधित करते हुए कहा** **: हे कृष्ण, हे भाग्यशाली** **कृष्ण, आप इन्द्र के क्रोध से इन गौवों को उबारें। हे प्रभु, आप अपने भक्तों पर इतने वत्सल हैं।** **कृपया आप हमें भी बचा लें।** **तात्पर्य :** कृष्णजन्म के समय गर्ग मुनि ने भविष्यवाणी की थी— *अनेन सर्वदुर्गाणि यूयम् अञ्जस्* *तरिष्यथ* (भागवत १०.८.१६)—इनकी कृपा से आप आसानी से सारे कष्टों को पार कर लेंगे। वृन्दावनवासियों को पूर्ण विश्वास था कि ऐसी भारी-विपत्ति में श्रीनारायण उनकी रक्षा करने के लिए कृष्ण को शक्ति प्रदान करेंगे। उन्होंने कृष्ण को सर्वस्व मान रखा था और कृष्ण उनके प्रेम को अंगीकार कर चुके थे।  