**मुष्णन्तोऽन्योन्यशिक्यादीन्ज्ञातानाराच्च चिक्षिपु: ।** **तत्रत्याश्च पुनर्दूराद्धसन्तश्च पुनर्ददु: ॥ ५॥** 

शब्दार्थ **** 

**मुष्णन्त:—** **चुराते हुए** **; अन्योन्य—** **एक-दूसरे से** **; शिक्य-आदीन्—** **कलेवा के डिब्बे तथा अन्य वस्तुएँ** **; ज्ञातान्—** **उसके असली** **मालिक द्वारा जान लिये जाने पर** **; आरात् च—** **दूर स्थान को** **; चिक्षिपु:—** **फेंक दिया** **; तत्रत्या: च—** **जो उस स्थान पर थे, वे भी** **;** **पुन: दूरात्—** **और आगे** **; हसन्त: च पुन: ददु:—** **हँसते हुए फिर से मालिक को लौटा दिया।** **.** 

**सारे ग्वालबाल एक-दूसरे की कलेवा की पोटली चुराने लगे। जब कोई बालक जान जाता** **कि उसकी पोटली चुरा ली गयी है, तो दूसरे लड़के उसे दूर फेंक देते और वहाँ पर खड़े बालक** **उसे और दूर फेंक देते। जब पोटली का मालिक निराश हो जाता तो दूसरे बालक हँस पड़ते और** **मालिक रो देता तब वह पोटली उसे लौटा दी जाती।** **तात्पर्य :** इस तरह का खेल और चोरी अब भी भौतिक जगत में पाई जाती है क्योंकि इस प्रकार का मनोरंजन आध्यात्मिक जगत में विद्यमान है जहाँ से यह आनन्द का भाव प्रस्तुत होता है। *जन्माद्यस्य यत:* ( *वेदान्त सूत्र* १.१.२)। यही भाव आध्यात्मिक जगत में कृष्ण तथा उनके संगियों द्वारा प्रदॢशत किया जाता है किन्तु वहाँ का यह उल्लास शाश्वत है, जबकि भौतिक जगत में वही क्षणिक होता है। वहाँ का उल्लास ब्रह्म होता है और यहाँ का *जड़* । कृष्णभावनामृत आन्दोलन मनुष्य को यह शिक्षा देने के लिए है कि वह किस तरह अपने को जड़ से ब्रह्म में स्थानान्तरित कर सकता है क्योंकि मनुष्य जीवन इसी के निमित्त है। *अथातो ब्रह्मजिज्ञासा* ( *वेदान्त सूत्र* १.१.१)। कृष्ण हमें यह शिक्षा देने के लिए अवतरित होते हैं कि हम किस तरह आध्यात्मिक जगत में उनके साथ आध्यात्मिक पद पर आनन्द पा सकते हैं। वे न केवल आते हैं अपितु वृन्दावन में लीलाओं का प्रदर्शन करते हैं और लोगों को आध्यात्मिक भोग के प्रति आकृष्ट करते हैं।  