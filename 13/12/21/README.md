**अस्मान्किमत्र ग्रसिता निविष्टा-** **नयं तथा चेद्बकवद्विनङ्क्ष्यति ।** **क्षणादनेनेति बकार्युशन्मुखं** **वीक्ष्योद्धसन्त: करताडनैर्ययु: ॥ २४॥** 

शब्दार्थ **** 

**अस्मान्—** **हम सबों को** **; किम्—** **क्या** **; अत्र—** **यहाँ** **; ग्रसिता—** **निगल जायेगा** **; निविष्टान्—** **प्रवेश करने का प्रयत्न करने वाले** **;** **अयम्—** **यह पशु** **; तथा—** **अत:** **; चेत्—** **यदि** **; बक-वत्—** **बकासुर के समान** **; विनङ्क्ष्यति—** **विनष्ट कर दिया जायेगा** **; क्षणात्—** **तुरन्त** **; अनेन—** **इस कृष्ण के द्वारा** **; इति—** **इस प्रकार** **; बक-अरि-उशत्-मुखम्—** **बकासुर के शत्रु कृष्ण के सुन्दर मुखमंडल को** **;** **वीक्ष्य—** **देखकर** **; उद्धसन्त:—** **जोर से हँसते हुए** **; कर-ताडनै:—** **ताली बजा-बजा कर** **; ययु:—** **मुँह के भीतर चले गये।** **.** 

**तब बालकों ने कहा, ''क्या यह प्राणी हम लोगों को निगलने आया है? यदि वह निगलेगा** **तो तुरन्त ही बकासुर की भाँति मार डाला जायेगा।ÓÓ इस तरह उन्होंने बकासुर के शत्रु कृष्ण के** **सुन्दर मुख की ओर निहारा और ताली बजा कर जोर-जोर से हँसते हुए वे अजगर के मुँह में** **प्रविष्ट हो गये।** **तात्पर्य :** इस भीषण पशु के विषय में तर्क-वितर्क करने के बाद उन्होंने असुर के मुख में प्रवेश करने का निश्चय किया। उन्हें कृष्ण पर पूरा-पूरा विश्वास था क्योंकि उन्हें अनुभव हो चुका था कि कृष्ण ने किस प्रकार उन सबों को बकासुर के मुख से बचाया था। अब यह दूसरा असुर अघासुर था। अत: वे इस असुर के मुख में घुस कर खेल का आनन्द लेना और बकासुर के शत्रु कृष्ण द्वारा बचाया जाना चाहते थे।  