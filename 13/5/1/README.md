धूमधाम के साथ मनाया। इसके बाद वे कंस को कर देने गए तथा अपने घनिष्ठ मित्र वसुदेव से मिले। कृष्ण-जन्म से सारे वृन्दावन में अत्यधिक उल्लास था। हर व्यक्ति खुशी से फूला नहीं समा रहा था। इसलिए व्रजराज महाराज नन्द ने इस शिशु का जन्मोत्सव मनाना चाहा और उन्होंने इसे मनाया भी। इस महोत्सव में उन्होंने उपस्थित लोगों को मुँहमाँगी भेंटें दीं। उत्सव के बाद नन्द महाराज ग्वालों के ऊपर गोकुल की रक्षा का भार सौंपकर कंस को कर चुकाने के लिए स्वयं मथुरा गए। मथुरा में नन्द महाराज की भेंट वसुदेव से हुई। वे दोनों भाई-भाई थे। वसुदेव ने नन्द महाराज के भाग्य की सराहना की क्योंकि उन्हें ज्ञात था कि कृष्ण ने नन्द महाराज को अपना पिता मान लिया है। जब वसुदेव ने शिशु की कुशलता के विषय में नन्द महाराज से पूछा तो उन्होंने वृन्दावन के विषय में सारी बातें बतलाईं। वसुदेव यह सुनकर अत्यन्त प्रसन्न हुए यद्यपि कंस द्वारा देवकी के अनेक शिशुओं के मारे जाने का शोक भी उन्होंने व्यक्त किया। नन्द महाराज ने वसुदेव को यह कहकर ढाढस बँधाया कि हर कार्य प्रारब्ध के अनुसार होता है, अत: जो इसे जानता है, वह दुखी नहीं होता। वसुदेव को गोकुल में अनेक उत्पातों की आशंका थी इसलिए उन्होंने नन्द महाराज को सलाह दी कि वे मथुरा में अधिक न रुकें अपितु जितनी जल्दी हो सके वृन्दावन लौट जाँए। इस प्रकार नन्द महाराज ने वसुदेव से विदा ली और ग्वालों समेत अपनी-अपनी बैल-गाडिय़ों में चढ़कर वृन्दावन लौट गए।  

**श्रीशुक उवाच** 