**गोपान्गोकुलरक्षायां निरूप्य मथुरां गत: ।** **नन्द: कंसस्य वाॢषक्यं करं दातुं कुरूद्वह ॥ १९॥** 

शब्दार्थ **** 

**गोपान्—** **ग्वालों को** **; गोकुल-रक्षायाम्—** **गोकुल मण्डल की रक्षा के लिए** **; निरूप्य—** **नियुक्त करके** **; मथुराम्—** **मथुरा** **; गत:—** **गए** **; नन्द:—** **नन्द महाराज** **; कंसस्य—** **कंस का** **; वाॢषक्यम्—** **वाॢषक कर** **; करम्—** **लाभांश** **; दातुम्—** **भुगतान करने के लिए** **;** **कुरु-उद्वह—** **हे कुरु वंश के रक्षक, महाराज परीक्षित।** **.** 

**शुकदेव गोस्वामी ने आगे कहा : हे महाराज परीक्षित, हे कुरुवंश के सर्वश्रेष्ठ रक्षक, उसके** **बाद नन्द महाराज ने स्थानीय ग्वालों को गोकुल की रक्षा के लिए नियुक्त किया और स्वयं राजा** **कंस को वाॢषक कर देने मथुरा चले गए।** **तात्पर्य :** चूँकि बालकों का वध किया जा रहा था और यह सबको ज्ञात हो चुका था अत: नन्द महाराज अपने नवजात शिशु के लिए अत्यधिक डरे हुए थे। इसलिए उन्होंने अपने घर तथा शिशु की रक्षा के लिए स्थानीय ग्वालों को नियुक्त कर दिया। वे तुरन्त ही मथुरा जाकर कर भुगतान करना चाह रहे थे और अपने नवजात शिशु के उपलक्ष्य में कुछ भेंट भी देना चाहते थे। वे शिशु के संरक्षण के लिए विभिन्न देवताओं तथा पितरों की पूजा कर चुके थे और सब को जी भर कर दान भी दे चुके थे। इसी तरह नन्द महाराज कंस को न केवल वाॢषक कर चुकता करना चाह रहे थे अपितु कुछ भेंट भी देना चाह रहे थे जिससे कंस भी तुष्ट हो जाए। उनकी एकमात्र चिन्ता यही थी कि अपने दिव्य शिशु कृष्ण की किस तरह रक्षा करें।  