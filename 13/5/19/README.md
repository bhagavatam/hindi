**वसुदेव उपश्रुत्य भ्रातरं नन्दमागतम् ।** **ज्ञात्वा दत्तकरं राज्ञे ययौ तदवमोचनम् ॥ २०॥** 

शब्दार्थ **** 

**वसुदेव:—** **वसुदेव** **; उपश्रुत्य—** **सुनकर** **; भ्रातरम्—** **अपने मित्र तथा भाई** **; नन्दम्—** **नन्द महाराज को** **; आगतम्—** **मथुरा आया** **हुआ** **; ज्ञात्वा—** **जानकर** **; दत्त-करम्—** **पहले ही कर चुकता किया जा चुका था** **; राज्ञे—** **राजा के पास** **; ययौ—** **गया** **; तत्-** **अवमोचनम्—** **नन्द महाराज के डेरे तक।** **.** 

**जब वसुदेव ने सुना कि उनके अत्यन्त प्रिय मित्र तथा भाई नन्द महाराज मथुरा पधारे हैं और** **वे कंस को कर भुगतान कर चुके हैं, तो वे नन्द महाराज के डेरे में गए।** **तात्पर्य :** वसुदेव तथा नन्द महाराज का सश्बन्ध इतना घनिष्ठ था कि वे भाइयों की तरह रहते थे। यही नहीं, श्रीपाद मध्वाचार्य की टिप्पणियों से ज्ञात होता है कि वसुदेव तथा नन्द महाराज सौतेले भाई थे। वसुदेव के पिता शूरसेन ने एक वैश्य लड़की से शादी की जिससे नन्द महाराज उत्पन्न हुए। बाद में स्वयं नन्द महाराज ने एक वैश्य लड़की यशोदा से शादी की। इसलिए उनका परिवार वैश्य परिवार के नाम से विलयात है। कृष्ण ने उनके पुत्र के रूप में वैश्य कर्मों को सँभाला ( *कृषि गोरक्ष्य वाणिज्यम्* )। बलराम कृषि के लिए भूमि जोतने का प्रतिनिधित्व करते हैं इसीलिए वे अपने हाथ में सदैव हल लिए रहते हैं। कृष्ण गौवें चराते हैं अतएव वे अपने हाथ में बाँसुरी लिए रहते हैं। इस तरह दोनों भाई *कृषिरक्ष्य* तथा *गोरक्ष्य* का प्रतिनिधित्व करते हैं।  