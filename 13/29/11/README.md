**कृष्णं विदु: परं कान्तं न तु ब्रह्मतया मुने ।** **गुणप्रवाहोपरमस्तासां गुणधियां कथम् ॥ १२॥** 

**शब्दार्थ** 

**श्री-परीक्षित् उवाच—** **श्री परीक्षित ने कहा** **; कृष्णम्—** **कृष्ण को** **; विदु:—** **वे जानती थीं** **; परम्—** **एकमात्र** **; कान्तम्—** **अपने प्रेमी** **के रूप में** **; न—** **नहीं** **; तु—** **लेकिन** **; ब्रह्मतया—** **परम सत्य के रूप में** **; मुने—** **हे मुनि, शुकदेव** **; गुण—** **तीनों गुणों की** **; प्रवाह—** **प्रबल धारा का** **; उपरम:—** **रुक जाना** **; तासाम्—** **उनके लिए** **; गुण-धियाम्—** **इन गुणों के वशीभूत बुद्धि है जिनकी** **; कथम्—** **कैसे।** **.** 

**श्रीपरीक्षित महाराज ने कहा : ''हे मुनिवर, गोपियाँ कृष्ण को केवल अपना प्रेमी मानती** **थीं, परम पूर्ण सत्य के रूप में नहीं मानती थीं। तो फिर ये युवतियाँ जिनके मन प्रकृति के गुणों** **की लहरों में बह रहे थे, किस तरह से अपने आपको भौतिक आसकि्त से छुड़ा पाईं?ÓÓ** **तात्पर्य :** राजा परीक्षित मुनियों तथा अन्यगण्यमान्य महापुरुषों की सभा में विराजमान थे और शुकदेव गोस्वामी के वचनों को सुन रहे थे। श्रील विश्वनाथ चक्रवर्ती के अनुसार जब शुकदेव गोस्वामी कृष्ण के प्रति गोपियों के माधुर्य प्रेम के विषय में बोल रहे थे, तो राजा वहाँ पर उपस्थित कतिपय भौतिकतावादी व्यक्तियों के मनोभावों को ताड़ गए और उन्होंने उनके मन को आन्दोलित करने वाले संशय का अनुमान लगाया। अतएव राजा शुकदेव के वचनों का तात्पर्य समझ रहे थे किन्तु उन्होंने अपने को इस तरह प्रस्तुत किया मानो उनकी अपनी शंकाएँ हों जिनसे वे अन्यों की शंका को दूर कर सकें। इसीलिए उन्होंने यह प्रश्न पूछा।  

**श्रीशुक उवाच** 