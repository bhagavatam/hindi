**तन्न: प्रसीद वृजिनार्दन तेऽन्घ्रिमूलं** **प्राप्ता विसृज्य वसतीस्त्वदुपासनाशा: ।** **त्वत्सुन्दरस्मितनिरीक्षणतीव्रकाम-** **तप्तात्मनां पुरुषभूषण देहि दास्यम् ॥ ३८॥** 

**शब्दार्थ** 

**तत्—** **अत:** **; न:—** **हम पर** **; प्रसीद—** **अपना अनुग्रह प्रदॢशत करें** **; वृजिन—** **सारे कष्टों को** **; अर्दन—** **विनष्ट करने वाले** **; ते—** **तुश्हारे** **; अङ्घ्रि-मूलम्—** **पाँवों को** **; प्राप्ता:—** **आई हुई हैं** **; विसृज्य—** **त्यागकर** **; वसती:—** **अपने घरों को** **; त्वत्-उपासना—** **आपकी पूजा की** **; आशा:—** **आशा से** **; त्वत्—** **आपके** **; सुन्दर—** **सुन्दर** **; स्मित—** **हास** **; निरीक्षण—** **चितवन के कारण** **; तीव्र—** **अत्यधिक, उत्कट** **; काम—** **कामेच्छा से** **; तप्त—** **जली हुई** **; आत्मनाम्—** **जिनके हृदय** **; पुरुष—** **सारे मनुष्यों के** **; भूषण—** **आभूषण** **; देहि—** **प्रदान करें** **; दास्यम्—** **दासता।** **.** 

**अत: हे सभी संतापों का हरण करने वाले, हम पर कृपा करें। आपके चरणकमलों तक** **पहुँचने के लिए हमने अपने परिवारों तथा घरों को छोड़ा है और हमें आपकी सेवा करने के** **अतिरिक्त कुछ भी नहीं चाहिए। हमारे हृदय आपकी सुन्दर हासमयी चितवन से उत्पन्न तीव्र** **इच्छाओं के कारण जल रहे हैं। हे पुरुष-रत्न, हमें अपनी दासियाँ बना लें।** **तात्पर्य :** जब श्रीकृष्ण उत्पन्न हुए थे तो गर्ग मुनि ने भविष्यवाणी की थी कि उनमें भगवान् नारायण के सारे ऐश्वर्य प्रकट होंगे। अब गोपियाँ भगवान् से याचना करती हैं कि वे उनपर कृपालु बनकर तथा उन्हें सेवा करने का अवसर देकर उस भविष्यवाणी को पूरा करें जिस तरह कि भगवान् नारायण सदैव अपने प्रिय भक्तों को प्रत्यक्ष सेवा का अवसर प्रदान करते हैं। गोपियाँ बलपूर्वक कहती हैं कि उन्होंने अपने परिवारों तथा घरों को कृष्ण से कोई उच्चतर आनन्द प्राप्त करने के लिए नहीं छोड़ा है। वे तो अपनी शुद्ध भक्ति को प्रकट करके उनसे केवल सेवा करने की भिक्षा माँग रही हैं। गोपियाँ सोचती हैं, ''यदि आपके सुख की कामना करते हुए आपके मुख को निहारकर हम किसी तरह सुखी बन सकें तो इसमें क्या हानि है?ÓÓ श्रील विश्वनाथ चक्रवर्ती ने *पुरुषभूषण* शब्दों की टीका, ''हे पुरुषों में रत्नÓÓ के रूप में की है। आपका कहना है कि गोपियों के कहने का आशय था कि, ''हे समस्त पुरुषों के रत्न! आप अपने अंगों की नील मणियों से हमारे सुनहले शरीरों को अलंकृत करें।ÓÓ  