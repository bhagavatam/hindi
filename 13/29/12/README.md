**उक्तं पुरस्तादेतत्ते चैद्य: सिङ्क्षद्ध यथा गत: ।** **द्विषन्नपि हृषीकेशं किमुताधोक्षजपि्रया: ॥ १३॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; उक्तम्—** **कहा गया** **; पुरस्तात्—** **इसके पूर्व** **; एतत्—** **यह** **; ते—** **तुमसे** **; चैद्य:—** **चेदि नरेश शिशुपाल** **; सिद्धिम्—** **सिद्धि, पूर्णता** **; यथा—** **जिस तरह** **; गत:—** **प्राप्त हुआ** **; द्विषन्—** **द्वेष रखने के कारण** **; अपि—** **भी** **; हृषीकेशम्—** **भगवान् हृषीकेश को** **; किम् उत—** **तो फिर क्या कहा जा सकता है** **; अधोक्षज—** **भगवान् के, जो सामान्य** **इन्द्रियों की परिधि से बाहर रहते हैं** **; प्रिया:—** **प्रिय भक्तों का।** **.** 

**शुकदेव गोस्वामी ने कहा : यह विषय आपको पहले बताया जा चुका था। चूँकि कृष्ण से** **घृणा करने वाला शिशुपाल तक सिद्धि प्राप्त कर सका तो फिर भगवान् के प्रिय भक्तों के विषय** **में कहना ही क्या है?** **तात्पर्य :** यद्यपि बद्धजीवों का आध्यात्मिक स्वभाव माया से आच्छादित हो सकता है किन्तु भगवान् कृष्ण का दिव्य स्वभाव सर्वशक्तिमान है, जो किसी अन्य शक्ति द्वारा कभी भी आच्छादित नहीं होता। वस्तुत: अन्य सारी शक्तियाँ उन्हीं की शक्ति हैं और वे उनकी इच्छानुसार कार्य करती हैं। *ब्रह्म-* *संहिता* (५.४४) में कहा गया है— *सृष्टिस्थितिप्रलयसाधनशक्तिरेका/ छायेव यस्य भुवनानि बिभॢत दुर्गा/* *इच्छानुरूपमपि यस्य च चेष्टते सा* —भौतिक जगतों का सृजन, पालन और संहार करने वाली शक्तिशाली दुर्गा भगवान् की शक्ति हैं और वे उनकी इच्छानुसार उनके पीछे छाया की तरह चलती हैं। चूँकि भगवान् का आध्यात्मिक प्रभाव इस बात पर निर्भर नहीं करता कि कोई उन्हें समझता है या नहीं इसलिए कृष्ण के प्रति गोपियों का रागानुग प्रेम उनकी आध्याति्मक सिद्धि की गारंटी प्रदान कर सका। महान् आचार्य मध्वाचार्य ने *स्कन्द पुराण* से निश्नलिखित श्लोक उद्धृत किया है : *कृष्णकामास्तदा गोप्यस्त्यक्ता देहं दिवं गता:।* *सश्यक् कृष्णं परब्रह्म ज्ञात्वा कालात् परं ययु:॥* ''उस समय जिन गोपियों ने कृष्ण की इच्छा की उन्होंने अपने शरीर त्याग दिये और वे वैकुण्ठ चली गईं। चूँकि वे कृष्ण को परम पूर्ण सत्य के रूप में भली-भाँति जानती थीं अतएव वे काल के प्रभाव को भी लाँघ गईं।ÓÓ *पूर्वं च ज्ञानसंयुक्तास्तत्रापि प्रायशस्तथा।* *अतस्तासां परं ब्रह्म गतिरासीन्न कामत:॥* ''अपने पूर्व जन्मों में अधिकांश गोपियों को दिव्य ज्ञान प्राप्त था। वे किसी कामवासना से नहीं अपितु इसी ज्ञान के कारण परब्रह्म को प्राप्त कर सकीं।ÓÓ *न तु ज्ञानमृते मोक्षो नान्य: पन्थेति हि श्रुति:।* *कामयुक्ता तदा भक्तिज्र्ञानं चातो विमुक्तिगा:॥* ''वेद घोषित करते हैं कि आध्यात्मिक ज्ञान के बिना मुकि्त का कोई उचित मार्ग नहीं है। चूँकि बाह्य रूप से कामासक्त इन गोपियों में भक्ति तथा ज्ञान था अत: उन्हें मुक्ति प्राप्त हुई।ÓÓ *अतो मोक्षेऽपि तासां च कामो भक्त्यानुवर्तते।* *मुक्ति शब्दोदितो चैद्यप्रभृतौ द्वेषभागिन:॥* ''इस तरह उनकी मुक्ति में भी उनकी शुद्ध भक्ति के साथ-साथ कामवासना लगी रही। कुल मिलाकर, जिसे हम मुक्ति कहते हैं वह शिशुपाल जैसे ईष्र्यालु व्यक्ति को भी प्राप्त हुई।ÓÓ *भक्तिमार्गी पृथङ्मुक्तिमगाद् विष्णुप्रसादत:।* *कामास्त्वशुभकृच्चापि भक्त्या विष्णो: प्रसादकृत्॥* ''जो भक्तिमार्ग का पालन करता है उसे भगवान् विष्णु की कृपा से उपफल के रूप में मुक्ति प्राप्त होती है और ऐसे व्यक्ति की कामवासना जो सामान्यतया दुर्भाग्य को आमंत्रित करने वाली होती है, वह शुद्ध भक्ति में अभिव्यक्त होने पर विष्णु-कृपा को प्राप्त होती है।ÓÓ *द्वेषिजीवयुतं चापि भक्तं विष्णुॢवमोचयेत्।* *अहोऽतिकरुणा विष्णो: शिशुपालस्य मोक्षणात्॥* ''भगवान् विष्णु ईष्र्यालु जीवन वाले भक्त की भी रक्षा करते हैं। जरा भगवान् की असीम कृपा को देखिये न, किस तरह उन्होंने शिशुपाल को मुकि्त प्रदान की।ÓÓ शिशुपाल भगवान् कृष्ण का चचेरा भाई था। जब भगवान् सुमुखी युवा रुक्मिणी का हरण करके ले गये तो शिशुपाल का गर्व चूर हो गया क्योंकि वह स्वयं उससे विवाह करने कर पूरी तरह तुला था। शिशुपाल भगवान् कृष्ण पर ईष्र्या से जल रहा था अत: उसने राजसूय यज्ञ के समय मूर्खता से उनका अपमान किया। उस समय कृष्ण ने शिशुपाल का अविचल भाव से शिर काट लिया और उसे मुकि्त प्रदान की। सभी दर्शकों ने शिशुपाल के तेजपूर्ण आत्मा को उसके मृत शरीर से बाहर निकलकर भगवान् में लीन होते देखा। सातवें स्कन्ध में बताया गया है कि शिशुपाल वैकुण्ठ के द्वारपाल का अवतार था जिसे पृथ्वी पर असुर रूप में जन्म लेने का शाप मिला था। चूँकि शिशुपाल जैसे व्यकि्त को भी भगवान् द्वारा सारी स्थिति को ध्यान में रखते हुए मुक्ति मिल गई तो फिर उन गोपियों के विषय में क्या कहा जाये, जो कृष्ण को सर्वाधिक प्रेम करती थीं!  