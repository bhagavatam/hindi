**कृत्वा मुखान्यव शुच: श्वसनेन शुष्यद्-** **बिश्बाधराणि चरणेन भुव: लिखन्त्य: ।** **अस्रैरुपात्तमसिभि: कुचकुङ्कुमानि** **तस्थुर्मृजन्त्य उरुदु:खभरा: स्म तूष्णीम् ॥ २९॥** 

**शब्दार्थ** 

**कृत्वा—** **करके** **; मुखानि—** **अपने मुखों को** **; अव—** **नीचे** **; शुच:—** **शोक से** **; श्वसनेन—** **आहें भरती** **; शुष्यत्—** **सूखते हुए** **;** **बिश्ब—** **लाल बिश्ब फल रूपी** **; अधराणि—** **होठों को** **; चरणेन—** **अपने पैरों के अँगूठों से** **; भुव:—** **पृथ्वी को** **; लिखन्त्य:—** **कुरेदते हुए** **; अस्रै:—** **आँसुओं से** **; उपात्त—** **बहाती हुई** **; मसिभि:—** **आँखों के कज्जल से** **; कुच—** **स्तनों पर** **; कुङ्कुमानि—** **सिन्दूर** **;** **तस्थु:—** **निश्चल खड़ी रहीं** **; मृजन्त्य:—** **धोते हुए** **; उरु—** **अत्यधिक** **; दु:ख—** **दुख के** **; भरा:—** **भार का अनुभव करती हुई** **; स्म—** **निस्सन्देह** **; तूष्णीम्—** **चुपचाप।** **.** 

**गोपियाँ अपना सिर झुकाये तथा शोकपूर्ण गहरे श्वास से लाल लाल होंठों को सुखाते हुए** **अपने पैर के अँगूठे से धरती कुरेदने लगीं। उनकी आँखों से आँसू बहने लगे जिन्होंने अपने साथ** **उनके कज्जल को बहाते हुए उनके स्तनों पर लेपित सिन्दूर को धो डाला। इस तरह गोपियाँ अपने** **दुख के भार को चुपचाप सहन करती हुई खड़ी रहीं।** **तात्पर्य :** गोपियों को लगा कि ''यदि कृष्ण हमारे शुद्ध प्रेम से वश में नहीं आये तो हमारा प्रेम शुद्ध नहीं है। और यदि हम कृष्ण से ठीक से प्रेम नहीं कर पातीं तो हमारे जीवन से क्या लाभ?ÓÓ उनके लाल लाल होंठ इसलिए सूख रहे थे क्योंकि उनके दुख से निकलने वाली साँस गर्म थी। जब सूर्य की धूप पके हुए लाल बिश्ब फलों को सुखा देती है, तो उनमें गहरे धब्बे पड़ जाते हैं और वे नरम पड़ जाते हैं। गोपियों के सुन्दर होठों में भी उसी तरह नरम परिवर्तन आ गया। वे कृष्ण के समक्ष चुपचाप खड़ी रहीं; वे बोलने में असमर्थ थीं।  