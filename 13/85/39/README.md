**दर्शनं वां हि भूतानां दुष्प्रापं चाप्यदुर्लभम् ।** **रजस्तम:स्वभावानां यन्न: प्राप्तौ य²च्छया ॥ ०॥** 

**शब्दार्थ** 

**दर्शनम्—** **दर्शन** **; वाम्—** **तुम दोनों का** **; हि—** **निस्सन्देह** **; भूतानाम्—** **सारे जीवों के लिए** **; दुष्प्रापम्—** **विरले ही प्राप्त होने वाला** **;** **च अपि—** **फिर भी** **; अदुर्लभम्—** **प्राप्त करना कठिन नहीं** **; रज:—** **रजो** **; तम:—** **तथा तमो गुण** **; स्वभावानाम्—** **स्वभाव वालों के** **लिए** **; यत्—** **जिसमें** **; न:—** **हमारे द्वारा** **; प्राप्तौ—** **प्राप्त** **; य²च्छया—** **अहैतुक रूप में।** **.** 

**अनेक जीवों के लिए आप दोनों विभुओं के दर्शन दुर्लभ हैं, किन्तु तमोगुण तथा रजोगुण में** **स्थित हमारे जैसे व्यक्ति भी सुगमता से आपके दर्शन पा सकते हैं, जब आप स्वेच्छा से प्रकट** **होते हैं।** **तात्पर्य :** दैत्यों के कुल में जन्म लेने के कारण निश्न पद पर स्थित बतलाते हुए बलि महाराज ने अपने को सारे गुणों से रहित बताया, अत: कृष्ण तथा बलराम उन्हें क्योंकर दर्शन देते? बलि ने सोचा कि मुझ जैसे दैत्य तो क्या बड़े बड़े ज्ञानी तथा योगी भी भगवान् को प्रसन्न नहीं कर पाते, जब तक वे अपना गर्व तथा ईष्र्या त्याग नहीं देते।  