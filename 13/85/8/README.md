**कान्तिस्तेज: प्रभा सत्ता चन्द्राग्न्यर्कक्र्षविद्युताम् ।** **यत्स्थैर्यं भूभृतां भूमेर्वृत्तिर्गन्धोऽर्थतो भवान् ॥ ७॥** 

**शब्दार्थ** 

**कान्ति:—** **आकर्षक चमक** **; तेज:—** **चटक** **; प्रभा—** **प्रकाश** **; सत्ता—** **तथा विशिष्ट अस्तित्व** **; चन्द्र—** **चन्द्रमा** **; अग्नि—** **आग** **;** **अर्क—** **सूर्य** **; ऋक्ष—** **तारे** **; विद्युताम्—** **तथा बिजली के** **; यत्—** **जो** **; स्थैर्यम्—** **स्थायित्व** **; भू-भृताम्—** **पर्वतों के** **; भूमे:—** **पृथ्वी** **के** **; वृत्ति:—** **धारणशक्ति का गुण** **; गन्ध:—** **सुगन्धि** **; अर्थत:—** **सचमुच** **; भवान्—** **आप।** **.** 

**चन्द्रमा की कान्ति, अग्नि का तेज, सूर्य की चमक, तारों का टिमटिमाना, बिजली की** **दमक, पर्वतों का स्थायित्व तथा पृथ्वी की सुगंध एवं धारणशक्ति—ये सब वास्तव में आप ही** **हैं।** **तात्पर्य :** श्री वसुदेव द्वारा कृष्ण को यह बतलाना कि वे ही सूर्य, चन्द्रमा, नक्षत्र, बिजली तथा अग्नि के सार हैं, वास्तव में श्रुति तथा स्मृति दोनों ही के मत की पुष्टि मात्र है। उदाहरणार्थ, *श्वेताश्वतर* *उपनिषद* (६.१) में कहा गया है— *न तत्र सूर्यो भाति न चन्द्रतारकं* *नेमा विद्युतो भान्ति कुतोऽयमग्नि:।* *तमेव भान्तमनु भाति सर्वं* *तस्य भासा सर्वमिदं विभाति॥* ''(आध्यात्मिक आकाश में) वहाँ न तो सूर्य चमकता है न चन्द्रमा, न तारे, न ही बिजली, तो फिर सामान्य अग्नि के बारे में क्या कहा जाय? यह तो आध्यात्मिक आकाश के तेज का प्रतिबिश्ब है कि अन्य सारी वस्तुएँ प्रकाश देती हैं और इस तरह उसकी चमक से सारा ब्रह्माण्ड प्रकाशित होता है।ÓÓ और *श्रीमद्भगवद्गीता* (१५.१२) में भगवान् कहते हैं— *यद् आदित्यगतं तेजो जगद् भासयतेऽखिलम्।* *यच्चन्द्रमसि यच्चाग्नौ तत्तेजो विधि मामकम्॥* ''सूर्य का तेज, जो कि सारे जगत के अंधकार को दूर करता है, मुझसे उत्पन्न है। तथा चन्द्रमा और अग्नि का तेज भी मुझी से उत्पन्न है।ÓÓ  