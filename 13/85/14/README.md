**सत्त्वम्रजस्तम इति गुणास्तद्वृत्तयश्च या: ।** **त्वय्यद्धा ब्रह्मणि परे कल्पिता योगमायया ॥ १३॥** 

**शब्दार्थ** 

**सत्त्वम् रज: तम: इति—** **सतो, रजो तथा तमोगुण नामक** **; गुणा:—** **प्रकृति के गुण** **; तत्—** **उनके** **; वृत्तय:—** **कार्य** **; च—** **तथा** **;** **या:—** **जो** **; त्वयि—** **तुममें** **; अद्धा:—** **प्रकट रूप से** **; ब्रह्मणि—** **परब्रह्म में** **; परे—** **परम** **; कल्पिता:—** **नियोजित** **; योग-मायया—** **योगमाया (भगवान् की अन्तरंगा शक्ति जो उनकी लीलाओं को सुगम बनाती है) द्वारा।** **.** 

**प्रकृति के गुण—यथा सतो, रजो तथा तमो गुण—अपने सारे कार्यों समेत आप अर्थात्** **परम सत्य के भीतर आपकी योगमाया की व्यवस्था के द्वारा सीधे प्रकट होते हैं।** **तात्पर्य :** वसुदेव के इस वर्णन का कि परमेश्वर किस तरह अपना विस्तार तीनों गुणों के फलों के रूप में करते हैं, संभवत: यह गलत अर्थ लगाया जा सकता है कि भगवान् का गुणों द्वारा स्पर्श होता है या कि उनका भी संहार हो सकता है। इन भ्रान्तियों के निराकरण हेतु वसुदेव कहते हैं कि तीनों गुण तथा उनके फल भगवान् की सृजनात्मक शक्ति योगमाया की व्यवस्था से कार्य करते हैं। यह योगमाया पूरी तरह भगवान् के नियंत्रण में रहती है। इस तरह भगवान् कभी भी किसी भौतिक स्पर्श से लेशमात्र भी कलुषित नहीं होते।  