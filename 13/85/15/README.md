**तस्मान्न सन्त्यमी भावा यॢह त्वयि विकल्पिता: ।** **त्वं चामीषु विकारेषु ह्यन्यदाव्यावहारिक: ॥ १॥** 

**शब्दार्थ** 

**तस्मात्—** **इसलिए** **; न—** **नहीं** **; सन्ति—** **हैं** **; अमी—** **ये** **; भावा:—** **जीव** **; यॢह—** **जब** **; त्वयि—** **तुममें** **; विकल्पिता:—** **व्यवस्थित** **;** **त्वम्—** **तुम** **; च—** **भी** **; अमीषु—** **इनके भीतर** **; विकारेषु—** **सृष्टि के फल, विकार** **; हि—** **निस्सन्देह** **; अन्यदा—** **किसी अन्य समय** **;** **अव्यावहारिक:—** **अ-भौतिक।** **.** 

**इस तरह प्रकृति के विकार स्वरूप ये सृजित जीव तभी विद्यमान रहते हैं, जब भौतिक** **प्रकृति उन्हें आपके भीतर प्रकट करती है। उस समय आप भी उनके भीतर प्रकट होते हैं। किन्तु** **सृजन के ऐसे अवसरों के अतिरिक्त आप दिव्य सत्य की भाँति अकेले रहते हैं।** **तात्पर्य :** जब सामयिक संहार के समय यह ब्रह्माण्ड समाप्त कर दिया जाता है, तो सारे जड़ पदार्थ तथा जीवों के शरीर जो अभी तक भगवान् की माया द्वारा प्रकट थे अब उनकी ²ष्टि से ओझल हो जाते हैं। तब चूँकि भगवान् ब्रह्माण्ड के विलय के समय उनके साथ कोई संसर्ग नहीं रखते, इसलिए वे वस्तुएँ आगे अस्तित्व में नहीं रहती। दूसरे शब्दों में, जब भगवान् भौतिक जगत की सृष्टि तथा उसके पालन की ओर ध्यान फेरते हैं, तभी भौतिक स्वरूपों का असली कार्यात्मक अस्तित्व होता है। भगवान् कभी भी किसी भी भौतिक अर्थ में इन पदार्थों के ''भीतरÓÓ नहीं रहते लेकिन निॢवशेष ब्रह्म के रूप में वे उन सबों में कृपा करके व्याप्त रहते हैं और परमात्मा के रूप में वे अणु अणु में प्रवेश करते हैं और जीवात्माओं के साथ उनके प्रत्येक शरीर में भी रहते हैं। *भगवद्गीता* (९.-५) में भगवान् ने इसी बात का वर्णन अपनी वाणी के द्वारा किया है— *मया ततमिदं सर्वम् जगदव्यक्तमूॢतना।* *मत्स्थानि सर्वभूतानि न चाहं तेष्वस्थित:॥* *न च मत्स्थानि भूतानि पश्य मे योगमैश्वरम्।* *भूतभृन्न च भूतस्थो ममात्मा भूतभावन:॥* ''मेरे अव्यक्त रूप में यह सश्पूर्ण ब्रह्माण्ड मेरे द्वारा व्याप्त रहता है। सारे जीव मुझमें हैं, किन्तु मैं उनमें नहीं रहता। तो भी हर वस्तु जिसका सृजन होता है, वह मुझमें स्थित नहीं रहती। मेरे योग-ऐश्वर्य को तो देखो! यद्यपि मैं सारे जीवों का पालनकर्ता हूँ और यद्यपि मैं सर्वत्र हूँ, तो भी मैं इस विराट जगत का अंश नहीं हूँ, क्योंकि मैं ही सृष्टि का मूल स्रोत हूँ।ÓÓ  