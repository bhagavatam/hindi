**गुणप्रवाह एतस्मिन्नबुधास्त्वखिलात्मन: ।** **गङ्क्षत सूक्ष्मामबोधेन संसरन्तीह कर्मभि: ॥ १५॥** 

**शब्दार्थ** 

**गुण—** **गुणों के** **; प्रवाहे—** **प्रवाह में** **; एतस्मिन्—** **इस** **; अबुधा:—** **अज्ञानी** **; तु—** **लेकिन** **; अखिल—** **हर वस्तु का** **; आत्मन:—** **आत्मा** **का** **; गतिम्—** **गन्तव्य** **; सूक्ष्माम्—** **दिव्य** **; अबोधेन—** **ज्ञान का अभाव होने से** **; संसरन्ति—** **जन्म-मृत्यु के चक्र में घूमते हैं** **; इह—** **इस जगत में** **; कर्मभि:—** **भौतिक कार्य से बाध्य होकर।** **.** 

**वे सचमुच अज्ञानी हैं, जो इस जगत में भौतिक गुणों के निरन्तर प्रवाह के भीतर बन्दी रहते** **हुए आपको अपने चरम सूक्ष्म गन्तव्य परमात्मा स्वरूप जान नहीं पाते। अपने अज्ञान के कारण** **भौतिक कर्म का बन्धन ऐसे जीवों को जन्म-मृत्यु के चक्र में घूमने के लिए बाध्य कर देता है।** **तात्पर्य :** जो व्यक्ति ईश्वर के दास रूप में अपनी सच्ची पहचान भूल जाता है, वह इस जगत में भौतिक शरीरों की शृंखला में बन्दी बनाये जाने के लिए भेज दिया जाता है। भूल से इन शरीरों के साथ अपनी पहचान करने के कारण ऐसा बद्धजीव कर्मफल के फलस्वरूप उत्पन्न दुख का भोग करता है। दयावान वैष्णव होने के नाते वसुदेव उन बद्धजीवों के कष्ट के प्रति शोक प्रकट करते हैं, जिनके दुख को, जो उनके अज्ञान का परिणाम है भगवान् कृष्ण की भक्ति के नियमों की जानकारी से दूर किया जा सकता है।  