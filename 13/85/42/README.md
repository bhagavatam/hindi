**तन्न: प्रसीद निरपेक्षविमृग्ययुष्मत्-** **पादारविन्दधिषणान्यगृहान्धकूपात् ।** **निष्क्रश्य विश्वशरणाङ्घ्र्युपलब्धवृत्ति:** **शान्तो यथैक उत सर्वसखैश्चरामि ॥ ५॥** 

**शब्दार्थ** 

**तत्—** **इस तरह से** **; न:—** **हम पर** **; प्रसीद—** **कृपालु होयें** **; निरपेक्ष—** **किसी भौतिक इच्छा से रहित हैं, जो** **; विमृग्य—** **खोजे** **जाकर** **; युष्मत्—** **तुश्हारे** **; पाद—** **चरण** **; अरविन्द—** **कमल** **; धिषण—** **आश्रय** **; अन्य—** **अन्य** **; गृह—** **घर से** **; अन्ध—** **अन्धे** **;** **कूपात्—** **कुएँ से** **; निष्क्रश्य—** **निकल कर** **; विश्व—** **सारे जगत के** **; शरण—** **उनके, जो कि सहायक हैं (वृक्ष)** **; अङ्घ्रि—** **पाँवों** **पर** **; उपलब्ध—** **प्राप्त** **; वृत्ति:—** **जिसकी जीविका** **; शान्त:—** **शान्त** **; यथा—** **जिस तरह** **; एक:—** **अकेला** **; उत—** **अथवा अन्य कुछ** **;** **सर्व—** **सभी का** **; सखै:—** **मित्रों के साथ** **; चरामि—** **विचरण कर सकता हूँ।** **.** 

**कृपया मुझ पर दया करें, जिससे मैं गृहस्थ जीवन के अंध कूप से—अपने मिथ्या घर से—** **बाहर निकल सकूँ और आपके चरणकमलों की सच्ची शरण ग्रहण कर सकूँ, जिसकी खोज** **निष्काम सदैव साधु करते रहते हैं। तब मैं या तो अकेले या सबों के मित्र स्वरूप महान् सन्तों के** **साथ मुक्तरूप से विचरण कर सकूँ और विश्व-भर को दान देने वाले वृक्षों के नीचे जीवन की** **आवश्यकताएँ पूरी कर सकूँ।** **तात्पर्य :** श्रील विश्वनाथ चक्रवर्ती कहते हैं कि बलि की स्तुति के बदले श्रीकृष्ण ने उनसे वर माँगने को कहा और इस श्लोक में बलि अपना अनुरोध प्रकट कर रहे हैं। बलि भौतिक जीवन के पाश से मुक्त किये जाने के लिए याचना करते हैं, जिससे वे घर छोड़ कर एकान्त में विचरण कर सकें और भगवान् के चरणकमल ही उनके एकमात्र आश्रय हों। बलि प्रस्ताव करते हैं कि अपने जीवनयापन के लिए वे जंगल के वृक्षों की सहायता लेंगे, जिनके नीचे पत्तों पर आवश्यकता पडऩे पर सोया जा सकता और जिनके फलों को खाया जा सकता है। और यदि भगवान् उन पर विशेष कृपालु हों तो बलि यह आशा करते हैं कि उन्हें अकेले न घूमना पड़े, अपितु भगवान् कृष्ण के भक्तों के साथ विचरण करने दिया जाय।  