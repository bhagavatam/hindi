**यत्र येन यतो यस्य यस्मै यद्यद्यथा यदा ।** **स्यादिदं भगवान्साक्षात्प्रधानपुरुषेश्वर: ॥ ॥** 

**शब्दार्थ** 

**यत्र—** **जिसमें** **; येन—** **जिसके द्वारा** **; यत:—** **जिससे** **; यस्य—** **जिसका** **; यस्मै—** **जिसको** **; यत् यत्—** **जो जो** **; यथा—** **फिर भी** **;** **यदा—** **जब भी** **; स्यात्—** **हो** **; इदम्—** **इस (सृष्टि) को** **; भगवान्—** **भगवान्** **; साक्षात्—** **अपनी उपस्थिति में** **; प्रधान-पुरुष—** **प्रकृति तथा उसके स्रष्टा (महाविष्णु) के** **; ईश्वर:—** **अधिष्ठïता।** **.** 

**आप पूर्ण पुरुषोत्तम भगवान् हैं, जो प्रकृति तथा प्रकृति के स्रष्टा (महाविष्णु) दोनों के** **स्वामी के रूप में प्रकट होते हैं। फिर भी प्रत्येक वस्तु जिस का अस्तित्व बनता है और जब कभी** **ऐसा होता है, वह आपके भीतर, आपके द्वारा, आपसे, आपके लिए तथा आपसे ही सश्बन्धित** **होती है।** **तात्पर्य :** सामान्य दर्शक को यह ज्ञात जगत कई भिन्न भिन्न कारकों से उत्पन्न हुआ प्रतीत होता है। इस विचार का अच्छा सूचन स्वयं भाषा है, जिसके द्वारा परंपरागत संस्कृत के वैयाकरणों की व्यालया के अनुसार, प्रकृति की ²श्य विविधता प्रतिबिश्बित होती है। पाणिनि मुनि द्वारा सिखाई गई प्रामाणिक संस्कृत व्याकरण के अनुसार क्रिया को ही वाक्य का सार माना जाता है और शेष शब्द तो उससे सश्बन्ध बताने वाले होते हैं। उदाहरणार्थ, किसी वाक्य में संज्ञा को किसी भी कारक में कि्रया से उसका सश्बन्ध बताने के लिए रखा जाता है। क्रिया से संज्ञा का सश्बन्ध *कारक* कहलाता है—उदाहरणार्थ, कर्ता कारक, कर्म कारक, करण कारक, सश्प्रदान कारक, अपदान कारक तथा अधिकरण कारक। इन कारकों के अतिरिक्त कभी कभी संज्ञाएँ अन्य सश्बन्धसूचक संज्ञाओं को बतला सकती हैं। इसी तरह क्रियाविशेषण भी—स्थान, काल, विधि इत्यादि के सूचक हैं। इस तरह भाषा यद्यपि अनेक कर्ताओं की प्रकट सृष्टि में क्रियाशीलता का द्योतन करती है, किन्तु अधिकतर सच्चाई यह है कि सारे व्याकरणिक रूप मूलत: भगवान् के सूचक हैं। इस श्लोक में वसुदेव ने विभिन्न व्याकरणिक रूपों द्वारा अपने दोनों बढ़े चढ़े पुत्रों की प्रशंसा की है।  