**प्रत्युद्गमासनवरार्हणपादशौच-** **ताश्बूलविश्रमणवीजनगन्धमाल्यै: ।** **केशप्रसारशयनस्नपनोपहार्यै:** **दासीशता अपि विभोॢवदधु: स्म दास्यम् ॥ ६॥** 

**शब्दार्थ** 

**प्रत्युद्गम—** **पास जाकर** **; आसन—** **आसन प्रदान करके** **; वर—** **उच्च कोटि का** **; अर्हण—** **पूजा** **; पाद—** **उसके पाँव** **; शौच—** **मार्जन** **; ताश्बूल—** **पान (की भेंट)** **; विश्रमण—** **(उनके पाँव दबाकर) विश्राम करने में सहायता करते हुए** **; वीजन—** **पंखा** **झलना** **; गन्ध—** **सुगंधित वस्तुएँ (भेंट करके)** **; माल्यै:—** **तथा फूल की मालाओं से** **; केश—** **उनके बाल** **; प्रसार—** **सँवार कर** **;** **शयन—** **बिछौने की व्यवस्था** **; स्नपन—** **स्नान कराकर** **; उपहार्यै:—** **तथा भेंटें प्रदान करके** **; दासी—** **नौकरानियाँ** **; शता:—** **सैकड़ों** **; अपि—** **यद्यपि** **; विभो:—** **सर्वशक्तिमान प्रभु की** **; विदधु:-स्म—** **सश्पन्न किया** **; दास्यम्—** **सेवा।** **.** 

**यद्यपि भगवान् की रानियों में से हर एक के पास सैकड़ों दासियाँ थीं, फिर भी वे** **विनयपूर्वक उनके पास जाकर, उन्हें आसन देकर, उत्तम सामग्री से उनकी पूजा करके, उनके** **चरणों का प्रक्षालन करके तथा दबाकर, उन्हें खाने के लिए पान देकर, उन्हें पंखा झलकर,** **सुगन्धित चन्दन का लेप करके, फूल की मालाओं से सजाकर, उनके केश सँवार कर, उनका** **बिस्तर ठीक करके, उन्हें नहलाकर तथा उन्हें नाना प्रकार की भेंटें देकर स्वयं उनकी सेवा करती** **थीं।** **तात्पर्य :** श्रील श्रीधर स्वामी बतलाते हैं कि शुकदेव गोस्वामी भगवान् कृष्ण तथा उनकी रानियों की दिव्य लीलाओं का वर्णन करने के लिए इतने उत्सुक रहते थे कि उन्होंने इन श्लोकों की पुनरावृत्ति कर दी है। उदाहरणार्थ, इस अध्याय का श्लोक ५ इसी स्कंध के उनसठवें अध्याय के श्लोक ४४ के ही समान है और श्लोक ६ उसी अध्याय के श्लोक ४५ के समान है। श्रील विश्वनाथ चक्रवर्ती बतलाते हैं कि *वरार्हण* शब्द सूचित करता है कि रानियों ने भगवान् को अंजुली भर फूल ( *पुष्पाञ्जलि* ) तथा अंजुली भर रत्न ( *रत्नाञ्जलि* ) भेंट किए।  