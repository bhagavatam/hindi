**ततो जलाशयात्सर्वा दारिका: शीतवेपिता: ।** **पाणिवयां योनिमाच्छाद्य प्रोत्तेरु: शीतकॢशता: ॥ १७॥** 

**शब्दार्थ** 

**तत:—** **तत्पश्चात्** **; जल-आशयात्—** **नदी में से बाहर** **; सर्वा:—** **सभी** **; दारिका:—** **युवतियाँ** **; शीत-वेपिता:—** **जाड़े से काँपती** **;** **पाणिवयाम्—** **अपने हाथों से** **; योनिम्—** **अपने गुप्त अंग को** **; आच्छाद्य—** **ढककर** **; प्रोत्तेरु:—** **बाहर आगईं** **; शीत-कॢशता:—** **जाड़े से पीडि़त।** **.** 

**तत्पश्चात् कड़ाके की शीत से काँपती सारी युवतियाँ अपने अपने हाथों से अपने गुप्तांग ढके** **हुए जल के बाहर निकलीं।** **तात्पर्य :** गोपियों ने कृष्ण को आश्वस्त किया था कि वे उनकी नित्य दासियाँ हैं और उनका कहना मानने को तैयार हैं अत: वे अपनी ही बातों से हार खा चुकी थीं। उन्होंने सोचा कि यदि वे विलश्ब करती हैं, तो इस बीच अन्य कोई आ सकता है, जो उनके लिए असह्य होगा। गोपियाँ कृष्ण से इतना अधिक प्रेम करती थीं कि इस विषम स्थिति में भी उनके प्रति उनका अनुराग बढ़ता जा रहा था और वे उनके सान्निध्य में रहने के लिए और भी उतावली हो रही थीं। ऐसी विषम परिस्थिति में उन्होंने अपने आपको नदी में डुबो देने का भी विचार नहीं किया। वे इस निष्कर्ष पर पहुँचीं कि अपनी दुविधा त्यागकर अपने प्रिय कृष्ण के पास जाने के अतिरिक्त उनके पास कोई चारा न था। इस तरह जब गोपियाँ परस्पर आश्वस्त हो लीं कि कोई अन्य विकल्प नहीं है, तो वे कृष्ण से मिलने के लिए जल से निकलकर बाहर आ गईं।  