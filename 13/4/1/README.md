बच्चों पर अत्याचार करने को ही अत्यन्त व्यवहार-कुशलता समझने लगा। जब वसुदेव ने पहले की तरह बेड़ी-हथकड़ी पहन लीं तो योगमाया के प्रभाव से बन्दीगृह के सारे दरवाजे बन्द हो गए और योगमाया नवजात शिशु की तरह रोदन करने लगी। उसके रोने से द्वारपाल जाग गए और उन्होंने तुरन्त ही कंस को जानकारी दी कि देवकी के शिशु उत्पन्न हुआ है। यह समाचार सुनकर कंस बड़ी तेजी से सूतिकागृह में चला आया और उस शिशु को बचाने के लिए देवकी के लाख प्रार्थना करने पर भी उस असुर ने बलपूर्वक उस शिशु को देवकी के हाथों से छीनकर शिला पर पटक दिया। कंस का दुर्भाग्य था कि वह शिशु उसके हाथ से छिटककर उसके सिर के ऊपर अष्टभुजा दुर्गा के रूप में प्रकट हो गया। तब दुर्गा ने कंस से कहा, ''तुम जिस शत्रु का मन में ध्यान करते हो वह अन्यत्र जन्म ले चुका है। अतएव सारे शिशुओं को क्रूरतापूर्वक मारने की तुश्हारी योजना व्यर्थ सिद्ध होगी।ÓÓ भविष्यवाणी के अनुसार देवकी की आठवीं सन्तान को कंस का वध करना था अत: जब कंस ने देखा कि आठवीं सन्तान कन्या है और जब उसने यह सुना कि उसका तथाकथित शत्रु अन्यत्र जन्म ले चुका है, तो उसे अत्यधिक आश्चर्य हुआ। उसने देवकी तथा वसुदेव को छोड़ देने का निश्चय किया और उनके समक्ष अपनी क्रूरताओं की गलती स्वीकार की। उसने देवकी तथा वसुदेव के चरणों पर गिरकर क्षमा-याचना की और उन्हें आश्वस्त करने का प्रयास किया कि जो कुछ घट चुका है उसे घटना ही था। अतएव उसके द्वारा वध की गईं अपनी अनेक सन्तानों के लिए वे दुखी न हों। चूँकि देवकी तथा वसुदेव अत्यन्त पवित्र थे अतएव उन्होंने कंस को उसके अत्याचारों के लिए तुरन्त क्षमा कर दिया और यह देखकर कि उसकी बहन तथा बहनोई प्रसन्न थे कंस अपने घर लौट गया। किन्तु रात बीत जाने पर कंस ने अपने मंत्रियों को बुलाकर उन्हें जो कुछ घटा था कह सुनाया। ये सारे मंत्री असुर थे अत: उन्होंने कंस को सलाह दी कि चूँकि उसका शत्रु अन्यत्र जन्म ले चुका है, अत: विगत दस दिनों में कंस के राज्य के गाँवों में जितने भी बालक उत्पन्न हुए हों उन्हें मार डाला जाए। यद्यपि देवतागण कंस से सदैव भयभीत रहते हैं, किन्तु उनके साथ नर्मी नहीं बरतनी चाहिए। क्योंकि आखिरकार हैं तो वे शत्रु ही, अत: कंस को चाहिए कि वह उनका समूल विनाश करने का भरसक प्रयत्न करे। उन असुर मंत्रियों ने यह भी सलाह दी कि कंस को चाहिए कि वह विष्णु के प्रति अपनी शत्रुता बनाए रखे क्योंकि विष्णु ही सारे देवताओं के आदि पुरुष हैं। ब्राह्मण, गाय, वेद, तपस्या, सच्चाई, इन्द्रियों तथा मन का संयम, आज्ञाकारिता तथा दया विष्णु के शरीर के विभिन्न अंग हैं, जो ब्रह्माजी तथा शिवजी समेत सभी देवताओं के आदिदेव हैं। अत: मंत्रियों ने सलाह दी कि देवताओं, सन्त पुरुषों, गायों तथा ब्राह्मणों को ठीक से दण्डित किया जाए। अपने असुर मित्र-मंत्रीगणों द्वारा इस तरह की कठोर सलाह दिए जाने पर कंस ने उनकी बातों को मान लिया और यही लाभप्रद समझा कि वह ब्राह्मणों से ईष्र्या बनाए रखे। अत: कंस के आदेशानुसार असुरों ने पूरी व्रजभूमि में अपने अत्याचार शुरू कर दिए।  

**श्रीशुक उवाच** 