**भुवि भौमानि भूतानि यथा यान्त्यपयानि्त च ।** **नायमात्मा तथैतेषु विपर्येति यथैव भू: ॥ १९॥** 

शब्दार्थ **** 

**भुवि—** **पृथ्वी पर** **; भौमानि—** **पृथ्वी से बने सारे भौतिक पदार्थ यथा घड़े आदि** **; भूतानि—** **उत्पन्न** **; यथा—** **जिस तरह** **; यान्ति—** **प्रकट होते हैं** **; अपयान्ति—** **विलीन होते हैं (खंडित होकर मिट्टी में मिल जाते हैं)** **; च—** **तथा** **; न—** **नहीं** **; अयम् आत्मा—** **आत्मा** **या आध्यात्मिक स्वरूप** **; तथा—** **उसी तरह** **; एतेषु—** **इन सब (भौतिक तत्त्वों से बने पदार्थों) में से** **; विपर्येति—** **बदल जाता है या** **टूट जाता है** **; यथा—** **जिस तरह** **; एव—** **निश्चय ही** **; भू:—** **पृथ्वी।** **.** 

**इस संसार में हम देखते हैं कि बर्तन, खिलौने तथा पृथ्वी के अन्य पदार्थ प्रकट होते हैं,** **टूटते हैं और फिर पृथ्वी में मिलकर विलुप्त हो जाते हैं। ठीक इसी तरह बद्धजीवों के शरीर** **विनष्ट होते रहते हैं, किन्तु पृथ्वी की ही तरह ये जीव अपरिवॢतत रहते हैं और कभी विनष्ट नहीं** **होते (** **न हन्यते हन्यमाने शरीरे** **)।** **तात्पर्य :** यद्यपि कंस को असुर कहा गया है, किन्तु *आत्म-तत्त्व* का उसे अच्छा ज्ञान था। पाँच हजार वर्ष पूर्व, कंस जैसे राजाओं को असुर कहा जाता था, किन्तु कंस आधुनिक राजनीतिज्ञों तथा कूटनीतिज्ञों से कहीं उत्तम था क्योंकि इन्हें *आत्म-तत्त्व* विषयक कोई ज्ञान नहीं है। वेदों में कहा गया है— *असङ्गो ह्ययं पुरुष:* —आत्मा का भौतिक शरीर के परिवर्तनों से कोई नाता नहीं होता। शरीर में छह परिवर्तन होते हैं—जन्म, वृद्धि, स्थिति, उप-जात, ह्रास तथा संहार—किन्तु ये परिवर्तन आत्मा में नहीं देखे जाते। किसी शरीर के विनाश के बाद भी शरीर के तत्त्वों का मूल स्रोत बदलता नहीं। जीव भौतिक शरीर का भोग करता है, जो प्रकट होता है और विलुप्त होता रहता है, किन्तु पंचतत्त्व—कि्षति, जल, पावक, गगन और समीर—वैसे के वैसे रहते हैं। यहाँ पर मिट्टी से बने पात्रों तथा खिलौनों का ²ष्टान्त दिया गया है। ये टूटने पर अपने मूल अवयवों में मिल जाते हैं। कुछ भी हो, वस्तुओं का मूल स्रोत वही रहता है। जैसाकि पहले बतलाया जा चुका है, शरीर का निर्माण आत्मा की इच्छाओं के अनुसार होता है। आत्मा जैसी इच्छा करता है, वैसा शरीर बनता है। इसीलिए *भगवद्गीता* (१८.६१) में कृष्ण कहते हैं— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! भगवान् हर प्राणी के हृदय में स्थित हैं और उन सारे जीवों को घुमाते रहते हैं, जो मानो भौतिक शक्ति से बने यंत्र पर आरूढ़ हैं।ÓÓ न तो परमात्मा, न ही आत्मा अपने मूल आध्याति्मक स्वरूप को बदलता है। आत्मा का न तो जन्म होता है, न मृत्यु, न शरीर की तरह उसमें परिवर्तन होते हैं। इसीलिए वेदसूक्ति है— *असङ्गो ह्ययं पुरुष:* —यद्यपि आत्मा इस भौतिक जगत में बद्ध है, किन्तु भौतिक शरीरों में होने वाले परिवर्तनों से इसका कोई सश्बन्ध नहीं होता।  