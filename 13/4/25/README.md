**भ्रातु: समनुतप्तस्य क्षान्तरोषा च देवकी ।** **व्यसृजद्वसुदेवश्च प्रहस्य तमुवाच ह ॥ २५॥** 

शब्दार्थ **** 

**भ्रातु:—** **अपने भाई कंस के प्रति** **; समनुतप्तस्य—** **खेद व्यक्त करने के कारण** **; क्षान्त-रोषा—** **क्रोध शान्त हुआ** **; च—** **भी** **;** **देवकी—** **कृष्ण की माता, देवकी ने** **; व्यसृजत्—** **छोड़ दिया** **; वसुदेव: च—** **तथा वसुदेव ने भी** **; प्रहस्य—** **हँसकर** **; तम्—** **कंस से** **;** **उवाच—** **कहा** **; ह—** **विगत में।** **.** 

**जब देवकी ने देखा कि उसका भाई पूर्वनिर्धारित घटनाओं की व्यालया करते हुए वास्तव में** **पश्चात्ताप व्यक्त कर रहा है, तो उनका सारा क्रोध जाता रहा। इसी प्रकार, वसुदेव भी क्रोध मुक्त** **हो गए। उन्होंने हँसकर कंस से कहा।** **तात्पर्य :** साधु सदृश व्यक्ति होने के कारण देवकी तथा वसुदेव ने कंस द्वारा प्रस्तुत यह सत्य स्वीकार कर लिया कि प्रारब्ध द्वारा हर बात पूर्व निर्धारित होती है। भविष्यवाणी के अनुसार कंस का वध देवकी के आठवें पुत्र द्वारा होना था। अतएव वसुदेव तथा देवकी को लगा कि इन सारी घटनाओं के पीछे पूर्ण पुरुषोत्तम भगवान् की बहुत बड़ी योजना थी। चूँकि भगवान् ने पहले ही सामान्य बालक की तरह जन्म ले लिया था और वे यशोदा के संरक्षण में सुरक्षित थे अतएव हर कार्य एक योजना के अनुसार घटित हो रहा था। फलत: कंस के प्रति दुर्भावना बनाए रखने की आवश्यकता नहीं थी। इस तरह उन्होंने कंस की बात मान ली।  