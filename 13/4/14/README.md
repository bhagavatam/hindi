**तयाभिहितमाकण्र्य कंस: परमविस्मित: ।** **देवकीं वसुदेवं च विमुच्य प्रश्रितोऽब्रवीत् ॥ १४॥** 

शब्दार्थ **** 

**तया—** **दुर्गा देवी द्वारा** **; अभिहितम्—** **कहे गए शब्दों को** **; आकण्र्य—** **सुनकर** **; कंस:—** **कंस** **; परम-विस्मित:—** **अत्यधिक** **आश्चर्यचकित था** **; देवकीम्—** **देवकी को** **; वसुदेवम् च—** **तथा वसुदेव को** **; विमुच्य—** **तुरन्त विमुक्त करके** **; प्रश्रित:—** **अत्यन्त** **दीनतापूर्वक** **; अब्रवीत्—** **इस प्रकार बोला।** **.** 

**देवीदुर्गा के शब्दों को सुनकर कंस अत्यन्त विस्मित हुआ। तब वह अपनी बहन देवकी तथा** **बहनोई वसुदेव के निकट गया, उन्हें बेडिय़ों से विमुक्त कर दिया तथा अति विनीत भाव में इस** **प्रकार बोला।** **तात्पर्य :** कंस को आश्चर्य हुआ क्योंकि देवी दुर्गा तो देवकी की कन्या निकलीं। देवकी तो मानव जाति की थी, भला देवी दुर्गा उसकी पुत्री किस तरह हो सकती है? उसके आश्चर्य का यही कारण था। यही नहीं, देवकी की आठवीं सन्तान कन्या कैसे हो गई? इससे भी उसे आश्चर्य हुआ। असुरगण सामान्यतया माता दुर्गा अर्थात् शक्ति या फिर देवताओं के, विशेष रूप से शिवजी के, भक्त होते हैं। अपने आदि अष्टभुजी रूप में हथियार धारण किए हुए दुर्गा के प्राकट्य ने तुरन्त ही कंस की इस धारणा को बदल दिया कि देवकी मानव है। अवश्य ही उसमें कोई न कोई दिव्य गुण होंगे अन्यथा देवी दुर्गा उसके गर्भ से क्यों जन्म लेतीं? ऐसी परिस्थिति में आश्चर्यचकित कंस ने अपनी बहन देवकी के प्रति की गई नृशंसताओं की प्रतिपूॢत कर देनी चाही।  