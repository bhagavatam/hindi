**मा शोचतं महाभागावात्मजान्स्वकृतं भुज: ।** **जान्तवो न सदैकत्र दैवाधीनास्तदासते ॥ १८॥** 

शब्दार्थ **** 

**मा शोचतम्—** **(इसके पहले जो हो गया उसके लिए) अब दुखी न हों** **; महा-भागौ—** **हे आत्मज्ञानी तथा भाग्यशालिनी** **;** **आत्मजान्—** **अपने पुत्रों के लिए** **; स्व-कृतम्—** **अपने कर्मों के ही कारण** **; भुज:—** **भोग कर रहे हैं** **; जान्तव:—** **सारे जीव-जन्तु** **;** **न—** **नहीं** **; सदा—** **सदैव** **; एकत्र—** **एक स्थान में** **; दैव-अधीना:—** **जो भाग्य के वश में है** **; तदा—** **अतएव** **; आसते—** **जीवित रहते** **हैं।** **.** 

**हे महान् आत्माओ, तुम दोनों के पुत्रों को अपने ही दुर्भाग्य का फल भोगना पड़ा है। अत:** **तुम उनके लिए शोक मत करो। सारे जीव परमेश्वर के नियंत्रण में होते हैं और वे सदैव एकसाथ** **नहीं रह सकते।** **तात्पर्य :** कंस ने अपनी बहन तथा बहनोई को *महाभागौ* कहकर सश्बोधित किया क्योंकि यद्यपि वह उनके सामान्य बच्चों का वध कर चुका था, किन्तु अब देवी दुर्गा इन दोनों से उत्पन्न हो चुकी थीं। चूँकि देवकी ने दुर्गादेवी को अपने गर्भ में धारण किया इसलिए उसने देवकी तथा उसके पति की प्रशंसा की। असुरगण देवी दुर्गा, काली इत्यादि के प्रति अत्यधिक समॢपत होते हैं। इसीलिए विस्मित कंस ने अपनी बहन तथा बहनोई के उच्च पद की प्रशंसा की। दुर्गा प्रकृति के नियमों के अधीन नहीं क्योंकि वे ही प्रकृति के नियमों की नियंत्रक हैं। किन्तु सामान्य जीव तो इन्हीं नियमों द्वारा विनियमित होते हैं ( *प्रकृते: क्रियमाणानि गुणै कर्माणि सर्वश:* ) फलस्वरूप हममें से किसी को भी अधिक काल तक साथ-साथ रहने नहीं दिया जाता। कंस इस तरह की बातों से अपने बहन तथा बहनोई को सान्त्वना देना चाह रहा था।  