**तस्य वै देवदेवस्य हरेर्यज्ञपते: प्रभो: ।** **ब्राह्मणा: प्रभवो दैवं न तेवयो विद्यते परम् ॥ ३९॥** 

**शब्दार्थ** 

**तस्य—** **उसका** **; वै—** **भी** **; देव-देवस्य—** **ईश्वरों के ईश्वर** **; हरे:—** **कृष्ण का** **; यज्ञ—** **वैदिक यज्ञ के** **; पते:—** **नियामक का** **; प्रभो:—** **परम स्वामी** **; ब्राह्मणा:—** **ब्राह्मणजन** **; प्रभव:—** **स्वामी** **; दैवम्—** **अर्चाविग्रह** **; न—** **नहीं** **; तेवय:—** **उनकी अपेक्षा** **; विद्यते—** **विद्यमान है** **; परम्—** **महान।** **.** 

**भगवान् हरि समस्त ईश्वरों के ईश्वर, समस्त यज्ञों के स्वामी तथा सृष्टिï के परम शासक हैं।** **लेकिन वे सन्त ब्राह्मणों को अपना स्वामी  मानते हैं, अत: उनसे बढ़कर कोई अन्य देव नहीं रह** **जाता।** **तात्पर्य :** श्रील विश्वनाथ चक्रवर्ती यह इंगित करते हैं कि यद्यपि श्रीकृष्ण इस सृष्टि के परम शासक हैं, तो भी वे ब्राह्मणों को अपने स्वामी के रूप में मानते हैं। यद्यपि वे समस्त ईश्वरों के ईश्वर हैं, तो भी वे ब्राह्मणों को अपना आराध्यदेव मानते हैं। वे समस्त यज्ञों के स्वामी होते हुए भी ब्राह्मणों की पूजा करने के लिए यज्ञ करते हैं।  