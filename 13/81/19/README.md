**अधनोऽयं धनं प्राप्य माद्यन्नुच्चैर्न मां स्मरेत् ।** **इति कारुणिको नूनं धनं मेऽभूरि नाददात् ॥ २०॥** 

**शब्दार्थ** 

**अधन:—** **निर्धन व्यक्ति** **; अयम्—** **यह** **; धनम्—** **धन** **; प्राप्य—** **प्राप्त करके** **; माद्यन्—** **प्रसन्न होते हुए** **; उच्चै:—** **अत्यधिक** **; न—** **नहीं** **; माम्—** **मुझको** **; स्मरेत्—** **स्मरण करेगा** **; इति—** **इस प्रकार सोचते हुए** **; कारुणिक:—** **दयालु** **; नूनम्—** **निस्सन्देह** **; धनम्—** **धन** **; मे—** **मुझको** **; अभूरि—** **कुछ, रंच** **; न आददात्—** **नहीं दिया।** **.** 

**यह सोचकर कि यदि यह निर्धन बेचारा सहसा धनी हो जायेगा, तो वह मदमत्त करने वाले** **सुख में मुझे भूल जायेगा, दयालु भगवान् ने मुझे रंचमात्र भी धन नहीं दिया।** **तात्पर्य :** सुदामा के इस कथन से कि भगवान् कृष्ण ने उसे रंच-भर भी धन नहीं दिया यह अर्थ निकाला जा सकता है कि *अभूरि* —अल्प, रंच—धन देने की बजाय भगवान् ने उसे अपनी संगति का बृहत् कोष दे दिया। श्रील विश्वनाथ चक्रवर्ती ने यह वैकल्पिक अर्थ सुझाया है।  