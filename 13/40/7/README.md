**एके त्वाखिलकर्माणि सन्न्यस्योपशमं गता: ।** **ज्ञानिनो ज्ञानयज्ञेन यजनि्त ज्ञानविग्रहम् ॥ ६॥** 

**शब्दार्थ** 

**एके—** **कुछ लोग** **; त्वा—** **तुमको** **; अखिल—** **समस्त** **; कर्माणि—** **कार्य** **; सन्न्यस्य—** **त्यागकर** **; उपशमम्—** **शान्ति** **; गता:—** **प्राप्त** **करके** **; ज्ञानिन:—** **ज्ञानीजन** **; ज्ञान-यज्ञेन—** **ज्ञान-अनुशील के यज्ञ द्वारा** **; यजन्ति—** **पूजा करते हैं** **; ज्ञान-विग्रहम्—** **साक्षात् ज्ञान** **को।** **.** 

**आध्यात्मिक ज्ञान की खोज में कुछ लोग सारे भौतिक कार्यों का परित्याग कर देते हैं और** **इस तरह शान्त होकर समस्त ज्ञान के आदि रूप आपकी पूजा करने के लिए ज्ञान-यज्ञ करते हैं।** **तात्पर्य :** आधुनिक दार्शनिकजन भगवान् की पूजा की परवाह किये बिना ही ज्ञान का अनुसरण करते हैं फलत: स्वाभाविक है कि उन्हें बहुत ही कम लाभ हो पाता है।  