**यथाद्रिप्रभवा नद्य: पर्जन्यापूरिता: प्रभो ।** **विशन्ति सर्वत: सिन्धुं तद्वत्त्वां गतयोऽन्तत: ॥ १०॥** 

**शब्दार्थ** 

**यथा—** **जिस तरह** **; अद्रि—** **पर्वतों से** **; प्रभवा:—** **उत्पन्न** **; नद्य:—** **नदियाँ** **; पर्जन्य—** **वर्षा से** **; आपूरिता:—** **पूरित** **; प्रभो—** **हे प्रभु** **;** **विशन्ति—** **प्रवेश करती हैं** **; सर्वत:—** **सभी दिशाओं से** **; सिन्धुम्—** **समुद्र में** **; तद्वत्—** **उसी तरह** **; त्वाम्—** **तुम में** **; गतय:—** **मार्ग** **;** **अन्तत:—** **अन्त में।** **.** 

**हे प्रभो, जिस प्रकार पर्वतों से उत्पन्न तथा वर्षा से पूरित नदियाँ सभी ओर से समुद्र में आकर** **मिलती हैं उसी तरह ये सारे मार्ग अन्त में आप तक पहुँचते हैं।** **तात्पर्य :** स्वयं भगवान् कृष्ण इस पूजा प्रकरण को *भगवद्गीता* (९.२३-२५) में इस प्रकार बतलाते हैं— *येऽप्य अन्यदेवताभक्ता यजन्ते श्रद्धयान्विता:।* *तेऽपि मामेव कौन्तेय यजन्त्यविधिपूर्वकम॥* *अहं हि सर्वयज्ञानां भोक्ता च प्रभुरेव च।* *न तु मामभिजानन्ति तत्त्वेनातश्च्यवन्ति ते॥* *यान्ति देवव्रता देवान् पित्नन् यान्ति पितृव्रता:।* *भूतानि यानि्त भूतेज्या यानि्त मद्याजिनोऽपि माम्॥* ''हे कुन्तीपुत्र! जो लोग अन्य देवताओं के भक्त हैं और उनकी श्रद्धापूर्वक पूजा करते हैं वास्तव में वे भी मेरी ही पूजा करते हैं किन्तु वे ऐसा गलत ढंग से करते हैं। मैं ही समस्त यज्ञों का एकमात्र भोक्ता तथा स्वामी हूँ। अत: जो लोग मेरी वास्तविक दिव्य प्रकृति को नहीं पहचान पाते उनका पतन हो जाता है। जो देवताओं की पूजा करते हैं, वे देवताओं के बीच जन्म लेंगे। जो पितरों की पूजा करते हैं, वे पितरों के पास जाते हैं। जो भूतप्रेतों की उपासना करते हैं, वे उन्हीं के बीच जन्म लेंगे और जो मेरी पूजा करते हैं, वे मेरे साथ निवास करेंगे।  