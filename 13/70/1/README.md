तथा दूसरा, नारदमुनि द्वारा रखे गये दो प्रस्तावों का वर्णन हुआ है। भगवान् कृष्ण ब्राह्म-मुहूर्त में उठकर स्वच्छ जल में स्नान करते थे। प्रात:कालीन अनुष्ठान तथा अन्य धाॢमक कृत्य करने के बाद वे पवित्र अग्नि में होम करते, गायत्री मंत्र का जाप करते, देवताओं, ऋषियों तथा पूर्वजों को नमस्कार करके पूजा करते और विद्वान ब्राह्मणों को सश्मान देते थे। तत्पश्चात् वे शुभ वस्तुओं का स्पर्श करते, अपने को दिव्य आभूषणों से सजाते और अपनी प्रजा को उनकी मनचाही वस्तुएँ देकर तुष्ट करते थे। तब उनका सारथी दारुक रथ लाता और वे उसमें चढ़ कर राजसभा-भवन जाते। जब वे यादवों से घिर कर सभा में अपना आसन ग्रहण करते, तो वे नक्षत्रों से घिरे चन्द्रमा की तरह प्रतीत होते। चारण एवं भाट ढोल, मंजीरे, वीणा तथा अन्य वाद्ययंत्रों के साथ उनका यशोगान करते। एक बार द्वारपाल एक दूत को सभाभवन में ले आए। उस दूत ने भगवान् को दण्डवत्-प्रणाम किया और हाथ जोड़कर उनसे निवेदन किया, ''प्रभु! जरासन्ध ने बीस हजार राजाओं को पकड़ कर उन्हें बन्दी बना लिया है। कृपया कुछ करें, क्योंकि ये सारे राजा आपके शरणागत भक्त हैं।ÓÓ तभी नारदमुनि प्रकट हुए। भगवान् श्रीकृष्ण तथा सभा के सारे सदस्य खड़े हो गये और अपने शीश नवा कर नारदजी को नमस्कार किया। जब ऋषि आसन ग्रहण कर चुके, तो भगवान् ने विनयपूर्वक उनसे प्रश्न किया, ''चूँकि आप ब्रह्माण्ड-भर में भ्रमण करते रहते हैं, अतएव हमें बतलायें कि पाँचों पांडव क्या करने की योजना बना रहे हैं?ÓÓ तब नारद ने भगवान् की प्रशंसा की और उत्तर दिया, ''राजा युधिष्ठिर राजसूय यज्ञ सश्पन्न करना चाह रहे हैं। इसके लिए वे आपकी स्वीकृति तथा आपकी उपस्थिति के लिए अनुरोध करते हैं। वहाँ पर अनेक देवता तथा विलयात राजा केवल आपके दर्शनार्थ आयेंगे।ÓÓ यह जान कर कि यादव चाहते हैं कि वे जरासन्ध को परास्त करें, भगवान् कृष्ण ने अपने चतुर मंत्री उद्धव से कहा कि वे यह निश्चित करें कि सामने आए दोनों मामलों में से पहले जरासन्ध को परास्त करना जरूरी है या कि राजसूय यज्ञ में उनकी उपस्थिति।  

**श्रीशुक उवाच** 

**अथोषस्युपवृत्तायां कुक्कुटान्कूजतोऽशपन् ।** **गृहीतकण्ठ्य: पतिभिर्माधव्यो विरहातुरा: ॥ १॥** 