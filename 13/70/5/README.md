**ब्राह्मे मुहूर्त उत्थाय वार्युपस्पृश्य माधव: ।** **दध्यौ प्रसन्नकरण आत्मानं तमस: परम् ॥ ॥** **एकं स्वयंज्योतिरनन्यमव्ययं** **स्वसंस्थया नित्यनिरस्तकल्मषम् ।** **ब्रह्मालयमस्योद्भवनाशहेतुभि:** **स्वशक्तिभिर्लकि्षतभावनिर्वृतिम् ॥ ५॥** 

शब्दार्थ **** 

**ब्राह्मे मुहूर्ते—** **सूर्योदय से पूर्व, भोर में जो आध्यात्मिक कार्यों के लिए दिन का सर्वाधिक उत्तम समय है** **; उत्थाय—** **उठकर** **;** **वारि—** **जल** **; उपस्पृश्य—** **छूकर** **; माधव:—** **भगवान् कृष्ण ने** **; दध्यौ—** **ध्यान किया** **; प्रसन्न—** **विमल** **; करण:—** **मन** **; आत्मानम्—** **अपने ऊपर** **; तमस:—** **अज्ञान** **; परम्—** **परे** **; एकम्—** **एकमात्र** **; स्वयम्-ज्योति:—** **आत्म-प्रकाशित** **; अनन्यम्—** **अनन्य** **;** **अव्ययम्—** **अव्यय** **; स्व-संस्थया—** **अपने स्वभाव से** **; नित्य—** **नित्य** **; निरस्त—** **भगाते हुए** **; कल्मषम्—** **दूषण को** **; ब्रह्म-** **आलयम्—** **ब्रह्म या परम सत्य नाम से विलयात** **; अस्य—** **इस (ब्रह्माण्ड) का** **; उद्भव—** **सृष्टि** **; नाश—** **तथा संहार** **; हेतुभि:—** **कारणों से** **; स्व—** **निजी** **; शक्तिभि:—** **शक्तियों से** **; लक्षित—** **प्रकट** **; भाव—** **अस्तित्व** **; निर्वृतिम्—** **हर्ष।** **.** 

**भगवान् माधव ब्राह्म मुहूर्त में उठा करते और जल का स्पर्श किया करते थे। तब स्वच्छ मन** **से वे एकाकी, आत्म-प्रकाशित, अनन्य तथा अच्युत परम सत्य ब्रह्म-रूप स्वयं का ध्यान करते,** **जो स्वभाव से ही सारे कल्मष को दूर करने वाला है और जो अपनी उन निजी शक्तियों के द्वारा,** **जो इस ब्रह्माण्ड का सृजन और संहार करती हैं, अपना ही शुद्ध तथा आनन्दमय स्वरूप प्रकट** **करता है।** **तात्पर्य :** विश्वनाथ चक्रवर्ती ठाकुर इंगित करते हैं कि इस श्लोक में *भाव* शब्द समस्त उत्पन्न प्राणियों का सूचक है। इस तरह समास-युक्त शब्द *लक्षित-भाव-निर्वृतिम्* का अर्थ होगा कि भगवान् कृष्ण उत्पन्न जीवों को अपनी विविध शक्तियों से आनन्द प्रदान करते हैं। निस्सन्देह आत्मा कभी उत्पन्न नहीं किया जाता किन्तु हमारा भौतिक बद्धशरीर भगवान् की शकि्तयों की अन्योन्य कि्रया से उत्पन्न होता है। जिसे भगवान् की अन्तरंगा शक्ति की कृपा प्राप्त होती है, वही ब्रह्म या परम सत्य के स्वभाव को समझ सकता है। यह समझ कृष्णभावनामृत कहलाती है। *भगवद्गीता* में भगवान् कृष्ण बतलाते हैं कि उनकी शक्तियाँ अपरा और परा अथवा भौतिक और आध्याति्मक शक्तियों में विभाजित हैं। *ब्रह्म-संहिता*  में आगे यह बतलाया गया है कि भौतिक शकि्त छाया की तरह कार्य करती है, जो आध्याति्मक सच्चाई की, जो कि साक्षात् भगवान् तथा उनकी आध्यात्मिक शकि्त है, गतियों का अनुगमन करती है। जब किसी पर भगवान् कृष्ण की कृपा होती है, तो वे शरणागत आत्मा के समक्ष प्रकट होते हैं और वही सृष्टि, जो पहले आत्मा को आच्छादित किये रहती थी, अब आध्यात्मिक प्रकाश के लिए प्रेरणाप्रद बन जाती है।  