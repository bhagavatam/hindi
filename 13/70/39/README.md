**यक्ष्यति त्वां मखेन्द्रेण राजसूयेन पाण्डव: ।** **पारमेष्ठ्यकामो नृपतिस्तद्भवाननुमोदताम् ॥ १॥** 

शब्दार्थ **** 

**यक्ष्यति—** **यज्ञ करेगा** **; त्वाम्—** **तुमको** **; मख—** **यज्ञ का** **; इन्द्रेण—** **सबसे बड़े** **; राजसूयेन—** **राजसूय के द्वारा** **; पाण्डव:—** **पाण्डु के** **पुत्र** **; पारमेष्ठ्य—** **एकछत्र सत्ता** **; काम:—** **इच्छा करते हुए** **; नृ-पति:—** **राजा** **; तत्—** **उस** **; भवान्—** **आप** **; अनुमोदताम्—** **कृपया** **अनुमोदन कीजिये।** **.** 

**राजा युधिष्ठिर एकछत्र सत्ता की इच्छा से राजसूय नामक महानतम यज्ञ द्वारा आपकी पूजा** **करना चाहते हैं। कृपा करके उनके इस प्रयास के लिए आशीर्वाद प्रदान करें।** **तात्पर्य :** यहाँ पर राजा युधिष्ठिर को *पारमेष्ठ्यकाम* अर्थात् ''पारमेष्ठ्य की इच्छा करने वालाÓÓ कहा गया है। *पारमेष्ठ्य* शब्द का अर्थ है ''एकछत्र सत्ताÓÓ और ''भगवान् जो संसार-भर में सबसे ऊँचे हैंÓÓ का भी सूचक है। इसलिए श्रील प्रभुपाद नारद के संदेश का इस प्रकार भावार्थ देते हैं— आपने फुफेरे भाई पाण्डवों का शुभचिन्तक बनकर उनके विषय में जिज्ञासा की है, अतएव मैं उनके मनोभावों के विषय में आपको बतला रहा हूँ। अब कृपा करके मुझसे सुनिये। सर्वप्रथम, आपको बतला दूँ कि राजा युधिष्ठिर के पास वह सारा भौतिक ऐश्वर्य है, जो सर्वोच्च लोक ब्रह्मलोक में पाया जा सकता है। उनके पास किसी भी भौतिक ऐश्वर्य की कमी नहीं है, जिसकी वह इच्छा करे, फिर भी वे आपकी संगति प्राप्त करने और आपको प्रसन्न करने के लिए राजसूय यज्ञ करना चाहते हैं। वे आपकी अहैतुकी कृपा प्राप्त करने के उद्देश्य से आपकी पूजा भी करना चाहते हैं और मेरा निवेदन है कि आप उनकी इस इच्छा को पूरा करें।ÓÓ चूँकि *पारमेष्ठ्य* शब्द ब्रह्मा के पद का भी सूचक हो सकता है, इसलिए श्रील प्रभुपाद ने *पारमेष्ठ्यकाम* शब्द का अर्थ न केवल यह सूचित करने के लिए किया कि राजा युधिष्ठिर ने भगवान् कृष्ण की संगति तथा कृपा पाने की इच्छा की, अपितु यह भी कि राजा युधिष्ठिर के पास ब्रह्मा का सारा ऐश्वर्य अर्थात् *पारमेष्ठ्य* था।  