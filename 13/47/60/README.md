**आसामहो चरणरेणुजुषामहं स्यां** **वृन्दावने किमपि गुल्मलतौषधीनाम् ।** **या दुस्त्यजं स्वजनमार्यपथं च हित्वा** **भेजुर्मुकुन्दपदवीं श्रुतिभिॢवमृग्याम् ॥ ६१॥** 

**शब्दार्थ** 

**आसम्—** **गोपियों की** **; अहो—** **ओह** **; चरण-रेणु—** **चरणकमलों की धूलि** **; जुषाम्—** **अनुरक्त** **; अहम् स्याम्—** **मैं बनूँ** **; वृन्दावने—** **वृन्दावन में** **; किम् अपि—** **कोई एक** **; गुल्म-लता-ओषधीनाम्—** **झाडिय़ों, लताओं तथा वनौषधियों में से** **; या—** **जो** **; दुस्त्यजम्—** **छोड़ पाना अतीव कठिन** **; स्व-जनम्—** **पारिवारिक सदस्यों को** **; आर्य-पथम्—** **सतीत्व-मार्ग** **; च—** **तथा** **; हित्वा—** **त्यागकर** **;** **भेजु:—** **पूजा किया** **; मुकुन्द-पदवीम्—** **मुकुन्द या कृष्ण के चरणकमलों की** **; श्रुतिभि:—** **वेदों के द्वारा** **; विमृग्याम्—** **खोजे जाने** **के लिए।** **.** 

**वृन्दावन की गोपियों ने अपने पतियों, पुत्रों तथा अन्य परिवार वालों का साथ त्याग दिया है** **जिनको त्याग पाना अतीव कठिन होता है। उन्होंने मुकुन्द कृष्ण के चरणकमलों की शरण पाने** **के लिए सतीत्व मार्ग का परित्याग कर दिया है, जिसे वैदिक ज्ञान द्वारा खोजा जाता है। ओह! मैं** **वृन्दावन की इन झाडिय़ों, लताओं तथा जड़ी-बूटियों में से कोई एक भी होने का सौभाग्य प्राप्त** **करूँ क्योंकि गोपियाँ उन्हें अपने चरणों से रौंदती हैं और अपने चरणकमलों की धूल से उन्हें** **आशीर्वाद देती हैं।** **तात्पर्य :** इस श्लोक के शब्दार्थ तथा भावार्थ श्रील प्रभुपाद कृत *चैतन्यचरितामृत* (अन्त्य ७.४७) से लिए गये हैं। यहाँ पर श्री उद्धव एक पूर्ण वैष्णव की उदारता की मनोवृत्ति दिखलाते हैं। वे उच्च प्रेमावस्था में गोपियों की बराबरी करने की प्रार्थना नहीं करते अपितु वृन्दावन में एक झाड़ी या लता के रूप में जन्म लेना चाहते हैं जिससे जब गोपियाँ उनके ऊपर से चलें तो वे उनकी चरण-रज पाकर धन्य हो जाँय। लजीली गोपियाँ उद्धव जैसे महापुरुष को ऐसे आशीर्वाद देने के लिए कभी तैयार नहीं होंगी इसलिए उद्धव ने होशियारी से वृन्दावन में एक पौधे के रूप में जन्म लेकर ऐसी कृपा प्राप्त करनी चाही।  