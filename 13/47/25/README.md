**दिष्ट्या पुत्रान्पतीन्देहान्स्वजनान्भवनानि च ।** **हित्वावृनीत यूयं यत्कृष्णालयं पुरुषं परम् ॥ २६॥** 

**शब्दार्थ** 

**दिष्ट्या—** **सौभाग्य से** **; पुत्रान्—** **पुत्रों को** **; पतीन्—** **पतियों को** **; देहान्—** **शरीरों को** **; स्व-जनान्—** **सश्बन्धियों को** **; भवनानि—** **घरों** **को** **; च—** **तथा** **; हित्वा—** **छोड़कर** **; अवृणीत—** **चुना** **; यूयम्—** **तुम सबों ने** **; यत्—** **यह तथ्य कि** **; कृष्ण-आलयम्—** **कृष्ण नामक** **;** **पुरुषम्—** **पुरुष को** **; परम्—** **परम।** **.** 

**सौभाग्य से तुम लोगों ने अपने पुत्रों, पतियों, शारीरिक सुविधाओं, सश्बन्धियों तथा घरों का** **परित्याग उस परम पुरुष के लिए किया है, जो कृष्ण नाम से जाना जाता है।** **तात्पर्य :** श्रील विश्वनाथ चक्रवर्ती बतलाते हैं कि गोपियों ने इन वस्तुओं के प्रति अपने स्वामित्व- भाव को त्याग दिया। इतिहास बतलाता है कि गोपियाँ अपने घरों में अपने परिवारों के साथ वृन्दावन में ही रहती रहीं। किन्तु सामान्य पुरुषों से सर्वथा भिन्न उन्होंने पुत्रों, पतियों आदि के प्रति स्वामित्व के गर्व का पूर्णतया त्याग कर दिया। उन्होंने कभी भी इनको भोगने का प्रयास नहीं किया अपितु उन्होंने अपने मन तथा हृदय पूर्णतया परमेश्वर को सौंप दिये जैसी कि संसार के महान् धाॢमक शाषों में संस्तुति की गई है। हमें चाहिए कि गोपियों के उदाहरण का अनुसरण करते हुए तन-मन और अपनी शकि्त से भगवान् से प्रेम करें।  