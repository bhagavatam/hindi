**आत्मा ज्ञानमय: शुद्धो व्यतिरिक्तोऽगुणान्वय: ।** **सुषुप्तिस्वप्नजाग्रद्भिर्मायावृत्तिभिरीयते ॥ १॥** 

**शब्दार्थ** 

**आत्मा—** **आत्मा** **; ज्ञान-मय:—** **दिव्य ज्ञान से युक्त** **; शुद्ध:—** **शुद्ध** **; व्यतिरिक्त:—** **पृथक्** **; अगुण-अन्वय:—** **भौतिक गुणों के** **कर्मफलों से अलिप्त** **; सुषुप्ति—** **प्रगाढ़ निद्रा में** **; स्वप्न—** **सामान्य नींद** **; जाग्रद्भि:—** **तथा जागृत चेतना** **; माया—** **माया को** **;** **वृत्तिभि:—** **कार्यों से** **; ईयते—** **अनुभव किया जाता है।** **.** 

**शुद्ध चेतना या ज्ञान से युक्त होने से आत्मा प्रत्येक भौतिक वस्तु से पृथक् है और प्रकृति के** **गुणों के पाश से अलिप्त है। आत्मा का अनुभव भौतिक प्रकृति के तीन कार्यों के माध्यम से** **किया जा सकता है—ये हैं जाग्रत, स्वप्न तथा सुषुप्ति।** **तात्पर्य :** यहाँ स्पष्ट कहा गया है कि आत्मा शुद्ध ज्ञान या शुद्ध चेतना से बना है अतएव भौतिक प्रकृति से ताति्वक रूप में सर्वथा पृथक् है। श्रील विश्वनाथ चक्रवर्ती इंगित करते हैं कि *आत्मा* का अर्थ ''परमात्मा, भगवान् कृष्णÓÓ भी लगाया जा सकता है। चूँकि पिछले श्लोकों में भगवान् बतला चुके हैं कि सारे भौतिक विषय उनके अंश हैं अत: *माया वृत्तिभिरीयते* पद सूचित करता है कि इस जगत का गहन अध्ययन करने से हमें ईश्वर की अनुभूति होगी। इस ²ष्टि से भी गोपियों को सलाह दी गई कि वे शोक न करें।  