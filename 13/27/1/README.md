देखकर उनका अभिषेक किया। भीषण तूफान से वृन्दावन पर आक्रमण करने से लज्जित इन्द्र छिपकर भगवान् कृष्ण के पास आया, उन्हें नमस्कार किया और उनकी प्रशंसा की। इन्द्र ने कहा कि कृष्ण कभी भी अज्ञानजनित भौतिक मोह की भँवर में नहीं पड़ते फिर भी वे मनुष्य जैसा शरीर धारण करके धर्म की स्थापना करने तथा दुष्टों को दण्ड देने के लिए विविध लीलाएँ करते हैं। इस तरह वे उन लोगों का मिथ्या दर्प चूर करते हैं, जो अपने को परम नियन्ता मानते हैं। इन्द्र ने यहाँ तक कह डाला कि कृष्ण समस्त जीवों के पिता, गुरु तथा स्वामी हैं और काल रूप में वे उन्हें दण्ड देने वाले हैं। इन्द्र की स्तुतियों से प्रसन्न होकर श्रीकृष्ण ने इन्द्र को बतलाया कि उन्होंने *इन्द्र यज्ञ* इसलिए बन्द कराया जिससे मिथ्या अभिमान से गॢवत वह भगवान् को याद रखे। भौतिक ऐश्वर्य के मद में चूर व्यक्तियों को अपने समक्ष भगवान् अपने हाथ में दण्ड धारण किये खड़े हुए नहीं दिखते। इसलिए जब भगवान् कृष्ण किसी व्यकि्त का वास्तविक भला चाहते हैं, तो वे उसके ऐश्वर्य-पद से उसे नीचे ला देते हैं। भगवान् कृष्ण ने इन्द्र को आदेश दिया कि वह स्वर्ग में अपने उपयुक्त पद पर लौट जाय और बिना अहंभाव के वहाँ सेवा करे। तत्पश्चात् इन्द्र ने सुरभि गाय के साथ भगवान् कृष्ण का अभिषेक सश्पन्न किया जिसके लिए स्वर्ग की गंगा का जल तथा माता सुरभि का दूध प्रयुक्त किया गया। इस अवसर का लाभ उठा कर इन्द्र तथा गाय ने भगवान् का नाम गोविन्द रखा और देवताओं ने पुष्प बरसाये तथा विविध स्तुतियाँ सुनाईं।  

**श्रीशुक उवाच** 