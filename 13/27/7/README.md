**पिता गुरुस्त्वं जगतामधीशो** **दुरत्यय: काल उपात्तदण्ड: ।** **हिताय चेच्छातनुभि: समीहसे** **मानं विधुन्वन्जगदीशमानिनाम् ॥ ६॥** 

**शब्दार्थ** 

**पिता—** **पिता** **; गुरु:—** **गुरु** **; त्वम्—** **तुम** **; जगताम्—** **सारे विश्व के** **; अधीश:—** **परम नियन्ता** **; दुरत्यय:—** **दुर्लंघ्य** **; काल:—** **काल** **;** **उपात्त—** **घुमाता है** **; दण्ड:—** **दण्ड** **; हिताय—** **लाभ हेतु** **; च—** **तथा** **; इच्छा—** **स्वेच्छा से धारण किया गया** **; तनुभि:—** **आपके** **दिव्य स्वरूपों द्वारा** **; समीहसे—** **आप प्रयास करते हैं** **; मानम्—** **मिथ्या गर्व** **; विधुन्वन्—** **समूल नष्ट करके** **; जगत्-ईश—** **ब्रह्माण्ड** **के स्वामी** **; मानिनाम्—** **बनने वालों के।** **.** 

**आप इस सश्पूर्ण जगत के पिता, आध्यात्मिक गुरु और परम नियन्ता भी हैं। आप दुर्लंघ्य** **काल हैं, जो पापियों को उन्हीं के हित के लिए दण्ड देता है। निस्सन्देह स्वेच्छा से लिये जाने** **वाले विविध अवतारों में आप उन लोगों का मिथ्या दर्प दूर करते हैं, जो अपने को इस जगत का** **स्वामी मान बैठते हैं।** **तात्पर्य :** *हिताय* शब्द यहाँ सार्थक है। भगवान् कृष्ण सारे जगत के लाभ हेतु धर्म की रक्षा करते हैं और दुष्टों का दलन करते हैं। मूर्ख तथा श्रद्धाविहीन छद्मपुरोहित ईश्वर की यह कहकर आलोचना करते हैं कि वे प्रकृति के कार्यों द्वारा जीवों को दण्ड देते हैं। किन्तु चाहे वे अप्रत्यक्ष रूप से प्रकृति के माध्यम से दण्ड दें अथवा अपने अवतारों द्वारा प्रत्यक्ष रूप से दण्ड दें जैसाकि इस श्लोक में उल्लेख हुआ है, उन्हें इसका पूर्ण अधिकार है क्योंकि वे सश्पूर्ण जगत के पिता, गुरु तथा अधीश हैं। दूसरी विधि में दुर्लंघ्य काल के रूप में वे बद्धजीवों द्वारा ईशविहीन ईश्वर का साम्राज्य स्थापित करने के मिथ्या प्रयासों पर नियंत्रण रखते हैं। कहा गया है कि बिना प्रताडऩा के बालक बिगड़ जाता है। यह सत्य है। यह तो भगवान् का अनुग्रह है कि वे हमारे दुराचरण को सुधारने का प्रयत्न करते हैं यद्यपि श्रद्धाविहीन लोग इस पितृ-तुल्य निगरानी की आलोचना करते हैं।  