**मामैश्वर्यश्रीमदान्धो दण्ड पाङ्क्षण न पश्यति ।** **तं भ्रंशयामि सश्पद्वयो यस्य चेच्छाश्यनुग्रहम् ॥ १६॥** 

**शब्दार्थ** 

**माम्—** **मुझको** **; ऐश्वर्य—** **ऐश्वर्य** **; श्री—** **तथा वैभव के** **; मद—** **नशे से** **; अन्ध:—** **अन्धा** **; दण्ड—** **दण्ड देने वाला डंडा लेकर** **;** **पाणिम्—** **अपने हाथ में** **; न पश्यति—** **नहीं देखता है** **; तम्—** **उसको** **; भ्रंशयामि—** **गिरा देता हूँ** **; सश्पद्वय:—** **उसकी भौतिक** **सश्पत्ति से** **; यस्य—** **जिसका** **; च—** **तथा** **; इच्छामि—** **चाहता हूँ** **; अनुग्रहम्—** **लाभ।** **.** 

**अपनी शक्ति तथा ऐश्वर्य के नशे में उन्मत्त मनुष्य मुझे अपने हाथ में दण्ड का डंडा लिये हुए** **अपने निकट नहीं देख पाता। यदि मैं उसका वास्तविक कल्याण चाहता हूँ तो मैं उसे भौतिक** **सौभाग्य के पद से नीचे घसीट देता हूँ।** **तात्पर्य :** कोई तर्क कर सकता है ''ईश्वर को तो हरएक का वास्तविक कल्याण करना चाहिए तो फिर इस श्लोक में भगवान् कृष्ण ने यह क्यों कहा कि जिसे उनकी कृपा प्राप्त होने वाली होती है उसके उन्मत्तकारी ऐश्वर्य का वे हरण कर लेते हैं? उन्होंने यह क्यों नहीं कहा कि हरएक का ऐश्वर्य हर लेंगे और हरएक को वर देंगे? दूसरी ओर यह इंगित किया जाता है कि हरएक की मृत्यु ध्रुव है और इस तरह भगवान् कृष्ण हरएक के ऐश्वर्य तथा उसके मिथ्या अहंकार को छीन लेते हैं। किन्तु यदि मृत्यु के पूर्व मनुष्य के निकटतम जीवन की घटनाओं पर भगवान् के कथन को लागू करें तो हम *भगवद्गीता*  (४.११) में व्यक्त कृष्ण के कथन का उल्लेख कर सकते हैं— *ये यथा मां प्रपद्यन्ते तांस्तथैव* *भजाश्यहम्* —लोग जिस प्रकार मेरी शरण में आते हैं उसी तरह मैं उन्हें पुरस्कार देता हूँ। कृष्ण हरएक के कल्याण की कामना करते हैं किन्तु जब वे यहाँ पर कहते हैं— *यस्य चेच्छाश्यनुग्रहम्* —मैं जिसका कल्याण करना चाहता हूँ तो ऐसा लगता है कि भगवान् उनका उल्लेख कर रहे हैं, जो अपने कर्मों तथा विचारों से आध्यात्मिक लाभ पाने की इच्छा व्यक्त कर चुके हैं। भगवान् कृष्ण चाहते हैं कि कृष्णभावनामृत में हर व्यक्ति सुखी रहे किन्तु जब वे देखते हैं कि कोई विशिष्ट व्यक्ति भी आध्यात्मिक सुख चाहता है, तो भगवान् उस व्यक्ति के लिए विशेष रूप से कल्याण की कामना करते हैं। यह भगवान् के कथन *समोऽहं सर्वभूतेषु* —मैं सारे जीवों के प्रति समान भाव रखता हूँ—का स्वाभाविक पारस्परिक आदान-प्रदान है।  