**तवावतारोऽयमधोक्षजेह** **भुवो भराणामुरुभारजन्मनाम् ।** **चमूपतीनामभवाय देव** **भवाय युष्मच्चरणानुवॢतनाम् ॥ ९॥** 

**शब्दार्थ** 

**तव—** **आपका** **; अवतार:—** **अवतरण** **; अयम्—** **यह** **; अधोक्षज—** **हे दिव्य प्रभु** **; इह—** **इस** **; भुव:—** **पृथ्वी के** **; भराणाम्—** **भार** **स्वरूप** **; उरु-भार—** **अनेक उत्पातों के प्रति** **; जन्मनाम्—** **जन्म देने वालों** **; चमू-पतीनाम्—** **सैन्य नायकों के** **; अभवाय—** **विनाश** **के लिए** **; देव—** **हे भगवान्** **; भवाय—** **मंगल के लिए** **; युष्मत्—** **आपके** **; चरण—** **चरणकमल** **; अनुवॢतनाम्—** **सेवकों का।** **.** 

**हे दिव्य प्रभु, आप इस जगत में उन सेनापतियों को विनष्ट करने के लिए अवतरित होते हैं,** **जो पृथ्वी का भार बढ़ाते हैं और अनेक भीषण उत्पात मचाते हैं। हे प्रभु, उसी के साथ साथ आप** **उन लोगों के कल्याण के लिए कर्म करते हैं, जो श्रद्धापूर्वक आपके चरणकमलों की सेवा** **करते हैं।** **तात्पर्य :** इस श्लोक में आकर्षक कवित्व-प्रकल्पना का प्रयोग हुआ है। इस जगत में भगवान् कृष्ण का अवतरण *अभव* के लिए जिसका शाब्दिक अर्थ है आसुरी सेनापतियों को ''मिटानेÓÓ या उनका विनाश करने के लिए और साथ ही भगवान् के चरणकमलों की श्रद्धापूर्वक सेवा करने वालों के *भव* अर्थात् ''अस्तित्व, सश्पन्नताÓÓ के लिए होता है। *भव* शब्द से इंगित वास्तविक अस्तित्व तो *सच्चिदानन्द* स्वरूप है। एक अजनबी को ऐसा प्रतीत हो सकता है कि कृष्ण अपने अनुयायियों को पुरस्कृत करते हैं और अपने शत्रुओं को दण्ड देते हैं जैसाकि कोई सामान्य मनुष्य करता है। छठे स्कन्ध में यह विशेष संशय भगवान् के विषय में किया जाता है जहाँ विश्व युद्ध में कृष्ण श्रद्धालु देवताओं का पक्ष श्रद्धाविहीन असुरों के मुकाबले में लेते हैं। वहाँ वैष्णव आचार्य यह स्पष्ट विवेचना करते हैं कि कृष्ण पिता हैं और सारे जीवों के स्वामी हैं अतएव उनके सारे कार्यकलाप सारे जगत के लाभ हेतु हैं। वास्तव में भगवान् कृष्ण किसी का अस्तित्व मिटाना नहीं चाहते प्रत्युत जो ईश्वरीय नियमों का उल्लंघन करते हैं उनके मूर्खतापूर्ण, विनाशकारी भौतिक तौर- तरीकों पर अंकुश लगाते हैं। ये नियम सश्पूर्ण सृष्टि में सश्पन्नता, समरसता तथा सुख का आश्वासन देते हैं और इनका उल्लंघन अन्यायपूर्ण उत्पात माना जाता है। निश्चय ही इन्द्र को आशा थी कि भगवान् कृष्ण उसकी गणना अपने भक्तों में करेंगे, असुरों में नहीं यद्यपि इन्द्र के कार्यों से उसकी स्वामि-भक्ति में संशय झलकता है। इन्द्र इस सश्भव संशय से अवगत था इसीलिए जैसा हम अगले श्लोक में देखते हैं, उसने भगवान् के चरणों में आत्मसमर्पण करने का भरसक प्रयत्न किया।  