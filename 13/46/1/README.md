दुख को दूर करने के लिए उद्धव को व्रज भेजा। एक दिन कृष्ण ने अपने घनिष्ठ मित्र उद्धव से अपना सन्देश व्रज ले जाने और इस प्रकार उनके वियोग से उत्पन्न उनके माता-पिता तथा गोपियों के दुख को दूर करने के लिए कहा। उद्धव रथ पर चढ़कर सूर्यास्त के समय व्रज पहुँचे। उन्होंने गौवों को गोकुल लौटते और दूध के अत्यन्त भार के कारण मन्द गति से चल रहीं इन गौवों के आगे-आगे बछड़ों को इधर-उधर उछल-कूद करते देखा। ग्वाले तथा गोपियाँ कृष्ण तथा बलराम की महिमा का गायन कर रहे थे और सारा ग्राम जलती अगुरु तथा दीपों की पंक्तियों से अच्छी तरह सजाया गया था। इससे अद्वितीय दिव्य सौन्दर्य का ²श्य प्रस्तुत हो रहा था। नन्द महाराज ने अपने घर में उद्धव का हाॢदक स्वागत किया। फिर गोपनरेश ने भगवान् वासुदेव के ही समान उनकी पूजा की, उन्हें ठीक प्रकार से भोजन कराया, बिस्तर पर सुखपूर्वक बिठाया और तब वसुदेव तथा अपने पुत्र कृष्ण तथा बलराम की कुशल-क्षेम पूछी। नन्द ने पूछा, ''क्या कृष्ण अब भी अपने मित्रों की, अपने गोकुल-ग्राम की तथा गोवर्धन पर्वत की याद करते हैं? उन्होंने दावाग्नि, आँधी तथा वर्षा और अन्य अनेक विपदाओं से हमारी रक्षा की थी। हम उनकी लीलाओं का बारश्बार स्मरण करके अपने कर्म-पाश से मुक्त होते हैं और जब हम उनके चरणकमलों से अंकित स्थलों को देखते हैं, तो हमारे मन उनके विचारों में पूरी तरह लीन हो जाते हैं। गर्ग मुनि ने मुझे बतलाया था कि कृष्ण तथा बलराम दोनों ही सीधे वैकुण्ठ से अवतरित हुए हैं। देखो न! किस तरह उन्होंने कंस, मल्लों, कुवलयापीड (हाथी) तथा अनेक असुरों का सफाया कर दिया है।ÓÓ ज्यों-ज्यों नन्द को कृष्ण की लीलाएँ याद आती गईं उनका गला अश्रुओं से अवरुद्ध होता गया और वे इसके आगे बोल न सके। माता यशोदा ने अपने पति को ज्योंही कृष्ण के विषय में बोलते सुना, तो अपने पुत्र के उत्कट प्रेम के कारण उनके स्तनों से दूध की धारा बह चली और आँखों से अश्रुओं की झड़ी लग गई। श्रीकृष्ण के प्रति नन्द तथा यशोदा के अद्वितीय स्नेह को देखकर उद्धव ने कहा, ''निस्सन्देह आप दोनों परम धन्य हैं। जिसने परम सत्य के मनुष्य-रूप के प्रति शुद्ध-प्रेम प्राप्त कर लिया हो, उसे फिर आगे कुछ भी प्राप्त करने की आवश्यकता नहीं रह जाती। कृष्ण तथा बलराम सबों के हृदयों में उसी तरह विद्यमान हैं जिस तरह काठ के भीतर अग्नि सुसुप्त रहती है। ये दोनों, सबों को समभाव से देखते हैं, इनका न कोई विशेष मित्र है न शत्रु। ये अहंकार तथा स्वामित्व से मुक्त हैं, इनका न कोई पिता है, न माता, न पत्नी, न सन्तान। इनका न तो जन्म होता है न ही इनका कोई भौतिक शरीर है। केवल आध्यात्मिक सुख भोगने तथा अपने सन्त-भक्तों का उद्धार करने के लिए वे उच्च या निश्न सभी योनियों में, अपनी इच्छानुसार प्रकट होते हैं।ÓÓ ''हे नन्द तथा यशोदा! कृष्ण केवल आपके ही पुत्र नहीं हैं अपितु समस्त लोगों के पुत्र हैं और उनके माता-पिता भी हैं। वस्तुत: वे हरएक के पि्रयतम सश्बन्धी हैं क्योंकि भूत, वर्तमान तथा भविष्य में जो कुछ भी देखा या सुना जाता है, वह उनसे स्वतंत्र नहीं है, चाहे वह चर हो या अचर।ÓÓ नन्द महाराज तथा उद्धव ने इस तरह कृष्ण के विषय में बातें करते करते रात बिता दी। तत्पश्चात् ग्वालिनों ने प्रात:कालीन पूजा करके दही मथना प्रारश्भ किया और मथने की डोरी को खींचने में व्यस्त रहते रहते बीच में वे कृष्ण की महिमा का गायन करती जा रही थीं। मथने तथा गीत गाने की ध्वनि आकाश में गूँजने लगी, जिससे संसार का सारा अशुभ दूर हो रहा था। जब सूर्योदय हुआ तो गोपियों ने गाँव के कोने में उद्धव के रथ को देखा। उन्होंने सोचा कि हो न हो अक्रूर वापस आये हैं। किन्तु तभी उद्धव नित्यकर्म से निवृत्त होकर उनके समक्ष उपस्थित हुए।  

**श्रीशुक उवाच** 