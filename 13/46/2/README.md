**वृष्णीनां प्रवरो मन्त्री कृष्णस्य दयित: सखा ।** **शिष्यो बृहस्पते: साक्षादुद्धवो बुद्धिसत्तम: ॥ १॥** 

**शब्दार्थ** 

**श्री-शुक: उवाच—** **शुकदेव गोस्वामी ने कहा** **; वृष्णीनाम्—** **वृष्णियों में से** **; प्रवर:—** **श्रेष्ठ** **; मन्त्री—** **सलाहकार** **; कृष्णस्य—** **कृष्ण** **का** **; दयित:—** **प्रिय** **; सखा—** **मित्र** **; शिष्य:—** **शिष्य** **; बृहस्पते:—** **देवताओं के गुरु बृहस्पति का** **; साक्षात्—** **प्रत्यक्ष** **; उद्धव:—** **उद्धव** **; बुद्धि—** **बुद्धि वाला** **; सत्-तम:—** **सर्वोच्च गुण वाला।** **.** 

**शुकदेव गोस्वामी ने कहा : अत्यन्त बुद्धिमान उद्धव वृष्णि वंश के सर्वश्रेष्ठ सलाहकार,** **भगवान् कृष्ण के प्रिय मित्र तथा बृहस्पति के प्रत्यक्ष शिष्य थे।** **तात्पर्य :** आचार्यगण भगवान् कृष्ण द्वारा उद्धव को वृन्दावन भेजे जाने के कई कारण बतलाते हैं। भगवान् ने वृन्दावनवासियों से वादा किया था— *आयास्ये* —मैं लौटूँगा ( *भागवत* .९.५)। यही नहीं, पिछले अध्याय में भगवान् कृष्ण ने नन्द महाराज को वचन दिया था— *द्रष्टुम् एष्याम:* —हम आपका तथा माता यशोदा का दर्शन करने वापस आयेंगे ( *भागवत* .४५.२)। साथ ही भगवान्, श्री वसुदेव तथा माता देवकी के साथ कुछ दिन रहने का वचन भी नहीं टाल सकते थे क्योंकि उन्होंने इतने वर्षों तक कष्ट झेले थे। इसलिए भगवान् ने अपने स्थान पर अपने अभिन्न प्रतिनिधि को भेजने का निश्चय किया। यह प्रश्न किया जा सकता है कि कृष्ण ने नन्द तथा यशोदा को मथुरा आने के लिए क्यों आमंत्रित नहीं किया? श्रील जीव गोस्वामी के अनुसार जिस स्थान पर वे वसुदेव तथा देवकी से प्रेम-विनिमय कर रहे थे उसी स्थान पर और उसी समय नन्द तथा यशोदा के साथ ऐसा करने से भगवान् कृष्ण की लीलाओं में विषम परिस्थिति उत्पन्न हो जाती। इसीलिए उन्होंने नन्द तथा यशोदा को अपने साथ मथुरा में रहने के लिए नहीं बुलाया। वृन्दावनवासी अपने ही ढंग से कृष्ण को समझते थे अत: मथुरा के राजसी वातावरण में उनकी भावनाओं की समुचित अभिव्यक्ति स्थिर भाव से न हो पाती। इस श्लोक में श्री उद्धव को *बुद्धिसत्तम:* ''अत्यन्त बुद्धिमानÓÓ बतलाया गया है, अत: वे वृन्दावन के उन निवासियों को दक्षता से सान्त्वना दे सकते थे, जो कृष्ण के लिए तीव्र विछोह का अनुभव कर रहे थे। तत्पश्चात् मथुरा लौटकर उद्धव वृन्दावन में देखे गये असाधारण शुद्ध प्रेम का वर्णन सभी वृष्णिवंशियों से कर सकेंगे। निस्सन्देह कृष्ण के प्रति गोपों तथा गोपियों का प्रेम कृष्ण के अन्य भक्तों द्वारा अनुभूत प्रेम से बहुत बढ़ा हुआ था और इस प्रेम के विषय में सुनकर कृष्ण के सारे भक्त अपनी श्रद्धा तथा भक्ति में सश्वर्धन कर सकेंगे। जैसाकि स्वयं भगवान् ने तृतीय स्कंध में कहा है— *नोद्धवोऽण्वपि मन्न्यून:* —उद्धव मुझसे तनिक भी भिन्न नहीं है। कृष्ण से समानता रखने वाले उद्धव कृष्ण का सन्देश वृन्दावन ले जाने के लिए सर्वथा उपयुक्त व्यक्ति थे। वस्तुत: *श्री हरिवंश* में कहा गया है कि उद्धव वसुदेव के भाई देवभाग के पुत्र थे— *उद्धवो देवभागस्य महाभाग: सुतोऽभवत्।* दूसरे शब्दों में, उद्धव कृष्ण के चचेरे भाई थे।  