**सत्त्वं रजस्तम इति भजते निर्गुणो गुणान् ।** **क्रीडन्नतीतोऽपि गुणै: सृजत्यवन्हन्त्यज: ॥ ४०॥** 

**शब्दार्थ** 

**सत्त्वम्—** **सतो गुण** **; रज:—** **रजो गुण** **; तम:—** **तथा तमो गुण** **; इति—** **इस प्रकार कहे जाने वाले** **; भजते—** **स्वीकार करता है** **;** **निर्गुण:—** **भौतिक गुणों से परे** **; गुणान्—** **गुणों को** **; क्रीडन्—** **क्रीड़ा करते हुए** **; अतीत:—** **परे** **; अपि—** **यद्यपि** **; गुणै:—** **गुणों के** **द्वारा** **; सृजति—** **सृजन करता है** **; अवति—** **पालन-पोषण करता है** **; हन्ति—** **तथा संहार करता है** **; अज:—** **अजन्मा भगवान्।** **.** 

**यद्यपि दिव्य भगवान् भौतिक प्रकृति के तीन गुणों—सतो, रजो तथा तमो गुणों—से परे हैं** **फिर भी क्रिड़ा के रूप में वे इनकी संगति स्वीकार करते हैं। इस तरह अजन्मा भगवान् इन** **भौतिक गुणों का उपयोग सृजन, पालन तथा संहार के लिए करते हैं।** **तात्पर्य :** जैसाकि *ब्रह्मसूत्र* (२.१.४) में कहा गया है— *लोकवत् लीलाकैवल्यम्* —भगवान् अपनी आध्यात्मिक लीलाएँ इस तरह करते हैं मानो वे इस जगत के वासी हों। यद्यपि भगवान् न किसी का पक्ष लेते हैं न ही किसी के साथ दुव्र्यवहार करते हैं, तो भी इस जगत में हमें सुख तथा दुख दिख जाते हैं। *गीता* (१.२२) में कहा गया है— *कारणं गुणसंगोऽस्य* —हम प्रकृति के विभिन्न गुणों के साथ संगति चाहते हैं अत: हमें परिणामों को स्वीकार करना ही पड़ता है। भगवान् हमें प्रकृति रूपी क्षेत्र प्रदान करते हैं जिसमें हम पूरी स्वच्छन्दता बरत सकते हैं। मूर्ख अभक्तजन भगवान् की प्रकृति का दुरुपयोग करते हुए भगवान् को ठगने की कोशिश करते हैं किन्तु जब उन्हें कर्म-फल भोगना पड़ता है, तो वे अपने दुष्कर्मों के लिए भगवान् को कोसते हैं। जो लोग ईश्वर से ईष्र्या करते हैं उनकी ऐसी लज्जाजनक स्थिति होती है।  