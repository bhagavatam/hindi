**को नु श्रुत्वासकृद्ब्रह्मन्नुत्तम:श्लोकसत्कथा: ।** **विरमेत विशेषज्ञो विषण्ण: काममार्गणै: ॥ २॥** 

**शब्दार्थ** 

**क:—** **कौन** **; नु—** **निस्सन्देह** **; श्रुत्वा—** **सुनकर** **; असकृत्—** **बारश्बार** **; ब्रह्मन्—** **हे ब्राह्मण** **; उत्तम:-श्लोक—** **भगवान् कृष्ण की** **;** **सत्—** **दिव्य** **; कथा:—** **कथाएँ** **; विरमेत—** **अपने को अलग रख सकता है** **; विशेष—** **(जीवन) का सार** **; ज्ञ:—** **जानने वाला** **;** **विषण्ण:—** **खिन्न** **; काम—** **भौतिक इच्छा की** **; मार्गणै:—** **खोज के साथ।** **.** 

**हे ब्राह्मण, जो जीवन के सार को जानता है और इन्द्रिय-तृप्ति के लिए प्रयास करने से ऊब** **चुका हो, वह भगवान् उत्तमश्लोक की दिव्य कथाओं को बारश्बार सुनने के बाद भला उनका** **परित्याग कैसे कर सकता है?** **तात्पर्य :** श्रील विश्वनाथ चक्रवर्ती यहाँ पर यह टीका करते हैं कि ऐसे अनेक लोग देखे जाते हैं, जो भगवान् की कथाओं को बारश्बार सुनने के बाद भी अपना आध्यात्मिक समर्पण त्याग देते हैं। आचार्य यह उत्तर देते हैं कि इसीलिए *विशेषज्ञ* शब्द यहाँ पर सार्थक है। जिन्होंने वास्तव में जीवन-सार को समझ लिया है वे कृष्णभावनामृत का परित्याग नहीं करते। जो अन्य योग्यता होनी चाहिए वह है *विषण्ण: काममार्गणै* —भौतिक इन्द्रिय-तृप्ति से खिन्न होना। ये दोनों गुण पूरक हैं। जिसने कृष्णभावनामृत का असली आस्वादन कर लिया है, वह भौतिक आनन्द के निकृष्ट आस्वाद से स्वयमेव ऊब जाता है। कृष्ण-कथाओं का ऐसा प्रामाणिक श्रोता भगवान् की मोहक लीलाओं के श्रवण का कभी भी परित्याग नहीं कर सकता।  