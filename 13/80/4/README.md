**सा वाग्यया तस्य गुणान्गृणीते** **करौ च तत्कर्मकरौ मनश्च ।** **स्मरेद्वसन्तं स्थिरजङ्गमेषु** **शृणोति तत्पुण्यकथा: स कर्ण: ॥ ३॥** 

**शब्दार्थ** 

**सा—** **वही (है)** **; वाक्—** **बोलने की शक्ति, वाणी** **; यया—** **जिससे** **; तस्य—** **उसके** **; गुणान्—** **गुणों को** **; गृणीते—** **वर्णन करती** **है** **; करौ—** **दो हाथ** **; च—** **तथा** **; तत्—** **उसके** **; कर्म—** **कार्य** **; करौ—** **करते हुए** **; मन:—** **मन** **; च—** **तथा** **; स्मरेत्—** **स्मरण करता है** **;** **वसन्तम्—** **निवास करते हुए** **; स्थिर—** **जड़** **; जङ्गमेषु—** **चेतन के भीतर** **; शृणोति—** **सुनता है** **; तत्—** **उसके** **; पुण्य—** **पवित्र करने** **वाली** **; कथा:—** **कथाएँ** **; स:—** **वही (है)** **; कर्ण:—** **कान।** **.** 

**असली वाणी वही है, जो भगवान् के गुणों का वर्णन करती है, असली हाथ वे हैं, जो** **उनके लिए कार्य करते हैं, असली मन वह है, जो प्रत्येक जड़-चेतन के भीतर निवास करने वाले** **उन भगवान् का सदैव स्मरण करता है और असली कान वे हैं, जो निरन्तर उनकी पुण्य कथाओं** **का श्रवण करते हैं।** **तात्पर्य :** पिछले श्लोक में भगवान् को समॢपत श्रवणेन्द्रिय की प्रशंसा कर चुकने के बाद, राजा परीक्षित अन्य इन्द्रियों का भी उल्लेख करते हैं, जिससे हमें कृष्णभावनामृत का पूरा चित्र प्राप्त हो सके। यहाँ वे बतलाते हैं कि शरीर के सारे अंग व्यर्थ हो जाते हैं, यदि उनका सश्बन्ध कृष्ण से नहीं रहता। द्वितीय स्कंध के तीसरे अध्याय में श्लोक २० से २ में शौनक ऋषि द्वार ा ऐसा ही कथन दिया गया है।  श्रील विश्वनाथ चक्रवर्ती उल्लेख करते हैं कि कृष्णभावनामृत में सारी इन्द्रियों को मिल-जुलकर कार्य करना चाहिए। दूसरे शब्दों में, आँखें या कान चाहें जो भी अनुभव करें, मन को तो एकमात्र अन्तर्यामी कृष्ण का ही स्मरण करना चाहिए।  