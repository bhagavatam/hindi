**ननु ब्रह्मन्भगवत: सखा साक्षाच्छ्रिय: पति: ।** **ब्रह्मण्यश्च शरण्यश्च भगवान्सात्वतर्षभ: ॥ ९॥** 

**शब्दार्थ** 

**ननु—** **निस्सन्देह** **; ब्रह्मन्—** **हे ब्राह्मण** **; भगवत:—** **आपका** **; सखा—** **मित्र** **; साक्षात्—** **प्रत्यक्ष** **; श्रिय:—** **लक्ष्मी का** **; पति:—** **पति** **;** **ब्रह्मण्य:—** **ब्राह्मणों के प्रति सदय** **; च—** **तथा** **; शरण्य:—** **शरण देने के लिए इच्छुक** **; च—** **तथा** **; भगवान्—** **भगवान्** **; सात्वत—** **यादवों में** **; ऋषभ:—** **श्रेष्ठ।** **.** 

**[सुदामा की पत्नी ने कहा] : हे ब्राह्मण, क्या यह सत्य नहीं है कि लक्ष्मीजी के पति आपके** **निजी मित्र हैं? यादवों में सर्वश्रेष्ठ वे भगवान् कृष्ण ब्राह्मणों पर दयालु हैं और उन्हें अपनी शरण** **देने के लिए अतीव इच्छुक हैं।** **तात्पर्य :** श्रील विश्वनाथ चक्रवर्ती टीका करते हुए बतलाते हैं कि ब्राह्मण की पत्नी ने किस तरह अपने पति द्वारा सभी संभव आपति्तयों की पहले से ही कल्पना करके अनुमान लगा लिया था, जो कृष्ण के पास दान लेने जाने के उसके आग्रह पर वह आपत्ति उठा सकता था। यदि ब्राह्मण यह कहेगा कि ''लक्ष्मीपति किस तरह से मुझ जैसे दरिद्र को अपना मित्र बनायेगा, तो वह यह उत्तर देगी कि भगवान् कृष्ण *ब्रह्मण्य* हैं अर्थात् ब्राह्मणों पर अनुकूल भाव रखने वाले हैं। यदि सुदामा यह कहेगा कि उनमें उसकी सच्ची भक्ति नहीं है, तो वह यह कहेगी कि तुम महान् एवं बुद्धिमान पुरुष हो जिसे अवश्य ही भगवान् शरण तथा कृपा प्रदान करेंगे ( *शरण्यम्* )। यदि ब्राह्मण यह आपत्ति करेगा कि भगवान् उन असंलय दुखियारे बद्धजीवों पर समान रूप से कृपा करने वाले हैं, जो अपने कर्मों के फल भोग रहे हैं, तो वह उत्तर देगी कि भगवान् कृष्ण भगवद्भक्तों पर विशेष रूप से कृपालु हैं। अतएव यदि वे स्वयं सुदामा पर कृपा नहीं भी करेंगे तो उनकी सेवा में लगे भक्तगण अवश्य ही उस पर दया करके दान में कुछ न कुछ देंगे। चूँकि भगवान् सात्वतों अर्थात् यदुवंशियों की रक्षा करने वाले हैं, अत: उन्हें सुदामा जैसे विनीत ब्राह्मण की रक्षा करने में कौन-सी कठिनाई हो सकती है और उनके ऐसा करने में कौन-सी त्रुटि हो सकती है?  