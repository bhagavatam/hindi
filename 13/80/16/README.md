**त्रीणि गुल्मान्यतीयाय तिस्र: कक्षाश्च सद्विज: ।** **विप्रोऽगश्यान्धकवृष्णीनां गृहेष्वच्युतधॢमणाम् ॥ १६॥** **गृहं द्व्यष्टसहस्राणां महिषीणां हरेॢद्वज: ।** **विवेशैकतमं श्रीमद्ब्रह्मानन्दं गतो यथा ॥ १७॥** 

**शब्दार्थ** 

**त्रीणि—** **तीन** **; गुल्मानि—** **रक्षकों की टोलियाँ** **; अतीयाय—** **पार करके** **; तिस्र:—** **तीन** **; कक्षा:—** **दरवाजे, ड्योढिय़ाँ** **; च—** **तथा** **;** **स-द्विज:—** **ब्राह्मण सहित** **; विप्र:—** **विद्वान ब्राह्मण** **; अगश्य—** **दुर्गम** **; अन्धक-वृष्णीनाम्—** **अन्धकों तथा वृष्णियों के** **; गृहेषु—** **घरों के बीच** **; अच्युत—** **भगवान् कृष्ण** **; धॢमणाम्—** **आज्ञाकारियों के** **; गृहम्—** **घर** **; द्वि—** **दो** **; अष्ट—** **आठ गुना** **; सहस्राणाम्—** **हजार** **; महिषीणाम्—** **रानियों के** **; हरे:—** **कृष्ण के** **; द्विज:—** **ब्राह्मण ने** **; विवेश—** **प्रवेश किया** **; एकतमम्—** **उनमें से एक** **; श्री-** **मत्—** **ऐश्वर्यवान** **; ब्रह्म-आनन्दम्—** **निॢवशेष मुक्ति का आनन्द** **; गत:—** **प्राप्त** **; यथा—** **मानो।** **.** 

**विद्वान ब्राह्मण ने कुछ स्थानीय ब्राह्मणों के साथ मिलकर तीन सुरक्षा चौकियाँ पार कर लीं** **और तब वह तीन ड्योढिय़ों से होकर भगवान् कृष्ण के आज्ञाकारी भक्तों, अन्धकों तथा वृष्णियों** **के घरों के पास से गुजरा, जहाँ सामान्यतया कोई भी नहीं जा सकता था। तत्पश्चात् वह भगवान्** **हरि की सोलह हजार रानियों के ऐश्वर्यशाली महलों में से एक में घुसा और ऐसा करते समय उसे** **ऐसा अनुभव हुआ, मानो वह ब्रह्मानन्द प्राप्त कर रहा हो।** **तात्पर्य :** जब वह साधु सदृश ब्राह्मण भगवान् कृष्ण के महलों के अहाते में प्रविष्ट हुआ और फिर वस्तुत: उनमें से एक महल के भीतर गया तो उसे सबकुछ भूल गया। इस तरह उसकी मानसिक सि्थति की तुलना उस व्यक्ति से की जा सकती है, जिसे अभी अभी ब्रह्मानन्द प्राप्त हुआ हो। श्रील विश्वनाथ चक्रवर्ती ने *पद्म पुराण* के उत्तर खण्ड से एक उद्धरण दिया है, जिससे हमें पता चलता है कि यह ब्राह्मण वास्तव में रुक्मिणी के महल में घुसा था— *स तु रुक्मिण्यन्त:पुरद्वारि कृष्णं तूष्णीं स्थित:* —वह रानी रुक्मिणी के महल के दरवाजे पर क्षण-भर चुप होकर खड़ा रहा।  