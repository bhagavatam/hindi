**एवं व्रजषियो राजन्कृष्णलीलानुगायती: ।** **रेमिरेऽह:सु तच्चित्तास्तन्मनस्का महोदया: ॥ २६॥** 

**शब्दार्थ** 

**श्री-शुक: उवाच—** **शुकदेव गोस्वामी ने कहा** **; एवम्—** **इस तरह** **; व्रज-षिय:—** **व्रज की षियाँ** **; राजन्—** **हे राजन्** **; कृष्ण-** **लीला—** **कृष्ण की लीलाओं के विषय में** **; अनुगायती:—** **निरन्तर कीर्तन करती** **; रेमिरे—** **आनन्द लूटतीं** **; अह:सु—** **दिन के समय** **;** **तत्-चित्ता:—** **उनमें लीन इनके हृदय** **; तत्-मनस्का:—** **उनके मन** **; महा—** **महान** **; उदया:—** **उत्सव का-सा अनुभव करते।** **.** 

**श्रीशुकदेव गोस्वामी ने कहा : हे राजन्, इस तरह वृन्दावन की षियाँ दिन के समय कृष्ण** **की लीलाओं का निरन्तर गान करते हुए आनन्द लूटतीं और उन सबों के मन तथा हृदय उन्हीं में** **लीन रहकर अपार उत्सवभाव से भरे रहते।** **तात्पर्य :** इस श्लोक से निश्चय ही पुष्टि हो जाती है कि भग्न-हृदया गोपियों की तथाकथित पीड़ा वास्तव में महान् आध्यात्मिक आनन्द है। भौतिक स्तर पर पीड़ा तो पीड़ा अर्थात् एक कालावधि है किन्तु आध्यात्मिक स्तर पर तथाकथित पीड़ा आध्यात्मिक आनन्द का एक भिन्न प्रकार मात्र है। पश्चिमी देशों में लोग विभिन्न स्वादों वाली आइसक्रीम मिलाकर स्वाद के अद्भुत मिश्रण उत्पन्न करने में मजा लेते हैं। इसी तरह आध्यात्मिक स्तर पर श्रीकृष्ण तथा उनके भक्तगण आध्यात्मिक आनन्द के स्वादों को कुशलतापूर्वक मिश्रित करते हैं। इस तरह प्रत्येक दिवस गोपियों के लिए एक महान् उत्सव बन जाता था। *इस प्रकार श्रीमद्भागवत के दसवें स्कंध के अन्तर्गत ''कृष्ण के वनविहार के समय गोपियों द्वारा* *कृष्ण का गायनÓÓ नामक पैंतीसवें अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत* *सेवकों द्वारा रचित तात्पर्य पूर्ण हुए।* 