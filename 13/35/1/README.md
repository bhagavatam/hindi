तब गाती हैं जब दिन के समय कृष्ण जंगल चले जाते हैं। ज्यों ज्यों श्रीकृष्ण से गोपियों का विरह-भाव तीव्र होता जाता है त्यों त्यों उनके नाम, रूप, गुण तथा लीलाएँ उनके हृदयों में एक ही साथ प्रकट होने लगती हैं। इस प्रकार वे मिलकर गाती हैं कि ''कृष्ण का सौन्दर्य सबों के मन को आकृष्ट करने वाला है। जब वे त्रिभंग होकर अपनी बाँसुरी बजाते हैं, तो आकाश में अपने पतियों के साथ विचरण करती हुई सिद्धों की पति्नयाँ उनके प्रति आकृष्ट हो जाती हैं और बाह्य वास्तविकता को भूल जाती हैं। चरागाह में बैल, गौवें तथा अन्य पशु हर्षविभोर हो उठते हैं और अपने दाँतों के बीच में बिना चबाई घास दबाये शान्त खड़े रहते हैं तथा बनाए गये चित्रों से प्रतीत होते हैं। यहाँ तक कि अचेत नदियाँ भी बहना बन्द कर देती हैं। ''जरा देखो तो! जब कृष्ण वनवासी वष पहन लेते हैं और अपनी बाँसुरी बजाकर गौवों के नाम पुकारते हैं, तो वृक्ष तथा लताएँ तक प्रेमविभोर हो उठती हैं जिससे उनके अंग-प्रत्यंग में व्रण उत्पन्न हो जाते हैं और उनका रस अश्रुधारा की तरह फूट पड़ता है। कृष्ण की बाँसुरी की ध्वनि सरोवर के सारसों, हंसों तथा अन्य पक्षियों की आँखों को गहन ध्यान में बन्द करा देती है। आकाश में बादल उनकी वंशी की ध्वनि का अनुकरण करते हुए धीमे स्वर में गरजते हैं और इन्द्र, शिव तथा ब्रह्मा जैसे संगीतविशारद भी चकित हो उठते हैं। जिस तरह हम गोपियाँ कृष्ण को अपना सर्वस्व अॢपत करने को आतुर रहती हैं उसी तरह श्याम-हिरण की पत्नियाँ हमारा अनुकरण करती हुईं उनका पीछा करती हैं। ''जब कृष्ण व्रज लौटते होते हैं, तो वे निरन्तर बाँसुरी बजाते हैं और उनके तरुण संगी उनका यशोगान करते हैं और ब्रह्मा तथा अन्य प्रमुख देवता उनके चरणकमलों की पूजा करने आते हैं।ÓÓ इस तरह कृष्ण के तीव्र विरह का अनुभव करती हुईं गोपियाँ उनकी लीलाओं का गायन करती हैं।  

**श्रीशुक उवाच** 