**तांस्तथा कातरान्वीक्ष्य भगवान्माधवो बल: ।** **प्रहस्य किञ्चिन्नोवाच प्रभावज्ञोऽनुजस्य स: ॥ १६॥** 

**शब्दार्थ** 

**तान्—** **उन्हें** **; तथा—** **इस तरह** **; कातरान्—** **व्याकुल** **; वीक्ष्य—** **देखकर** **; भगवान्—** **भगवान्** **; माधव:—** **समस्त योग विद्या के** **स्वामी** **; बल:—** **बलराम** **; प्रहस्य—** **मुसकाते हुए** **; किञ्चित्—** **थोड़ा-सा** **; न—** **नहीं** **; उवाच—** **कहा** **; प्रभाव-ज्ञ:—** **बल को जानने** **वाले** **; अनुजस्य—** **छोटे भाई के** **; स:—** **उन्होंने।** **.** 

**समस्त दिव्य ज्ञान के स्वामी भगवान् बलराम हँसने लगे और वृन्दावन-वासियों को इस तरह** **व्याकुल देखकर कुछ भी नहीं बोले क्योंकि उन्हें अपने छोटे भाई के असाधारण बल का पता** **था।** **तात्पर्य :** श्रीबलराम भगवान् कृष्ण के ही स्वांश हैं अत: उनसे अभिन्न हैं। वस्तुत: वे पृथक् रूपों में एक ही परम सत्य हैं। श्रील विश्वनाथ चक्रवर्ती ठाकुर के अनुसार भगवान् बलराम हँस रहे थे क्योंकि उन्होंने सोचा, ''कृष्ण मेरे शेषनाग रूप में वाले मुझसे कभी नहीं खेलते लेकिन अब वे कालिय नामक सामान्य संसारी सर्प से खेल रहे हैं।ÓÓ यह प्रश्न किया जा सकता है कि कृष्ण तथा बलराम ने क्यों अपने प्रिय भक्तों को कालिय नाग की कुण्डली के भीतर कृष्ण के बन्दी रहने की क्षणिक अवधि तक इतनी वेदना में रखा। यह स्मरण रखना चाहिए कि क्योंकि वृन्दावन के वासी नितान्त मुक्तात्मा थे अतएव उन्हें भौतिक भावों का अनुभव नहीं हुआ। जब उन्होंने अपने प्रिय कृष्ण को क्षणिक संकट में देखा तो उनका कृष्ण के लिए प्रेम पराकाष्ठा तक पहुँच गया और इस तरह वे उनके प्रेमभाव से पूर्णतया मग्न हो गये। सारी परिस्थिति को आध्यात्मिक ²ष्टि से देखना होगा अन्यथा यह दिखाई नहीं पड़ेगी।  