**तदेष नाथाप दुरापमन्यै-** **स्तमोजनि: क्रोधवशोऽप्यहीश: ।** **संसारचक्रे भ्रमत: शरीरिणो** **यदिच्छत: स्यादि्वभव: समक्ष: ॥ ३८॥** 

**शब्दार्थ** 

**तत्—** **वह** **; एष:—** **यह कालिय** **; नाथ—** **हे प्रभु** **; आप—** **प्राप्त कर चुका है** **; दुरापम्—** **दुष्प्राप्य** **; अन्यै:—** **अन्यों के द्वारा** **; तम:-** **जनि:—** **तमोगुण में उत्पन्न** **; क्रोध-वश:—** **क्रोध के वशीभूत** **; अपि—** **भी** **; अहि-ईश:—** **सर्पराज** **; संसार-चक्रे—** **संसार के चक्कर** **में** **; भ्रमत:—** **घूमता हुआ** **; शरीरिण:—** **जीवधारियों के लिए** **; यत्—** **जिससे (चरणों की धूल से)** **; इच्छत:—** **भौतिक इच्छाओं** **वाला** **; स्यात्—** **प्रकट करता है** **; विभव:—** **सारे ऐश्वर्य** **; समक्ष:—** **अपने सामने।** **.** 

**हे प्रभु, यद्यपि इस सर्पराज कालिय का जन्म तमोगुण में हुआ है और यह क्रोध के वशीभूत** **है किन्तु इसने अन्यों के लिए जो दुष्प्राप्य है उसे भी प्राप्त कर लिया है। इच्छाओं से पूर्ण होकर** **जन्म-मृत्यु के चक्कर में भ्रमण करनेवाले देहधारी जीव आपके चरणकमलों की धूल प्राप्त करने** **से ही अपने समक्ष सारे आशीर्वादों को प्रकट होते देख सकते हैं।** **तात्पर्य :** बद्धजीव के लिए अपने आपको मोह के कल्मष से छुड़ाकर परब्रह्म की पूर्ण चेतना को प्राप्त कर पाना अत्यन्त दुर्लभ है। तो भी कालिय को यह आशीर्वाद प्राप्त हो सका क्योंकि भगवान् ने अपने चरणकमलों से उस सर्प के फणों पर स्वयं नृत्य किया। भले ही हम बद्धजीवों को अपने सिर पर भगवान् के नृत्य होने की कृपा प्राप्त न हो सके किन्तु भगवान् के प्रतिनिधि, प्रामाणिक गुरु, के माध्यम से ब्रह्म के चरणकमलों की धूल तो प्राप्त हो ही सकती है। इस तरह ब्रह्माण्ड के कष्ट तथा अज्ञान से हमेशा के लिए मुक्त होकर हम भगवद्धाम वापस जा सकते हैं।  