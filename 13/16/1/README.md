दमन की लीला तथा नागपत्नियों द्वारा स्तुति किये जाने पर कालिय पर कृपा किये जाने का वर्णन हुआ है। कालिय के विष से दूषित यमुना जल को फिर से शुद्ध करने के लिए भगवान् कृष्ण नदी तट पर एक कदश्ब वृक्ष पर चढ़ गये और वहाँ से जल में कूद पड़े। तत्पश्चात् वे निर्भीक होकर जल के भीतर मदमस्त हाथी की तरह क्रीड़ा करने लगे। कालिय को कृष्ण का इस तरह उसके निजी वास में घुसना सहन नहीं हो पाया अत: उसने भगवान् के पास जाकर छाती में डस लिया। जब कृष्ण के मित्रों ने यह देखा तो वे मूॢछत होकर भूमि पर गिर पड़े। उसी समय व्रजभूमि में तरह तरह के अपशकुन प्रकट होने लगे—पृथ्वी काँपने लगी, उल्कापात होने लगा और प्राणियों के वाम अंग फड़कने लगे। वृन्दावनवासी विचार करने लगे, ''आज कृष्णजी बलराम के बिना ही जंगल गये हैं अत: न जाने उन पर कौन विपत्ति आ पड़ी हो।ÓÓ ऐसा सोचते हुए वे कृष्ण के पदचिह्नों का अनुसरण करते हुए यमुना के तट पर पहुँचे। उन्होंने यमुना नदी के सन्निकट सरोवर के जल के भीतर अपने प्राणप्रिय कृष्ण को कालिय नाग की कुण्डली में लिपटा हुआ देखा। वृन्दावनवासियों को तीनों लोक शून्य से दिखने लगे और उन सबों ने जल में प्रवेश करने की तैयारी कर ली। किन्तु भगवान् बलराम ने उन सबों को रोका क्योंकि उन्हें कृष्ण की शकि्त का पूरा पूरा पता था। तब अपने मित्रों तथा सश्बन्धियों को इस तरह विक्षुब्ध देखकर कृष्ण ने अपने शरीर का अत्यधिक विस्तार कर लिया जिससे सर्प को अपनी कुण्डली को ढीला करना पड़ा और कृष्ण को छोडऩा पड़ा। इसके बाद वे उस सर्प के फनों पर नाचने लगे। अपने इस अद्भुत प्रचण्ड नृत्य से श्रीकृष्ण ने सर्प के एक हजार फनों को कुचल डाला जिससे उसका शरीर शिथिल पड़ गया। मुख से रक्त वमन करता हुआ कालिय अंत में समझ गया कि कृष्ण आदिपुरुष नारायण हैं, जो चराचर के स्वामी हैं अत: उसने उनकी शरण ग्रहण की। नागपत्नियों ने देखा कि कालिय अत्यधिक थक गया है, अत: उन्होंने भगवान् कृष्ण के चरणकमलों पर अपना शीश झुकाया। तत्पश्चात् उन्होंने अपने पति को मुक्त कराने की आशा से विविध स्तुतियाँ कीं, ''अच्छा ही हुआ कि आपने हमारे अत्याचारी पति की यह दशा बना दी है। आपके क्रोध से उसे महान् लाभ हुआ है। कालिय ने अपने पूर्व-जन्मों में कितना पुण्य कमाया था! आज उसने अपने सिर पर भगवान् के चरणकमलों की वह धूल धारण की है, जिसे पाना ब्रह्माण्ड की जननी, माता लक्ष्मी के लिए भी दुर्लभ है। अब कृपा करके कालिय द्वारा अज्ञानवश किये गये अपराध को क्षमा कर दें और उसे जीवित रहने दें।ÓÓ नागपत्नियों की प्रार्थना से प्रसन्न होकर कृष्ण ने कालिय को छोड़ दिया। उसे धीरे धीरे चेतना हो आई और उसने अपनी महान् शक्तियों को पुन: पा लिया। तब कालिय ने संतप्त स्वर से अपने द्वारा किये गये अपराध को स्वीकार किया और कृष्ण की कई प्रकार से स्तुति की। उसने कहा कि वह उनका आदेश पालने के लिए तैयार है। कृष्ण ने उससे कहा कि वह सपरिवार यमुना के सरोवर (कुंड) को छोड़ दे और रमणक द्वीप चला जाये।  

**श्रीशुक उवाच** 