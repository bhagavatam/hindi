**तं नर्तुमुद्यतमवेक्ष्य तदा तदीय-** **गन्धर्वसिद्धमुनिचारणदेववध्व: ।** **प्रीत्या मृदङ्गपणवानकवाद्यगीत-** **पुष्पोपहारनुतिभि: सहसोपसेदु: ॥ २७॥** 

**शब्दार्थ** 

**तम्—** **उनको** **; नर्तुम्—** **नाचने में** **; उद्यतम्—** **लगा हुआ** **; अवेक्ष्य—** **देखकर** **; तदा—** **तब** **; तदीय—** **उनके सेवक** **; गन्धर्व-सिद्ध—** **गन्धर्व तथा सिद्धगण** **; मुनि-चारण—** **ऋषि तथा चारण** **; देव-वध्व:—** **देवपत्नियाँ** **; प्रीत्या—** **हर्षपूर्वक** **; मृदङ्ग-पणव-आनक—** **विभिन्न प्रकार के ढोल** **; वाद्य—** **बाजों समेत** **; गीत—** **गीत** **; पुष्प—** **फूल** **; उपहार—** **अन्य भेंटें** **; नुतिभि:—** **तथा स्तुतियों द्वारा** **;** **सहसा—** **तुरन्त** **; उपसेदु:—** **आ गये।** **.** 

**भगवान् उनको नाचते देखकर स्वर्गलोक के उनके सेवक** — **गन्धर्व, सिद्ध, मुनि, चारण** **तथा देवपत्नियाँ** — **वहाँ तुरन्त आ गये। वे मृदंग, पणव तथा आनक जैसे ढोल बजा-बजाकर** **कृष्ण के नृत्य का साथ देने लगे। उन्होंने गीत, फूल तथा स्तुतियों की भेंटें भी दीं।** **तात्पर्य :** जब देवताओं तथा उच्च लोक के अन्य निवासियों को पता चला कि कृष्ण नृत्य कला का अद्भुत प्रदर्शन स्वयं कर रहे हैं, तो वे तुरन्त उनकी सेवा में उपस्थित हो गये। जब नृत्य के साथ मृदंग वादन, गायन तथा स्तुति उच्चारण भी किया जाता है, तो उस नृत्य को देखना और भी सुन्दर तथा आनन्ददायक हो जाता है। कालिय सर्प के फनों पर आनंदपूर्वक नाचने में व्यस्त भगवान् श्रीकृष्ण पर असंलय फूलों की वर्षा होने से कलात्मक परिवेश में और वृद्धि हो गई।  