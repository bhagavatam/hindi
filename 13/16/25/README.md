**एवं परिभ्रमहतौजसमुन्नतांस-** **मानश्य तत्पृथुशिर:स्वधिरूढ आद्य: ।** **तन्मूर्धरत्ननिकरस्पर्शातिताम्र-** **पादाश्बुजोऽखिलकलादिगुरुर्ननर्त ॥ २६॥** 

**शब्दार्थ** 

**एवम्—** **इस तरह** **; परिभ्रम—** **भगवान् द्वारा उसके चारों ओर चक्कर लगाने के कारण** **; हत—** **विनष्ट** **; ओजसम्—** **जिसका बल** **;** **उन्नत—** **ऊपर उठा** **; अंसम्—** **जिसके कंधे** **; आनश्य—** **झुकने के लिए बाध्य करके** **; तत्—** **उसके** **; पृथु-शिर:सु—** **चौेड़े सिर पर** **;** **अधिरूढ:—** **चढ़कर** **; आद्य:—** **हर वस्तु के मूल** **; तत्—** **उसके** **; मूर्ध—** **सिरों पर** **; रत्न-निकर—** **अनेकानेक रत्न** **; स्पर्श—** **छूने से** **;** **अति-ताम्र—** **अत्यधिक लाल हुए** **; पाद-अश्बुज:—** **चरणकमल** **; अखिल-कला—** **समस्त कलाओं के** **; आदि-गुरु:—** **मूल गुरु** **;** **ननर्त—** **नाचने लगे।** **.** 

**लगातार चक्कर लगाते लगाते सर्प के बल को बुरी तरह क्षीण करके, समस्त वस्तुओं के मूल** **श्रीकृष्ण ने कालिय के उभरे हुए कन्धों को नीचे दबा दिया और उसके चौेड़े फनों पर चढ़ गये।** **इस तरह समस्त कलाओं के आदि गुरु भगवान् श्रीकृष्ण नृत्य करने लगे और सर्प के फनों पर** **स्थित असंलय मणियों के स्पर्श से उनके चरण गहरे लाल रंग के हो गये।** **तात्पर्य :** श्री हरि वंश में लिखा है कि *शिर: स कृष्णो जग्राह स्व-हस्तेनावनश्य* —कृष्ण ने अपने हाथ से कालिय का सिर दबोच लिया और उसे जबरदस्ती झुका दिया। इस संसार में अधिकांश लोग परम पुरुष, परम सत्य को शीश झुकाने में आनाकानी करते हैं। भौतिक चेतना की दूषित अवस्था में हम बद्ध आत्मा अपने नगण्य पद पर इठलाने लगते हैं और भगवान् के समक्ष शीश झुकाने में आनाकानी करते हैं। किन्तु जिस तरह भगवान् कृष्ण ने बलपूर्वक कालिय के सिरों को नीचे दबाकर उसे हरा दिया उसी तरह भगवान् की शक्ति अटल काल के रूप में सारी बद्ध आत्माओं को मार डालती है और उनके दश्भी सिरों को झुकने के लिए विवश कर देती है। अत: हमें चाहिए कि हम भौतिक जीवन के बनावटी पद को त्यागकर भगवान् के चरणकमलों पर विनत होकर उनके आज्ञाकारी सेवक बन जायें। श्रील विश्वनाथ चक्रवर्ती ठाकुर बतलाते हैं कि भगवान् के चरणकमल ताँबे के समान लाल इसलिए हो गये क्योंकि वे कालिय के फनों पर लगी असंलय कठोर मणियों के संपर्क में आ गए थे। तब भगवान् कृष्ण उन तेजमय लाल चरणों से सर्प के फनों की अस्थिर, गतिमान सतह पर नाचकर अपनी कला-चातुरी का प्रदर्शन करने लगे। नृत्य कला का यह असामान्य प्रदर्शन वृन्दावन की तरुण षियों को आनन्द प्रदान करने के निमित्त था, जो कृष्ण के साथ प्रेम में बुरी तरह फँसी थीं।  