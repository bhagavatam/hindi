**त्रिविधाकृतयस्तस्य राक्षसा असुरा: सुरा: ।** **गुणिन्या मायया सृष्टा: सत्त्वं तत्तीर्थसाधनम् ॥ १८॥** 

**शब्दार्थ** 

**त्रि-विध—** **तीन प्रकार के** **; आकृतय:—** **स्वरूप** **; तस्य—** **उसके** **; राक्षसा:—** **अज्ञानी प्रेत** **; असुरा:—** **असुर** **; सुरा:—** **तथा** **देवतागण** **; गुणिन्या:—** **गुणों से युक्त** **; मायया—** **उनकी भौतिक शक्ति से** **; सृष्टा:—** **उत्पन्न** **; सत्त्वम्—** **सतोगुण** **; तत्—** **उनमें से** **;** **तीर्थ—** **जीवन में सफलता के** **; साधनम्—** **प्राप्ति के साधन।** **.** 

**भगवान् तीन प्रकार के व्यक्त प्राणियों में विस्तार करते हैं—ये हैं राक्षस, असुर तथा देवता।** **ये तीनों ही भगवान् की भौतिक शक्ति से उत्पन्न हैं और उसके गुणों से बद्ध हैं। किन्तु इन तीन** **गुणों में से सतोगुण ही जीवन की अन्तिम सफलता प्राप्त करने का साधन है।** **तात्पर्य :** *भगवान् श्रीकृष्ण* में श्रील प्रभुपाद ने लिखा है, ''अनेक प्रकार के लोग हैं, जिनमें विभिन्न भौतिक गुण पाये जाते हैं। जो तमोगुणी हैं, वे राक्षस कहलाते हैं; जो रजोगुणी हैं, वे असुर कहलाते हैं और जो सतोगुणी हैं, वे सुर अर्थात् देवता कहलाते हैं। मनुष्यों की ये तीन श्रेणियाँ भगवान् के निर्देशन में भौतिक प्रकृति द्वारा उत्पन्न की जाती है, किन्तु जो सतोगुणी हैं, उन्हें भगवद्धाम वापस जाने का अवसर अधिक है।ÓÓ  

**श्रीशुक उवाच** 