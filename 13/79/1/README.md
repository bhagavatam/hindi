*ब्राह्मणों* को तुष्ट किया, फिर विविध पवित्र तीर्थस्थानों में स्नान किया और तदन्तर भीमसेन तथा दुर्योधन को युद्ध करने से रोकने का प्रयास किया। नैमिषारण्य वन में मुनियों की यज्ञशाला में प्रतिपदा के दिन भीषण हवा चलने लगी, जिससे पीब की दुर्गन्ध फैलने लगी और धूल से हर वस्तु ओझल होने लगी। तभी बल्वल असुर हाथ में त्रिशूल लिए प्रकट हुआ। उसका विशाल शरीर अत्यधिक काला था और मुँह अत्यन्त भयावना था। भगवान् बलदेव ने उस असुर को अपने हल से पकड़ लिया और तब अपनी गदा से उसके सिर पर ऐसा भीषण प्रहार किया कि वह मर गया। ऋषियों ने बलदेव का यशोगान किया और उन्हें अनेक भेंटें दीं। तब बलदेव ने अपनी तीर्थयात्रा प्रारश्भ की। इस अवधि में वे अनेक पवित्र तीर्थों में गये। जब उन्होंने कौरवों तथा पाण्डवों के बीच युद्ध की खबर सुनी, तो वे भीम तथा दुर्योधन के बीच द्वन्द्व युद्ध रोकने के प्रयास के लिए कुरुक्षेत्र गये। किन्तु उन दोनों की शत्रुता इतनी गहरी थी कि वे उन्हें युद्ध करने से रोक नहीं सके। यह समझ कर कि वह युद्ध विधि का विधान है, भगवान् बलदेव युद्धभूमि छोड़ कर द्वारका लौट आये। कुछ काल बाद बलराम पुन: नैमिषारण्य वन में गये, जहाँ ऋषियों ने उनकी ओर से अनेक अग्नि-यज्ञ सश्पन्न किये। बदले में बलराम ने ऋषियों को दिव्य ज्ञान प्रदान किया और उन्हें अपनी शाश्वत पहचान बतलाई।  

**श्रीशुक उवाच** 