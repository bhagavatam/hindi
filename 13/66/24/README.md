**शिर: पतितमालोक्य राजद्वारे सकुण्डलम् ।** **किमिदं कस्य वा वक्त्रमिति संशिशिरे जना: ॥ २५॥** 

**शब्दार्थ** 

**शिर:—** **सिर** **; पतितम्—** **गिरा हुआ** **; आलोक्य—** **देखकर** **; राज-द्वारे—** **राजमहल के द्वार पर** **; स-कुण्डलम्—** **कुण्डल सहित** **;** **किम्—** **क्या** **; इदम्—** **यह है** **; कस्य—** **किसका** **; वा—** **अथवा** **; वक्त्रम्—** **सिर** **; इति—** **इस प्रकार** **; संशिशिरे—** **सन्देह व्यक्त किया** **;** **जना:—** **लोगों ने।** **.** 

**राजमहल के द्वार पर पड़े हुए कुण्डल से विभूषित सिर को देखकर वहाँ पर उपसि्थत सारे** **लोग चकित थे। उनमें से कुछ ने पूछा, ''यह क्या है?ÓÓ और दूसरों ने कहा, ''यह सिर है** **लेकिन, यह है किसका?ÓÓ** **तात्पर्य :** श्रील प्रभुपाद इस प्रकार लिखते हैं: ''जब काशिराज का सिर नगरद्वार के भीतर आ गिरा तो लोग वहाँ एकत्र हो गये और उस अद्भुत वस्तु को देखकर वे चकित रह गये। जब उन्होंने देखा कि उसमें कुण्डल भी हैं, तो वे समझ गए कि यह किसी मनुष्य का सिर है। वे अनुमान लगाने लगे कि यह किसका सिर हो सकता है। कुछ लोगों ने सोचा कि यह कृष्ण का सिर है क्योंकि श्रीकृष्ण काशिराज के शत्रु थे और उन्होंने अनुमान लगाया कि हो न हो काशिराज ने उनका सिर नगर में इसलिए फेंका है कि लोग शत्रु के वध से प्रसन्न हो सकें। किन्तु अन्त में यह पता चल गया कि वह सिर कृष्ण का नहीं अपितु स्वयं काशिराज का था।ÓÓ  