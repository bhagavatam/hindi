**चूतप्रवालबर्हस्तबकोत्पलाब्ज-** **मालानुपृक्तपरिधानविचित्रवेशौ ।** **मध्ये विरेजतुरलं पशुपालगोष्ठ्यां** **रङ्गे यथा नटवरौ क्वच गायमानौ ॥ ८॥** 

**शब्दार्थ** 

**चूत—** **आम का वृक्ष** **; प्रवाल—** **कोंपलों से युक्त** **; बर्ह—** **मोरपंख** **; स्तबक—** **फूल के गुच्छे** **; उत्पल—** **कमल** **; अब्ज—** **तथा** **कुमुदिनियाँ** **; माला—** **मालाओं से** **; अनुपृक्त—** **स्पर्श किया हुआ** **; परिधान—** **उनके वष** **; विचित्र—** **तरह तरह के** **; वेशौ—** **वेश में** **;** **मध्ये—** **बीच में** **; विरेजतु:—** **वे दोनों सुशोभित थे** **; अलम्—** **शान से** **; पशु-पाल—** **ग्वालबालों की** **; गोष्ठ्याम्—** **गोष्ठी के भीतर** **;** **रङ्गे—** **रंगमंच पर** **; यथा—** **जिस तरह** **; नट-वरौ—** **दो श्रेष्ठ नर्तक** **; क्वच—** **कभी** **; गायमानौ—** **गाते हुए।** **.** 

**तरह तरह के आकर्षक परिधानों के ऊपर अपनी मालाएँ डाले और मोरपंख, कमल,** **कमलिनी, आम की कोंपलों तथा पुष्पकलियों के गुच्छों से अपने को अलंकृत किये हुए कृष्ण** **तथा बलराम ग्वालबालों की टोली में शोभायमान हो रहे हैं। वे नाटक-मंच पर प्रकट होनेवाले** **श्रेष्ठ नर्तकों की तरह दिख रहे हैं और कभी कभी वे गाते भी हैं।** **तात्पर्य :** गोपियाँ कृष्ण की लीलाओं का स्मरण कर करके हर्ष-गीत गाती जा रही थीं। गोपियाँ उस जंगल में जाना चाहती थीं जहाँ कृष्ण लीला कर रहे थे और छिपकर वे लताओं के पत्तों के बीच में से उचक उचककर कृष्ण तथा बलराम के नृत्य तथा सखाओं के साथ उनके गायन को देखना चाहती थीं। यही उनकी आकांक्षा थी किन्तु न जा पाने के कारण वे प्रेम के वशीभूत होकर यह गीत गाने लगीं।  