**गोप्य: किमाचरदयं कुशलं स्म वेणु-** **र्दामोदराधरसुधामपि गोपिकानाम् ।** **भु–े स्वयं यदवशिष्टरसं ह्रदिन्यो** **हृष्यत्त्वचोऽश्रु मुमुचुस्तरवो यथार्य: ॥ ९॥** 

**शब्दार्थ** 

**गोप्य:—** **हे गोपियो** **; किम्—** **क्या** **; आचरत्—** **कर डाला** **; अयम्—** **यह** **; कुशलम्—** **शुभ कृत्य** **; स्म—** **निश्चय ही** **; वेणु:—** **बाँसुरी** **;** **दामोदर—** **कृष्ण की** **; अधर-सुधाम्—** **होंठ का अमृत** **; अपि—** **भी** **; गोपिकानाम्—** **गोपियों का** **; भु–े—** **भोग करता है** **;** **स्वयम्—** **स्वतंत्र रूप से** **; यत्—** **जिसके लिए** **; अवशिष्ट—** **बचा हुआ** **; रसम्—** **केवल स्वाद** **; ह्रदिन्य:—** **नदियाँ** **; हृष्यत्—** **प्रसन्न** **होते हुए** **; त्वच:—** **जिनके शरीर** **; अश्रु—** **आँसू** **; मुमुचु:—** **गिरे** **; तरव:—** **वृक्ष** **; यथा—** **जिस तरह** **; आर्या:—** **बाप-दादे।** **.** 

**हे गोपियो, कृष्ण के अधरों का मुक्तरूप अमृतपान करने और हम गोपियों के हेतु जिनके** **लिए ही वास्तव में यह अमृत है केवल स्वादमात्र छोडऩे के लिए इस वंशी ने कौन-से शुभ-कृत्य** **किये होंगे। वंशी के बाप-दादे बाँस के वृक्षों ने हर्ष के अश्रु गिराये होंगे। जिस नदी के तट पर** **यह वृक्ष उत्पन्न हुआ होगा उस मातारूपी नदी ने हर्ष का अनुभव किया होगा;**  **इसीलिए ये खिले** **हुए कमल के फूल उसके शरीर के रोमों की भाँति खड़े हुए हैं।** **तात्पर्य :** श्रील प्रभुपाद ने *चैतन्य-चरितामृत* (अन्त्य १६.१४०) में इस श्लोक का जो अनुवाद दिया है, उसे ही यहाँ प्रस्तुत किया गया है। वास्तव में अपनी सन्तान को भगवान् श्रीकृष्ण की वंशी रूपी उच्च भक्त बना देखकर बाँस के वृक्ष रस बहाकर हर्ष के अश्रु निकालते हैं। सनातन गोस्वामी ने एक और अर्थ भी दिया है। वृक्ष इसलिए चिल्ला रहे हैं क्योंकि वे कृष्ण के साथ न खेल पाने के कारण दुखी हैं। कोई यह आक्षेप कर सकता है कि वृन्दावन में वृक्षों को किसी ऐसी बात के लिए परिताप नहीं करना चाहिए जिसका मिल पाना असश्भव हो जिस तरह कोई भिक्षुक किसी राजा से मिलने से मना किये जाने पर शोक नहीं करता। किन्तु वृक्ष तो बुद्धिमान मनुष्यों जैसे ही हैं, जो अपना जीवन-लक्ष्य प्राप्त न कर सकने पर दुख उठाते हैं। अत: वृक्ष इसलिए चिख रहे हैं क्योंकि उन्हें कृष्ण के होंठों का अमृत नहीं मिल पा रहा।  