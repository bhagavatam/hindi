**अनुग्रहाय भक्तानां मानुषं देहमास्थित: ।** **भजते ता²शी: क्रीड या: श्रुत्वा तत्परो भवेत् ॥ ३६॥** 

**शब्दार्थ** 

**अनुग्रहाय—** **दया दिखाने के लिए** **; भक्तानाम्—** **अपने भक्तों पर** **; मानुषम्—** **मनुष्य जैसा** **; देहम्—** **शरीर** **; आस्थित:—** **धारण** **करते हुए** **; भजते—** **स्वीकार करता है** **; ता²शी:—** **वैसी** **; क्रिडा:—** **लीलाएँ** **; या:—** **जिनके बारे में** **; श्रुत्वा—** **सुनकर** **; तत्-पर:—** **उनके प्रति परायण** **; भवेत्—** **हो जाता है।** **.** 

**जब भगवान् अपने भक्तों पर कृपा प्रदॢशत करने के लिए मनुष्य जैसा शरीर धारण करते हैं,** **तो वे ऐसी क्रीड़ाएँ करते हैं जिनके विषय में सुनने वाले आकृष्ट होकर भगवत्परायण हो जाँय।** **तात्पर्य :** इस सन्दर्भ में श्रील जीव गोस्वामी की व्यालया है कि जब भगवान् कृष्ण अपने आदि द्विभुज रूप में इस जगत में अवतरित होते हैं, तो वे कृपा करके यह रूप प्रदॢशत करते हैं जिससे मानव समाज में बद्ध उनके भक्त उन्हें देख तथा समझ सकें। इसीलिए यहाँ पर कहा गया है— *मानुषं* *देहमास्थित:* —वे मनुष्य जैसा शरीर धारण करते हैं। श्री विश्वनाथ चक्रवर्ती ठाकुर यह कहकर भगवान् की माधुर्य लीलाओं का यशोगान करते हैं कि इन प्रेमभरे कार्यों में बद्धजीवों के दूषित हृदय को आकॢषत करने की अकल्पनीय दिव्य क्षमता है। इस बात से इनकार नहीं किया जा सकता कि कोई भी शुद्ध या सरल हृदय वाला व्यक्ति कृष्ण की प्रेमपूर्ण लीलाओं को सुनकर भगवान् के चरणकमलों के प्रति आकृष्ट होगा और क्रमश: उनका भक्त बन जायेगा।  