जंगल में अपनी प्रिय सखियों के साथ रचाया। भगवान् श्रीकृष्ण दिव्य रसों के ज्ञान में सर्वाधिक प्रवीण हैं। गोपियाँ, जो कि उनसे स्नेह की रज्जु से बँधी थीं और उनकी सेवा में पूर्णतया समॢपत थीं, उन्हीं के साथ भगवान् ने अनेक रूपों में अपना विस्तार किया। रासनृत्य का आनन्द लेने के उत्साह में गोपियाँ मदोन्मत्त हो उठीं और गीत, नृत्य तथा प्रेमपूर्ण इशारों के द्वारा कृष्ण की इन्द्रियों को तुष्ट करने लगीं। उनकी मधुर वाणी से सारी दिशाएँ भर गईं। भगवान् कृष्ण द्वारा अनेक रूप धारण करने पर भी प्रत्येक गोपी यही सोच रही थी कि कृष्ण अकेले उसकी ही बगल में खड़े हैं। गोपियाँ निरन्तर गाती और नाचती हुई धीरे धीरे थकने लगीं और हरएक ने अपने पास खड़े कृष्ण के कंधे पर अपनी बाँह रख दी। कुछ गोपियों ने कृष्ण की बाँह को सूँघा और चूमा जिसमें से कमल की सुगन्ध आ रही थी और वह चन्दन से लेपित थी। अन्यों ने कृष्ण का हाथ अपने शरीर के ऊपर रखा और किन्हीं किन्हीं ने तो प्रेमपूर्वक उनका आङ्क्षलगन करते हुए उन्हें आनन्द प्रदान किया। परम पूर्ण सत्य होने के कारण भगवान् कृष्ण ही वास्तविक भोक्ता तथा भोग्य साधन हैं। यद्यपि वे अद्वितीय हैं किन्तु अपनी साकार लीलाओं को बढ़ाने के लिए वे स्वयं का अनेक रूपों में विस्तार करते हैं। इसीलिए बड़े बड़े पंडितों का कहना है कि कृष्ण की रासलीला बच्चों द्वारा अपनी ही परछाईं के साथ खिलवाड़ जैसा है। श्रीकृष्ण आत्मतुष्ट हैं और अचिन्त्य दिव्य ऐश्वर्यों से पूरी तरह से युक्त हैं। जब वे *रासलीला* जैसी लीला का प्रदर्शन करते हैं, तो ब्रह्मा से लेकर एक दूब के तिनके तक सारे जीव विस्मय के सागर में मग्न हो जाते हैं। जब महाराज परीक्षित ने गोपियों के साथ कृष्ण की माधुर्य लीलाओं की कथा सुनी, जो ऊपर तौर से कामी भ्रष्ट पुरुषों के कार्यों जैसी लगने वाली थी, तो उन्होंने महान् भक्त श्रील शुकदेव गोस्वामी से अपना सन्देह व्यक्त किया। शुकदेव ने उनका सन्देह यह कह कर दूर किया कि ''चूेकि श्रीकृष्ण परम भोक्ता हैं, इस तरह की लीलाएँ कभी भी किसी दोष से कलुषित नहीं हो सकतीं। और यदि भगवान् के अतिरिक्त अन्य कोई व्यक्ति ऐसी लीलाओं का आनन्द लेना चाहेगा तो उसे वैसा ही भोग भोगना पड़ेगा जैसाकि भगवान् रुद्र के अतिरिक्त विष के सागर को पीने का प्रयास करने वाले अन्य किसी व्यकि्त को भोगना पड़ता है। यहाँ तक कि यदि कोई कृष्ण की रासलीला का अनुकरण करने का भी विचार मन में लाता है, तो उसे निश्चय ही दुर्भाग्य का सामना करना होगा।ÓÓ परम पूर्ण सत्य, श्रीकृष्ण प्रत्येक जीव के हृदय में अन्तर्यामी साक्षी के रूप में निवास करते हैं। जब कृपा करके वे अपने भक्तों को अपनी घनिष्ठ लीलाएँ प्रदॢशत करते हैं, तो ये लीलाएँ कभी भी संसारी अपूर्णता से मलिन नहीं होतीं। जो भी व्यक्ति कृष्ण के लिए गोपियों द्वारा अनुभूत प्रेमाकर्षण के विषय में सुनता है उसकी भौतिक इन्द्रियतृप्ति की इच्छाएँ समूल नष्ट हो जाती हैं और उसमें भगवान्, आध्यात्मिक गुरु तथा भगवद्भक्तों की सेवा करने की सहज रुचि का विकास होता है।  

**श्रीशुक उवाच** 