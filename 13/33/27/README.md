**संस्थापनाय धर्मस्य प्रशमायेतरस्य च ।** **अवतीर्णो हि भगवानंशेन जगदीश्वर: ॥ २६॥** **स कथं धर्मसेतूनां वक्ता कर्ताभिरक्षिता ।** **प्रतीपमाचरद्ब्रह्मन्परदाराभिमर्शनम् ॥ २७॥** 

**शब्दार्थ** 

**श्री-परीक्षित् उवाच—** **श्री परीक्षित महाराज ने कहा** **; संस्थापनाय—** **स्थापना करने के लिए** **; धर्मस्य—** **धर्म की** **; प्रशमाय—** **दमन** **करने के लिए** **; इतरस्य—** **विरोधियों का** **; च—** **तथा** **; अवतीर्ण:—** **(इस धरा पर) अवतरित हुए** **; हि—** **निस्सन्देह** **; भगवान्—** **भगवान्** **; अंशेन—** **अपने स्वांश (श्री बलराम) सहित** **; जगत्—** **सश्पूर्ण ब्रह्माण्ड के** **; ईश्वर:—** **स्वामी** **; स:—** **वह** **; कथम्—** **किस** **तरह** **; धर्म-सेतूनाम्—** **आचार संहिता के** **; वक्ता—** **आदि व्यालयाता** **; कर्ता—** **करने वाले** **; अभिरक्षिता—** **रक्षक** **; प्रतीपम्—** **विरुद्ध** **; आचरत्—** **आचरण किया** **; ब्रह्मन्—** **हे ब्राह्मण, शुकदेव गोस्वामी** **; पर—** **अन्यों की** **; दार—** **पत्नियों का** **; अभिमर्शनम्—** **स्पर्श।** **.** 

**परीक्षित महाराज ने कहा, ''हे ब्राह्मण, ब्रह्माण्ड के स्वामी पूर्ण पुरुषोत्तम भगवान् अपने** **स्वांश सहित इस धरा में अधर्म का नाश करने तथा धर्म की पुनस्र्थापना करने हेतु अवतरित हुए** **हैं। दरअसल वे आदि वक्ता तथा नैतिक नियमों के पालनकर्ता एवं संरक्षक हैं। तो भला वे अन्य** **पुरुषों की षियों का स्पर्श करके उन नियमों का अतिक्रमण कैसे कर सकते थे?** **तात्पर्य :** जब शुकदेव गोस्वामी यह बतला रहे थे तो राजा परीक्षित ने गौर से देखा कि गंगा के तट पर हो रही इस गोष्ठी में से कुछ लोगों के मन में भगवान् की लीलाओं के विषय में सन्देह हो रहा था। ये संदेहयुक्त व्यक्ति कर्मी, ज्ञानी तथा अन्य लोग थे, जो कृष्णभक्त नहीं थे। अत: राजा परीकि्षत ने उनके सन्देहों को दूर करने के लिए उनकी ओर से यह प्रश्न पूछा।  