**जन्मत्रयानुगुणितवैरसंरब्धया धिया ।** **ध्यायंस्तन्मयतां यातो भावो हि भवकारणम् ॥ ६॥** 

शब्दार्थ **** 

**जन्म—** **जन्मों** **; त्रय—** **तीन** **; अनुगुणित—** **तक चलने वाली** **; वैर—** **शत्रुता** **; संरब्धया—** **अभिवृद्धि होने से** **; धिया—** **मनोवृत्ति से** **;** **ध्यायन्—** **ध्यान करते हुए** **; तत्-मयताम्—** **उनसे तादात्श्य** **; यात:—** **प्राप्त किया** **; भाव:—** **मनोभाव** **; हि—** **निस्सन्देह** **; भव—** **पुनर्जन्म का** **; कारणम्—** **कारण।** **.** 

**तीन जन्मों से भगवान् कृष्ण के प्रति द्वेष में अभिवृद्धि से शिशुपाल को भगवान् का** **दिव्यरूप प्राप्त हुआ। दरअसल मनुष्य की चेतना से उसका भावी जन्म निश्चित होता है।** **तात्पर्य :** शिशुपाल तथा उसका मित्र दन्तवक्र, अध्याय ७८ में कृष्ण द्वारा जिसके वध का वर्णन होगा, पूर्वजन्म में जय तथा विजय नामक वैकुण्ठ के द्वारपाल थे। अपराध होने से चार कुमारों ने उन्हें भौतिक जगत में असुरों के रूप में तीन बार जन्म लेने का शाप दे दिया। प्रथम जन्म में वे हिरण्याक्ष तथा हिरण्यकशिपु हुए, दूसरे जन्म में रावण तथा कुश्भकर्ण बने और तीसरे जन्म में शिशुपाल तथा दन्तवक्र बने। प्रत्येक जन्म में वे भगवान् के प्रति वैर-भाव में लीन रहे और उनके द्वारा मारे गये। श्रील प्रभुपाद ने शिशुपाल की स्थिति की व्यालया इस प्रकार की है—''यद्यपि शिशुपाल श्रीकृष्ण का शत्रु बनकर कार्य कर रहा था तथापि वह एक क्षण के लिए भी कृष्णभावनामृत से दूर नहीं था। वह सदैव श्रीकृष्ण के ध्यान में लीन रहता था। अतएव सर्वप्रथम उसे सायुज्य-मुक्ति प्राप्त हुई और अन्तत: साकार सेवा की अपनी मूल-स्थिति को फिर से प्राप्त हो सका। *भगवद्गीता* से इसकी पुष्टि होती है कि यदि मृत्यु के समय व्यकि्त परमेश्वर के ध्यान में मग्न रहता है, तो वह भौतिक शरीर त्यागने के पश्चात् तुरन्त ही भगवद्धाम में प्रवेश करता है।ÓÓ *श्रीमद्भागवत* के तृतीय तथा सातवें स्कन्धों में इस घटना का विस्तृत वर्णन है, जिसमें भगवान् के निजी पार्षदों को शाप मिला था कि वे उनके शत्रु बनकर भौतिक जगत में जन्म लें। इस सश्बन्ध में श्रील विश्वनाथ चक्रवर्ती ने निश्नलिखित श्लोक ( *भागवत* ७.१.७) उद्धृत किया है : *वैरानुबन्धतीव्रेण ध्यानेनाच्युतसात्मताम्।* *नीतौ पुनर्हरे: पाश्र्वं जग्मतुॢवष्णुपार्षदौ॥* ''भगवान् विष्णु के ये दोनों पार्षद—जय तथा विजय—दीर्घकाल तक शत्रु-भाव बनाये रहे। इस तरह कृष्ण के विषय में सदैव ध्यान करने से उन्हें भगवद्धाम वापस जाने पर पुन: भगवान् की शरण प्राप्त हुई।ÓÓ  