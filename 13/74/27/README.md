**तपोविद्याव्रतधरान्ज्ञानविध्वस्तकल्मषान् ।** **परमऋषीन्ब्रह्मनिष्ठाँल्लोकपालैश्च पूजितान् ॥ ३३॥** **सदस्पतीनतिक्रश्य गोपाल: कुलपांसन: ।** **यथा काक: पुरोडाशं सपर्यां कथमर्हति ॥ ३॥** 

शब्दार्थ **** 

**तप:—** **तपस्या** **; विद्या—** **वैदिक ज्ञान** **; व्रत—** **कठिन व्रत** **; धरान्—** **धारण करने वाले** **; ज्ञान—** **आध्यात्मिक ज्ञान से** **; विध्वस्त—** **उन्मूलित** **; कल्मषान्—** **जिनके विकार** **; परम—** **सर्वोच्च** **; ऋषीन्—** **ऋषियों को** **; ब्रह्म—** **परम सत्य के प्रति** **; निष्ठान्—** **समॢपत** **;** **लोक-पालै:—** **लोकों के शासकों द्वारा** **; च—** **तथा** **; पूजितान्—** **पूजित** **; सद:-पतीन्—** **सभापतियों को** **; अतिक्रश्य—** **लाँघ कर** **;** **गोपाल:—** **ग्वाला** **; कुल—** **अपने कुल का** **; पांसन:—** **कलंक** **; यथा—** **जिस तरह** **; काक:—** **कौवा** **; पुरोडाशम्—** **पवित्र खीर** **(देवताओं को अॢपत की गई)** **; सपर्याम्—** **पूजा के** **; कथम्—** **कैसे** **; अर्हति—** **योग्य हो सकता है।** **.** 

**आप लोग इस सभा के सर्वाधिक उन्नत सदस्यों को—ब्रह्म के प्रति समॢपत तपस्या की** **शक्ति, दैवी अन्तर्²ष्टि तथा कठोर व्रत में लगे रहने वाले, ज्ञान से पवित्र हुए तथा ब्रह्माण्ड के** **शासकों द्वारा भी पूजित सर्वोच्च ऋषियों को—कैसे छोड़ सकते हैं? यह ग्वालबाल, जो कि** **अपने कुल के लिए कलंक है, आप लोगों की पूजा के योग्य कैसे हो सकता है? क्या कौवा** **पवित्र प्रसाद की खीर खाने का पात्र बन सकता है?** **तात्पर्य :** महान् टीकाकार श्रीधर स्वामी ने शिशुपाल के शब्दों का विश्लेषण इस प्रकार से किया है— *गोपाल* शब्द का अर्थ न केवल ''ग्वालाÓÓ होता है अपितु ''वेदों तथा पृथ्वी का रक्षकÓÓ भी है। इसी प्रकार *कुल-पांसन* के दो अर्थ हैं। शिशुपाल इस शब्द से ''अपने कुल का कलंकÓÓ कहना चाह रहा था, जो अर्थ इस तरह विग्रह करने से निकलता है, किन्तु इसका विश्लेषण *कु-लपाम् अंसन* के रूप में करने से सर्वथा भिन्न अर्थ निकलता है। *कुलपाम्* उनका सूचक है, जो वेदों के विपरीत कुटिल शब्दों से खिलवाड़ करते हैं। *अंसन* की व्युत्त्पत्ति *अंसयति* क्रिया से है, जिसका अर्थ है ''नष्ट करने वाला।ÓÓ दूसरे शब्दों में वह भगवान् कृष्ण की प्रशंसा इस रूप में कर रहा था:''वह जो सत्य की प्रकृति के बारे में सारे भ्रान्त तथा बेहूदे अनुमानों को दूर कर देता है।ÓÓ इसी प्रकार यद्यपि शिशुपाल *यथा अकाक:* द्वारा भगवान् कृष्ण की तुलना कौवे से करना चाह रहा था किन्तु इन शब्दों का भी विग्रह *यथा-काक:* के रूप में किया जा सकता है। उस दशा में, श्रील श्रीधर स्वामी के अनुसार *काक* शब्द *क*  तथा *आक* के संयोग से बना है, जो भौतिक सुख तथा दुख को सूचित करते हैं। इस तरह भगवान् कृष्ण इस ²ष्टि से *अकाक* हैं, क्योंकि वे शुद्ध दिव्य पद पर होने से समस्त भौतिक दुख तथा सुख से परे हैं। अन्त में, शिशुपाल का यह कहना ठीक था कि कृष्ण केवल *पुरोडाश* के ही पात्र न थे, जो छोटे देवों को सोम रस के स्थान पर दिया जाता है वस्तुत: भगवान् कृष्ण हमारे पास की हर वस्तु प्राप्त करने के पात्र हैं, क्योंकि वे हर वस्तु के, जिसमें हम भी सश्मिलित हैं, चरम स्वामी हैं। अत: हमें चाहिए कि हम अपना जीवन उन्हें दें, न कि केवल पुरोडाश की औपचारिक भेंट।  