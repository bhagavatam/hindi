चले गये। तब कृष्ण ने एक ब्राह्मण के मुख से रुक्मिणी का सन्देश सुना और उसे अपनी पत्नी बना लिया। भगवान् श्रीकृष्ण द्वारा दया दिखाये जाने पर राजा मुचुकुन्द ने उन्हें नमस्कार किया और उनकी प्रदक्षिणा की। तब राजा ने वह गुफा छोड़ दी और देखा कि जब से वह सोया था तब की अपेक्षा अब सारे मनुष्य, पेड़-पौधे एवं पशु छोटे हो गये हैं। इससे उसने यह निष्कर्ष निकाला कि कलियुग निकट है। इस तरह भौतिक संसार से विरक्त होकर राजा ने भगवान् श्रीहरि की पूजा करनी प्रारश्भ कर दी। श्रीकृष्ण मथुरा लौट आये जो अब भी बर्बरों की सेना से घिरा था। उन्होंने इस सेना को नष्ट किया, सारे सैनिकों की बहुमूल्य वस्तुएँ एकत्र कीं और द्वारका के लिए रवाना हो गये। तभी जरासन्ध तेईस अक्षौहिणी सेना लेकर वहाँ आ गया। बलराम तथा कृष्ण ने ऐसा अभिनय किया मानो वे डर गये हैं अत: वे अपनी बहुमूल्य वस्तुएँ छोड़ कर दूर भाग गये। चूँकि जरासन्ध उनकी वास्तविक शकि्त नहीं जानता था अतएव उसने उनका पीछा किया। काफी दूर भाग आने के बाद राम तथा कृष्ण प्रवर्षण- पर्वत के समीप आये और उस पर चढऩे लगे। जरासन्ध ने सोचा कि वे दोनों किसी गुफा में छिप गये हैं अतएव उनकी तलाश करने लगा। उन्हें न पाकर उसने पर्वत के चारों ओर आग लगा दी। जब पर्वत की ढलानों की वनस्पति जलने लगी तो कृष्ण तथा बलराम पर्वत की चोटी से कूद पड़े। जब वे जरासन्ध तथा उसके अनुयायियों की आँख बचाकर भूमि पर आ गये तो वे समुद्र के भीतर तैर रहे द्वारका के दुर्ग में लौट आये। जरासन्ध को विश्वास हो गया कि राम तथा कृष्ण अग्नि में जलकर राख हो गये हैं अत: वह सेना लेकर अपने राज्य वापस लौट गया। इस विन्दु पर महाराज परीक्षित ने प्रश्न किया, तो श्रीशुकदेव गोस्वामी ने भगवान् श्रीकृष्ण तथा रुक्मिणी के विवाह की कथा कहनी प्रारश्भ की। विदर्भ के राजा भीष्मक की युवा पुत्री रुक्मिणी ने श्रीकृष्ण के सौन्दर्य, बल तथा अन्य उत्तम गुणों के विषय में सुन रखा था इसलिए उसने अपने मन में निश्चय कर लिया था कि वे उसके अनुरूप पति होंगे। भगवान् कृष्ण भी उससे विवाह करना चाहते थे। यद्यपि रुक्मिणी के अन्य सश्बन्धी उसके कृष्ण से विवाह से सहमत थे किन्तु उसका भाई रुक्मी कृष्ण से द्वेष रखता था इसलिए उसने इस विवाह का विरोध किया। रुक्मी अपनी बहन का विवाह शिशुपाल से करना चाहता था। रुक्मिणी अनमनी होकर वैवाहिक तैयारियों में लग गई किन्तु उसने एक विश्वस्त ब्राह्मण को एक पत्र देकर कृष्ण के पास भेज दिया। जब यह ब्राह्मण द्वारका आया तो श्रीकृष्ण ने उसका भलीभाँति उचित पूजा तथा अन्य प्रकार से सश्मानित करके आतिथ्य किया। फिर उस ब्राह्मण से आने का कारण पूछा। ब्राह्मण ने रुकि्मणी का पत्र खोला और भगवान् कृष्ण को दिखलाया जिसे कृष्ण के दूत ने पढ़ा। रुक्मिणीदेवी ने लिखा था, ''हे स्वामी! जब से मैंने आपके विषय में सुना है तब से मैं आपके प्रति पूरी तरह से आकृष्ट हूँ। कृपया शिशुपाल के साथ मेरा विवाह होने के पूर्व अवश्य आयें और मुझे ले जाँय। कुलप्रथा के अनुसार मैं अपने विवाह के एक दिन पूर्व देवी अश्बिका का दर्शन करने जाऊँगी। आपके प्रकट होने और आसानी से मेरे अपहरण का यही अवसर सबसे उपयुक्त होगा। यदि आप मुझ पर इतनी कृपा नहीं करेंगे तो मैं उपवास तथा कठिन व्रत करके अपने प्राण त्याग दूँगी। तब सश्भवत: मैं अगले जीवन में आपको पा सकूँगी।ÓÓ भगवान् कृष्ण को वह पत्र सुनाने के बाद ब्राह्मण ने उनसे विदा ली ताकि वह अपनी धाॢमक दिनचर्या पूरी कर सके।  

**श्रीशुक उवाच** 