**गिरौ निलीनावाज्ञाय नाधिगश्य पदं नृप ।** **ददाह गिरिमेधोभि: समन्तादगि्नमुत्सृजन् ॥ ११॥** 

**शब्दार्थ** 

**गिरौ—** **पर्वत पर** **; निलीनौ—** **छिपे हुए** **; आज्ञाय—** **अवगत होकर** **; न अधिगश्य—** **न ढूँढ़कर** **; पदम्—** **उनका स्थान** **; नृप—** **हे राजा** **(परीक्षित)** **; ददाह—** **आग लगा दी** **; गिरिम्—** **पर्वत में** **; एधोभि:—** **ईंधन से** **; समन्तात्—** **चारों ओर** **; अग्निम्—** **आग** **; उत्सृजन्—** **उत्पन्न करते हुए।** **.** 

**यद्यपि जरासन्ध जानता था कि वे दोनों ही पर्वत में छिपे हैं किन्तु उसे उनका कोई पता नहीं** **चल सका। अत: हे राजा, उसने सभी ओर लकडिय़ाँ रखकर पर्वत में आग लगा दी।** **तात्पर्य :** स्पष्ट है कि हम भगवान् की एक दिव्य लीला देख रहे हैं। यद्यपि *भागवत* में कहा गया है कि दोनों प्रभु कृष्ण तथा बलराम थक कर चूर-चूर थे, फिर भी वे तेजी से इतने ऊँचे पर्वत पर चढ़कर तुरन्त ही भूमि पर कूद सके। ऋषियों द्वारा दिये गये पूरे चित्र की उपेक्षा करके इधर-उधर से कुछ वर्णनों को उठा लेना मूर्खतापूर्ण तथा अताॢकक होगा। स्पष्ट है कि हम भगवान् को उनकी दिव्य लीलाओं के मध्य देख रहे हैं, हम किसी सामान्य मनुष्य को नहीं देख रहे। जब यह घटना घटी तो भगवान् कृष्ण तथा भगवान् बलराम तब भी तरुण थे और इन विवरणों से यह अनुमान लगाया जा सकता है कि हास्यास्पद जरासन्ध से दूर भागना, पर्वत पर दौड़ते हुए चढऩा और फिर वहाँ से नीचे कूद पडऩा और उस असुर को लगातार मूर्ख बनाना जिसने आत्मविश्वास कभी नहीं खोया, उन दोनों को कितना आनन्द देता रहा होगा। द्वेष या कलहप्रियता से रहित होकर देखने पर भगवान् की लीलाएँ अतीव मनोरंजक लगती हैं।  