**तव कथामृतं तप्तजीवनं** **कविभिरीडितं कल्मषापहम् ।** **श्रवणमङ्गलं श्रीमदाततं** **भुवि गृणन्ति ये भूरिदा जना: ॥ ९॥** 

**शब्दार्थ** 

**तव—** **तुश्हारे** **; कथा-अमृतम्—** **शब्दों का अमृत** **; तप्त-जीवनम्—** **भौतिक जगत में दुखियारों का जीवन** **; कविभि:—** **बड़े बड़े** **चिन्तकों द्वारा** **; ईडितम्—** **वॢणत** **; कल्मष-अपहम्—** **पापों को भगाने वाला** **; श्रवण-मङ्गलम्—** **सुनने पर आध्यात्मिक लाभ देने** **वाला** **; शृईमत्—** **आध्यात्मिक शक्ति से पूर्ण** **; आततम्—** **संसार-भर में विस्तीर्ण** **; भुवि—** **भौतिक जगत में** **; गृणन्ति—** **कीर्तन तथा** **प्रसार करते हैं** **; ये—** **जो लोग** **; भूरि-दा:—** **अत्यन्त उपकारी** **; जना:—** **व्यक्ति।** **.** 

**आपके शब्दों का अमृत तथा आपकी लीलाओं का वर्णन इस भौतिक जगत में कष्ट भोगने** **वालों के जीवन और प्राण हैं। विद्वान मुनियों द्वारा प्रसारित ये कथाएँ मनुष्य के पापों को समूल** **नष्ट करती हैं और सुनने वालों को सौभाग्य प्रदान करती हैं। ये कथाएँ जगत-भर में विस्तीर्ण हैं** **और आध्यात्मिक शक्ति से ओतप्रोत हैं। निश्चय ही जो लोग भगवान् के सन्देश का प्रसार करते** **हैं, वे सबसे बड़े दाता हैं।** **तात्पर्य :** राजा प्रतापरुद्र ने यह श्लोक भगवान् जगन्नाथ की रथ-यात्रा उत्सव के समय श्री चैतन्य महाप्रभु को सुनाया था। जब महाप्रभु एक उद्यान में विश्राम कर रहे थे तो राजा प्रतापरुद्र विनम्र भाव से वहाँ गये और उनके चरण चापने लगे। तब राजा ने *श्रीमद्भागवत* के दशम स्कंध का इकतीसवें अध्याय—गोपी-गीत—सुनाया। *चैतन्य-चरितामृत* में बतलाया गया है कि जब महाप्रभु ने *तव* *कथामृतम्* से शुरू होने वाले इस श्लोक को सुना तो वे भावावेश में तत्क्षण उठ खड़े हुए और उन्होंने राजा प्रतापरुद्र का आङ्क्षलगन कर लिया। *चैतन्यचरितामृत* (मध्य १४.४-१८) में इस घटना का विस्तार से वर्णन हुआ है और श्रील प्रभुपाद ने अपने संस्करण में इसकी विस्तृत टीका की है।  