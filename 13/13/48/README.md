**चतुर्भुजा: शङ्खचक्रगदाराजीवपाणय: ।** **किरीटिन: कुण्डलिनो हारिणो वनमालिन: ॥ ४७॥** **श्रीवत्साङ्गददोरत्नकश्बुकङ्कणपाणय: ।** **नूपुरै: कटकैर्भाता: कटिसूत्राङ्गुलीयकै: ॥ ४८॥** 

शब्दार्थ **** 

**चतु:-भुजा:—** **चार भुजाओं वाले** **; शङ्ख-चक्र-गदा-राजीव-पाण-य:—** **अपने हाथों में शंख, चक्र, गदा तथा कमल का फूल** **धारण किये** **; किरीटिन:—** **अपने सिरों पर मुकुट पहने** **; कुण्डलिन:—** **कानों में कुण्डल पहने** **; हारिण:—** **मोती के हार पहने** **;** **वन-मालिन:—** **जंगल के फूलों की मालाएँ पहने** **; श्रीवत्स-अङ्गद-दो-रत्न-कश्बु-कङ्कण-पाणय:—** **अपने वक्षस्थलों में लक्ष्मी** **का चिह्न, भुजाओं में बाजूबन्द, गलों में कौस्तुभ मणि, जिसमें शंख जैसी तीन रेखाएँ अंकित थीं तथा हाथों में कंगन पहने हुए** **;** **नूपुरै:—** **पाँवों में घुंघुरू से युक्त** **; कटकै:—** **टखनों में चूड़ों से युक्त** **; भाता:—** **सुन्दर लग रहे थे** **; कटि-सूत्र-अङ्गुली-यकै:—** **कमर में पवित्र करधनी तथा अंगुलियों में अँगूठियों समेत।** **.** 

**इन सबों के चार हाथ थे जिनमें शंख, चक्र, गदा तथा कमल धारण किये थे। वे अपने सिरों** **पर मुकुट पहने थे, उनके कानों में कुंडल और गलों में जंगली फूलों के हार थे। उनके वक्षस्थलों** **के दाहिनी ओर के ऊपरी भाग में लक्ष्मी का चिन्ह था। वे अपनी बाहों में बाजूबन्द, शंख जैसी** **तीन रेखाओं से अंकित गलों में कौस्तुभ मणि तथा कलाइयों में कंगन पहने थे। उनके टखनों में** **पायजेब थीं, पाँवों में आभूषण और कमर में पवित्र करधनी थी। वे सभी अत्यन्त सुन्दर लग रहे** **थे।** **तात्पर्य :** सभी विष्णु रूपों के चार हाथ थे जिनमें शंख, चक्र आदि थे किन्तु ये लक्षण उनमें भी पाये जाते हैं जिन्होंने वैकुण्ठ में सारूप्य मुक्ति प्राप्त की है और जिनके रूप भगवान् जैसे ही हैं। किन्तु ब्रह्मा के समक्ष विष्णु के जो रूप प्रकट हुए थे उनमें श्रीवत्स का चिह्न तथा कौस्तुभ मणि भी थे, जो केवल भगवान् के विशेष लक्षण हैं। इससे सिद्ध है कि ये सारे बालक तथा बछड़े यथार्थ में भगवान् विष्णु के अंश थे, केवल उनके वैकुण्ठ संगी नहीं। विष्णु स्वयं कृष्ण में समाहित हैं। विष्णु के सारे ऐश्वर्य कृष्ण में पहले से विद्यमान हैं फलत: इतने विष्णु-रूपों का प्रदर्शन कृष्ण के लिए कोई आश्चर्यजनक कार्य नहीं था। *वैष्णव तोषणी* में श्रीवत्स चिह्न को भगवान् विष्णु के वक्षस्थल की दाहिनी ओर के ऊपरी भाग में सुन्दर पीले बालों का छल्ला (कुंचन) बतलाया गया है। यह चिह्न साधारण भक्तों के लिए नहीं है। यह विष्णु या कृष्ण का विशेष चिह्न है।  