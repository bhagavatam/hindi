**यावद्वत्सपवत्सकाल्पकवपुर्यावत्कराङ्श्यादिकं** **यावद्यष्टिविषाणवेणुदलशिग्यावद्विभूषाश्बरम् ।** **यावच्छीलगुणाभिधाकृतिवयो यावद्विहारादिकं** **सर्वं विष्णुमयं गिरोऽङ्गवदज: सर्वस्वरूपो बभौ ॥ १९॥** 

शब्दार्थ **** 

**यावत् वत्सप—** **ग्वालबालों की ही तरह के** **; वत्सक-अल्पक-वपु:—** **तथा बछड़ों के कोमल शरीरों जैसे ही** **; यावत् कर-अङ्घ्रि-** **आदिकम्—** **वैसी ही नाप के हाथ-पैर वाले** **; यावत् यष्टि-विषाण-वेणु-दल-शिक्—** **जैसे उनके बिगुल, वंशी, लाठियाँ, भोजन** **के छींके आदि थे ठीक वैसे ही** **; यावत् विभूषा-अश्बरम्—** **जैसे उनके गहने तथा वष थे ठीक वैसे ही** **; यावत् शील-गुण-** **अभिधा-आकृति-वय:—** **वैसे ही गुण, आदत, स्वरूप, लक्षण तथा शारीरिक स्वरूप वाले** **; यावत् विहार-आदिकम्—** **वैसी ही** **रुचि या मनोरंजन वाले** **; सर्वम्—** **हर वस्तु** **; विष्णु-मयम्—** **विष्णु या वासुदेव के अंश** **; गिर: अङ्ग-वत्—** **उन्हीं की तरह की** **वाणी** **; अज:—** **कृष्ण ने** **; सर्व-स्वरूप: बभौ—** **स्वयं हर वस्तु उत्पन्न कर दी।** **.** 

**अपने वासुदेव रूप में कृष्ण ने खोये हुए ग्वाल-बालकों तथा बछड़ों की जितनी संलया थी,** **उतने ही वैसे ही शारीरिक स्वरूपों, उसी तरह के हाथों, पाँवों तथा अन्य अंगों वाले, उनकी** **लाठियों, तुरहियों तथा वंशियों, उनके भोजन के छींकों, विभिन्न प्रकार से पहनी हुईं उनकी** **विशेष वेशभूषाओं तथा गहनों, उनके नामों, उम्रों तथा विशेष कार्यकलापों एवं गुणों से युक्त** **स्वरूपों में अपना विस्तार कर लिया। इस प्रकार अपना विस्तार करके सुन्दर कृष्ण ने यह उक्ति** **सिद्ध कर दी—** **समग्र जगद् विष्णुमयम्** **—भगवान् विष्णु सर्वव्यापी हैं।** **तात्पर्य :** *ब्रह्म-संहिता* (५.३३) में कहा गया है— *अद्वैतमच्युतमनादिमनन्तरूपम्* *आद्यम् पुराणपुरुषं नवयौवनं च॥* कृष्ण *परं ब्रह्म* तथा *आद्यम्* —हर वस्तु के आदि हैं। वे आदि पुरुष, सर्वदा यौवन से पूर्ण रहने वाले हैं। वे कल्पना से अधिक रूपों में विस्तार कर सकते हैं फिर भी वे अपने आदि रूप से नहीं गिरते इसलिए वे अच्युत हैं। यही भगवान् हैं। *सर्वं विष्णुमयं जगत्।*  *सर्वं खल्विदं ब्रह्म।* इस तरह कृष्ण ने सिद्ध कर दिया कि वे सर्वस्व हैं और वे कुछ भी बन सकते हैं फिर भी वे हर वस्तु से भिन्न रहते हैं ( *मत्स्थानि सर्वभूतानि न चाहं तेष्ववस्थित:* )। ऐसे कृष्ण *अचिन्त्य भेदाभेद तत्त्व* दर्शन द्वारा जाने जाते हैं। *पूर्णस्य पूर्णमादाय पूर्णमेवावशिष्यते* —कृष्ण पूर्ण हैं और सभी ऐश्वर्यों से पूर्ण लाखों ब्रह्माण्डों की सृष्टि करने पर भी वे बिना किसी परिवर्तन के पूर्ववत् ऐश्वर्यवान बने रहते हैं ( *अद्वैतम्* )। विभिन्न वैष्णव आचार्य विशुद्धाद्वैत, विशिष्टाद्वैत तथा द्वैताद्वैत दर्शनों के माध्यम से इसी की व्यालया करते हैं। अतएव मनुष्य को चाहिए कि आचार्यों से कृष्ण के विषय में जानें। *आचार्यवान् पुरुषो वेद* —जो व्यक्ति आचार्यों के मार्ग का अनुसरण करता है, वह वस्तुओं को यथारूप में जानता है। ऐसा व्यक्ति कृष्ण को यथारूप में जान सकता है, चाहे कुछ हद तक ही सही और कृष्ण को समझ लेने पर ( *जन्म कर्म च मे* *दिव्यमेवं यो वेत्ति तत्त्वत:* ) वह भवबन्धन से मुक्त हो जाता है ( *त्यक्त्वा देहं पुनर्जन्म नैति मामेति* *सोऽर्जुन* )।  