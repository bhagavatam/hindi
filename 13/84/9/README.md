**न ह्यश्मयानि तीर्थानि न देवा मृच्छिलामया: ।** **ते पुनन्त्युरुकालेन दर्शनादेव साधव: ॥ ११॥** 

**शब्दार्थ** 

**न—** **नहीं** **; हि—** **निस्सन्देह** **; अप्—** **जल से** **; मयानि—** **निॢमत** **; तीर्थानि—** **तीर्थस्थानों को** **; न—** **नहीं** **; देवा:—** **अर्चाविग्रह** **; मृत्—** **मिट्टी** **; शिला—** **तथा पत्थर** **; मया:—** **निॢमत** **; ते—** **वे** **; पुनन्ति—** **पवित्र बनाते हैं** **; उरु-कालेन—** **दीर्घकाल के बाद** **; दर्शनात्—** **दर्शन करने से** **; एव—** **केवल** **; साधव:—** **साधुजन।** **.** 

**केवल जलमय स्थान ही असली पवित्र तीर्थस्थान नहीं होते, न ही मिट्टी तथा पत्थर की कोरी** **प्रतिमाएँ असली आराध्यदेव हैं। ये किसी को दीर्घकाल के बाद ही पवित्र कर पाते हैं, किन्तु** **सन्त स्वभाव वाले मुनिजन दर्शन मात्र से पवित्र कर देते हैं।** **तात्पर्य :** चूँकि भगवान् सर्वोपरि हैं—परमात्मा हैं—अत: उनका कोई भी स्वरूप चाहे वह पत्थर, रंग, ध्वनि या अन्य प्रामाणिक माध्यम से ही प्रकट क्यों न हो, सर्वोच्च दिव्य लोक—गोलोक वृन्दावन—में उनके आदि-रूप से अभिन्न होता है। किन्तु सामान्य देवता सर्वोच्च नहीं होते, वे अति सूक्ष्म आत्माएँ हैं। इस तरह देवताओं के स्वरूप कभी भी उनके समरूप नहीं होते। जिन लोगों में भगवान् के प्रति आध्याति्मक श्रद्धा का अभाव होता है, उन्हें पवित्र स्थानों में देव-पूजा करने या विधिपूर्वक स्नान करने से केवल सीमित लाभ मिल पाता है। दूसरी ओर, व्यासदेव, नारद तथा चारों कुमार जैसे महान् वैष्णव सन्त सदैव कृष्णभावनामृत में लीन रहते हैं। इस तरह वे सच्चे सचल तीर्थों के तुल्य होते हैं। क्षण-भर भी उनकी संगति करने से, विशेष रूप से उनके द्वारा भगवान् की महिमा का गान सुनने से, मनुष्य सारे भौतिक बन्धन से उबर सकता है। जैसाकि राजा युधिष्ठिर ने विदुर से कहा है— *भवद्विधा भागवतास्तीर्थभूता: स्वयं विभो।* *तीर्थीकुर्वन्ति तीर्थानि स्वान्त:स्थेन गदाभृता॥* ''हे प्रभु! आप जैसे भक्त साक्षात् तीर्थस्थल हैं। चूँकि आप अपने हृदय में भगवान् को धारण करते हैं, अतएव आप सारे स्थानों को तीर्थों में बदल देते हैं।ÓÓ ( *भागवत* १.१३.)  