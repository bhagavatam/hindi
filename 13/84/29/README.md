**यस्यानुभूति: कालेन लयोत्पत्त्यादिनास्य वै ।** **स्वतोऽन्यस्माच्च गुणतो न कुतश्चन रिष्यति ॥ ३२॥** **तं क्लेशकर्मपरिपाकगुणप्रवाहै-** **रव्याहतानुभवमीश्वरमद्वितीयम् ।** **प्राणादिभि: स्वविभवैरुपगूढमन्यो** **मन्येत सूर्यमिव मेघहिमोपरागै: ॥ ३३॥** 

**शब्दार्थ** 

**यस्य—** **जिसकी** **; अनुभूति:—** **जानकारी से** **; कालेन—** **समय द्वारा उत्पन्न** **; लय—** **विनाश** **; उत्पत्ति—** **सृष्टि** **; आदिना—** **इत्यादि के** **द्वारा** **; अस्य—** **इस (ब्रह्माण्ड) का** **; वै—** **निस्सन्देह** **; स्वत:—** **अपने से** **; अन्यस्मात्—** **किसी अन्य कारण से** **; च—** **अथवा** **;** **गुणत:—** **अपने गुणों के रूप में** **; न—** **नहीं** **; कुतश्चन—** **किसी कारण से** **; रिष्यति—** **टूट जाता है** **; तम्—** **उसको** **; क्लेश—** **भौतिक** **कष्ट** **; कर्म—** **भौतिक कार्यकलाप** **; परिपाक—** **उनके परिणाम** **; गुण—** **प्रकृति के गुणों के** **; प्रवाहै:—** **तथा प्रवाह द्वारा** **;** **अव्याहत—** **अप्रभावित** **; अनुभवम्—** **जिसकी चेतना** **; ईश्वरम्—** **परम नियन्ता को** **; अद्वितीयम्—** **अद्वितीय** **; प्राण—** **प्राणवायु** **;** **आदिभि:—** **इत्यादि से** **; स्व—** **निजी** **; विभवै:—** **अंशों द्वारा** **; उपगूढम्—** **दूसरे वेश में** **; अन्य:—** **अन्य कुछ** **; मन्येत—** **मानता है** **;** **सूर्यम् इव—** **सूर्य की तरह** **; मेघ—** **बादलों के द्वारा** **; हिम—** **बर्फ** **; उपरागै:—** **तथा ग्रहणों के द्वारा।** **.** 

**भगवान् की चेतना कभी भी काल द्वारा, ब्रह्माण्ड की सृष्टि तथा संहार द्वारा, अपने ही गुणों** **में परिवर्तन द्वारा, या किसी अन्य कारण से, चाहे वह स्वजनित हो या बाह्य हो, विचलित नहीं** **होती। भले ही अद्वितीय भगवान् की चेतना भौतिक कष्ट द्वारा, भौतिक कर्म द्वारा या प्रकृति के** **गुणों के निरन्तर प्रवाह द्वारा प्रभावित न होती हो, किन्तु तो भी सामान्य व्यकि्त यही सोचते हैं कि** **भगवान् प्राण तथा अन्य भौतिक तत्त्वों की अपनी ही सृष्टियों से आच्छादित हैं, जिस तरह कोई** **व्यक्ति यह सोच सकता है कि सूर्य बादल, बर्फ या ग्रहण से ढक गया है।** **तात्पर्य :** इस संसार की वस्तुएँ किसी न किसी कारण से नष्ट हो जाती हैं। काल स्वयं ही प्रत्येक सृजित वस्तु का अन्त में क्षय करता है। उदाहरणार्थ, एक फल पहले पकता है, किन्तु उसके बाद किसी के द्वारा उसे खाया जायेगा या फिर सड़ जायेगा। कुछ वस्तुएँ, यथा आकाश की बिजली प्रकट होते ही नष्ट हो जाती हैं, जबकि अन्य वस्तुएँ बाह्य अभिकर्ताओं द्वारा सहसा नष्ट कर दी जाती हैं, जैसे कि मिट्टी का पात्र हथौेड़े के द्वारा नष्ट किया जा सकता है। जीवित वस्तुओं तथा अन्य वस्तुओं में, जिनका अस्तित्व अल्पकालिक है, गुणों का प्रवाह निरन्तर होता रहता है। वे विनष्ट की जाती हैं और उनके स्थान पर दूसरी वस्तुएँ ला दी जाती हैं। इन सबके विपरीत भगवान् की चेतना कभी भी किसी वस्तु द्वारा बाधित नहीं होती। मनुष्य अपने अज्ञान के ही कारण भगवान् को भौतिक परिस्थितियों के अधीन सामान्य मनुष्य समझ लेता है। मत्र्य लोग अपने कर्मबन्धन तथा उसके फलस्वरूप सुख-दुख के द्वारा आच्छादित रहते हैं, किन्तु भगवान् कभी भी अपने ही अंशों द्वारा आच्छादित नहीं हो सकते। इसी तरह बृहद सूर्य बादलों, बर्फ तथा ग्रहणों जैसी क्षुद्र घटनाओं का स्रोत है, इसलिए वह कभी इनसे आच्छादित नहीं हो सकता, भले ही सामान्य प्रेक्षक (दर्शक) ऐसा सोचता हो।  