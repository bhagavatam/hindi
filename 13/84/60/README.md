**तत: कामै: पूर्यमाण: सव्रज: सहबान्धव: ।** **पराध्र्याभरणक्षौमनानानघ्र्यपरिच्छदै: ॥ ६७॥** **वसुदेवोग्रसेनावयां कृष्णोद्धवबलादिभि: ।** **दत्तमादाय पारिबर्हं यापितो यदुभिर्ययौ ॥ ६८॥** 

**शब्दार्थ** 

**तत:—** **तब** **; कामै:—** **इच्छित वस्तुओं से** **; पूर्यमाण:—** **तृप्त** **; स-व्रज:—** **व्रजवासियों सहित** **; सह-बान्धव:—** **अपने परिवार वालों** **के साथ** **; पर—** **अत्यन्त** **; अध्र्य—** **मूल्यवान** **; आभरण—** **आभूषणों से** **; क्षौम—** **महीन मखमल** **; नाना—** **विविध** **; अनघ्र्य—** **अमूल्य** **;** **परिच्छदै:—** **तथा घरेलू साज-सामान से** **; वसुदेव-उग्रसेनावयाम्—** **वसुदेव तथा उग्रसेन द्वारा** **; कृष्ण-उद्धव-बल-आदिभि:—** **तथा** **कृष्ण, उद्धव, बलराम आदि के द्वारा** **; दत्तम्—** **दिया हुआ** **; आदाय—** **लेकर** **; पारिबर्हम्—** **उपहारों को** **; यापित:—** **विदा किया** **;** **यदुभि:—** **यदुओं द्वारा** **; ययौ—** **विदा हो गया।** **.** 

**जब वसुदेव, उग्रसेन, कृष्ण, उद्धव, बलराम तथा अन्य लोग नन्द की इच्छाएँ पूरी कर चुके** **तथा बहुमूल्य आभूषण, महीन मलमल तथा नाना प्रकार की बहुमूल्य घरेलू सामग्री भेंट कर** **चुके, तो नन्द महाराज ने ये सारी भेंटें स्वीकार कर लीं और सभी यदुओं से विदा ली तथा वे** **अपने पारिवारिक सदस्यों तथा व्रजवासियों के साथ रवाना हो गये।** **तात्पर्य :** श्रील विश्वनाथ चक्रवर्ती के अनुसार, तीन मास बाद नन्द महाराज कृष्ण के पास पहुँचे और उनसे बोले, ''हे पुत्र! तुश्हारे दिव्य मुख से बहे पसीने की एक बूँद पर मैं असंलय जीवन देने को तैयार हूँ। अब व्रज चलो। मैं अब एक क्षण भी यहाँ नहीं बिता सकता।ÓÓ तब वे वसुदेव के पास गये और उनसे कहा, ''हे मित्र! कृपया कृष्ण को व्रज भेज दीजियेÓÓ और उग्रसेन से प्रार्थना की, ''आप मेरे मित्र को ऐसा करने का आदेश दें। यदि आप ऐसा नहीं करेंगे, तो मैं अपने आपको यहाँ परशुराम सरोवर में डुबो दूँगा। यदि मुझ पर विश्वास न हो तो देख ही लें। हम व्रज के लोग यहाँ पर सूर्यग्रहण के अवसर पर शुद्धि पाने के लिए नहीं आये अपितु हम कृष्ण को वापस ले जाना चाहते हैं, अन्यथा हम मर जायेंगे।ÓÓ नन्द के बौखलाए शब्द सुनकर वसुदेव तथा अन्यों ने मूल्यवान भेंटें देकर उन्हें शान्त करना चाहा। राजनीति की कला में पटु वसुदेव ने अपने विश्वस्त सलाहकारों से सलाह ली और नन्द को यह कह कर सन्तुष्ट किया, ''मेरे मित्र, हे व्रजराज! यह सच है कि कृष्ण के बिना तुम में से कोई भी जीवित नहीं रह सकता। और हम आपको किस तरह मरने दे सकते हैं? इसलिए मुझे तो कृष्ण को किसी-न-किसी तरह व्रज वापस भेजना ही है। जब हम उनके साथ अपने सश्बन्धियों तथा मित्रों को लेकर जिनमें अनेक निस्सहाय महिलाएँ भी होंगी, द्वारका वापस जायेंगे तो उसके बाद मैं ऐसा करूँगा। तब अगले ही दिन उन्हें किसी भी प्रकार की रुकावट न डाल कर शुभ समय पर व्रज के लिए रवाना होने दूँगा। मैं तुमसे एक हजार बार कसमें खाकर कहता हूँ। आखिर, हम जो कि कृष्ण के साथ यहाँ आये हैं, उनके बिना घर कैसे जा सकते हैं? लोग हमारे विषय में क्या कहेंगे? आप सभी मामलों में पंडित हैं, अतएव आपसे यह अनुरोध करता हूँ। इसके लिए मुझे क्षमा करेंगे।ÓÓ इसके बाद उग्रसेन ने नन्द महाराज से कहा, ''हे व्रजपति! मैं वसुदेव के कथन का साक्षी हूँ और यह प्रण करता हूँ कि यदि मुझे बल का भी प्रयोग करना पड़े तो भी मैं कृष्ण को व्रज वापस भेजूँगा।ÓÓ तब उद्धव तथा बलराम को साथ लेकर भगवान् कृष्ण ने नन्द से एकान्त में कहा, ''हे पिताश्री! यदि मैं इन वृष्णियों को छोड़ कर आज सीधे व्रज जाता हूँ, तो वे मेरे विछोह की पीड़ा से मर जायेंगे। तब केशी तथा अरिष्ट से कहीं अधिक शक्तिशाली हजारों शत्रु इन सारे राजाओं का सफाया करने आयेंगे। ''चूँकि मैं सर्वज्ञ हूँ, अतएव मैं जानता हूँ कि मुझ पर क्या अनिवार्य रूप से घटित होने वाला है। यदि सुनें तो मैं आपसे बतलाऊँ। द्वारका लौटने पर मुझे युधिष्ठिर से निमंत्रण प्राप्त होगा और मैं उनके राजयूय यज्ञ में सश्मिलित होने इन्द्रप्रस्थ जाऊँगा। वहाँ पर मैं शिशुपाल का वध करूँगा और फिर द्वारका लौटने पर शाल्व को मारूँगा। इसके बाद मैं मथुरा से दक्षिण स्थित स्थान की यात्रा करूँगा जहाँ पर दन्तवक्र का वध करके, मैं आपको बचाऊँगा। इसके बाद मैं व्रज आऊँगा, अपने सारे मित्रों से मिलूँगा और फिर बड़े आनन्द से आपकी गोद से बैठूँगा। निस्सन्देह, मैं शेष जीवन आपके साथ अत्यन्त सुखपूर्वक बिताऊँगा। विधाता ने मेरे मस्तक पर यह भाग्य लिख दिया है और आपके मस्तक पर भी यह लिखा हुआ है कि जब तक मैं वापस न आऊँ तब तक आप मेरे विछोह को सहें। हममें से किसी का भी भाग्य बदल नहीं सकता, अतएव मुझे यहाँ छोडऩे तथा व्रज जाने के लिए साहस जुटाइये। ''यदि इसी बीच, हे मेरे माता-पिता तथा हे मेरे पि्रय मित्रो! आप अपने मस्तकों पर लिखे अमिट भाग्य से दुखी होते हों, तो जब भी आप लोग मुझे कोई अच्छी वस्तु खिलाना चाहें या मेरे साथ कोई क्रीड़ा करना चाहें या मेरा दर्शन करना चाहें तो अपनी आँखें बन्द कर लीजिए और मैं आपकी इच्छापूॢत के लिए आपके सामने प्रकट हो जाऊँगा और आप के दुख को आकाश-पुष्पों में बदल कर आपकी सभी कामनाएँ पूरी कर दूँगा। मैं आपसे यह वादा करता हूँ और जंगल की अग्नि से अपने जिन युवक मित्रों की मैंने जान बचाई थी, वे इसके लिए साक्षी हैं।ÓÓ इन तर्कों से आश्वस्त होकर कि मेरे पुत्र का सुख सर्वोपरि है, नन्द ने सारी भेंटें स्वीकार कर लीं और विदा लेकर यदुओं की विशाल सेना के साथ वहाँ से चल पड़े।  