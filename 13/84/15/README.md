**अनीह एतद्बहुधैक आत्मना** **सृजत्यवत्यत्ति न बध्यते यथा ।** **भौमैॢह भूमिर्बहुनामरूपिणी** **अहो विभूश्नश्चरितं विडश्बनम् ॥ १७॥** 

**शब्दार्थ** 

**अनीह:—** **बिना चेष्टा किये** **; एतत्—** **यह (ब्रह्माण्ड)** **; बहुधा—** **नाना प्रकार** **; एक:—** **अकेला** **; आत्मना—** **अपने द्वारा** **; सृजति—** **उत्पन्न करता है** **; अवति—** **पालन करता है** **; अत्ति—** **संहार करता है** **; न बध्यते—** **बँधता नहीं है** **; यथा—** **जिस तरह** **; भौमै:—** **पृथ्वी** **के रूपान्तरों (विकारों) से** **; हि—** **निस्सन्देह** **; भूमि:—** **पृथ्वी** **; बहु—** **अनेक** **; नाम-रूपिणी—** **नाम तथा रूपों वाली** **; अहो—** **ओह** **;** **विभूश्न:—** **सर्वशक्तिमान भगवान् का** **; चरितम्—** **कार्यकलाप** **; विडश्बनम्—** **बहाना।** **.** 

**निस्सन्देह, सर्वशक्तिमान की मनुष्य जैसी लीलाएँ केवल बहाना हैं। वे बिना प्रयास के ही** **अपने में से इस रंगबिरंगी सृष्टि को उत्पन्न करते हैं, इसका पालन करते हैं और फिर इसे निगल** **जाते हैं। आप यह सब बिना बँधे ही करते हैं, जिस तरह पृथ्वी-तत्त्व अपने विविध रूपान्तरों** **(विकारों) में अनेक नाम तथा रूप ग्रहण करती रहती है।** **तात्पर्य :** एक ही परम पुरुष अपनी पूर्णता में किसी ह्रास के बिना अपने आपको अनेक रूपों में विस्तार करते हैं। वे बिना प्रयास के, किसी पर किसी भी प्रकार से निर्भर हुए बिना ऐसा करते हैं। आत्मप्रसार की यह रहस्यमयी विधि उनके अलावा अन्य किसी की समझ में नहीं आती। किन्तु पृथ्वी तथा उसके विविध विकारों का उदाहरण कुछ न कुछ समता का आभास देता है। यही उदाहरण प्राय: उद्धृत *छांदोग्य उपनिषद* के इस अंश (६.१) द्वारा भी प्रस्तुत किया जाता है— *वाचारश्भनं विकारो* *नामध्येयं मृत्तिकेत्येव सत्यम्* —पृथ्वी के रूपान्तर केवल नाम रखने की शाब्दिक उत्पत्तियाँ हैं, मात्र पृथ्वी ही सत्य है। श्रील श्रीधर स्वामी का सुझाव है कि *श्रीमद्भागवत* का यह श्लोक कृष्ण पर संभवत: लगाये जा सकने वाले उस आक्षेप का कि ''यदि मैं वसुदेव का पुत्र हूँ तो भला मैं इस ब्रह्माण्ड का सृजन, पालन और संहार किस तरह कर सकता हूँ?ÓÓ का उत्तर है। यह उत्तर *अहो विभूश्नश्चरितं विडश्बनम्* शब्दों द्वारा दिया गया है, जिसका अर्थ है ''आप परम पूर्ण हैं और आपका जन्म तथा आपके कार्यकलाप इस भौतिक जगत में सामान्य पुरुषों के कार्यकलापों के अनुकरण मात्र हैं। आप अपने को किसी उच्चतर नियंत्रण के अधीन होने का केवल स्वाँग भरते हैं।ÓÓ  