**त्यक्त्वा यङ्क्षष्ट सुतं भीतं विज्ञायार्भकवत्सला ।** **इयेष किल तं बद्धुं दाश्नातद्वीर्यकोविदा ॥ १२॥** 

शब्दार्थ **** 

**त्यक्त्वा—** **फेंकते हुए** **; यष्टिम्—** **अपने हाथ की छड़ी (सोटी) को** **; सुतम्—** **पुत्र को** **; भीतम्—** **अपने पुत्र के भय पर विचार करते** **हुए** **; विज्ञाय—** **समझते हुए** **; अर्भक-वत्सला—** **कृष्ण की स्नेहमयी माता ने** **; इयेष—** **इच्छा की** **; किल—** **निश्चय ही** **; तम्—** **उसको** **;** **बद्धुम्—** **बाँधने के लिए** **; दाश्ना—** **रस्सी से** **; अ-तत्-वीर्य-कोविदा—** **अत्यन्त शक्तिमान भगवान् को जाने बिना (कृष्ण के तीव्र** **प्रेम के कारण)।** **.** 

**यह जाने बिना कि कृष्ण कौन हैं या वे कितने शकि्तमान हैं, माता यशोदा कृष्ण के अगाध** **प्रेम में सदैव विह्वल रहती थीं। कृष्ण के लिए मातृ-स्नेह के कारण उन्हें इतना तक जानने की** **परवाह नहीं रहती थी कि कृष्ण हैं कौन? अतएव जब उन्होंने देखा कि उनका पुत्र अत्यधिक डर** **गया है, तो अपने हाथ से छड़ी फेंक कर उन्होंने उसे बाँधना चाहा जिससे और आगे उद्दण्डता न** **कर सके।** **तात्पर्य :** माता यशोदा कृष्ण को इसलिए नहीं बाँधना चाहती थीं कि वे उन्हें डाँटें अपितु इस भय से कि इतना नटखट होने से यह बालक डर कर कहीं घर न छोड़ दे। तब यह दूसरा ही उत्पात होगा। अत: स्नेह से पूरित होने और कृष्ण को घर छोडऩे से रोकने के लिए उन्होंने उसे रस्सी से बाँधना चाहा। माता यशोदा कृष्ण को बता देना चाहती थीं कि यदि वह उनकी छड़ी देखने मात्र से इतना भयभीत है, तो उसे दही तथा मक्खन के पात्र तोडऩे और उनमें रखी वस्तुओं को बन्दरों में बाँटने जैसे ऊधम नहीं करना चाहिए। माता यशोदा ने यह समझने की परवाह ही नहीं की कि कृष्ण कौन हैं और उनकी शक्ति किस तरह सर्वत्र फैलती है। कृष्ण के प्रति शुद्ध प्रेम का यह एक उदाहरण है।  