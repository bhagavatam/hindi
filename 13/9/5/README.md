**तमङ्कमारूढमपाययत्स्तनं** **स्नेहस्नुतं सस्मितमीक्षती मुखम् ।** **अतृप्तमुत्सृज्य जवेन सा यया-** **वुत्सिच्यमाने पयसि त्वधिश्रिते ॥ ५॥** 

शब्दार्थ **** 

**तम्—** **कृष्ण को** **; अङ्कम् आरूढम्—** **बड़े ही स्नेह से उन्हें अपनी गोद में बैठाकर** **; अपाययत्—** **पिलाया** **; स्तनम्—** **अपना स्तन** **;** **स्नेह-स्नुतम्—** **अगाध स्नेह के कारण दूध बहता हुआ** **; स-स्मितम् ईक्षती मुखम्—** **यशोदा ने हँसते हुए एवं कृष्ण के हँसते मुख** **को देखते हुए** **; अतृप्तम्—** **माता का दूध पीकर भी अतृप्त थे** **; उत्सृज्य—** **एक तरफ बैठाकर** **; जवेन—** **जल्दी में** **; सा—** **माता** **यशोदा ने** **; ययौ—** **वह स्थान छोड़ दिया** **; उत्सिच्यमाने पयसि—** **दूध बहते देखकर** **; तु—** **लेकिन** **; अधिश्रिते—** **आग पर चढ़ी** **दुधहंडी में।** **.** 

**तब माता यशोदा ने कृष्ण को सीने से लगाया, उन्हें अपनी गोद में बैठाया और बड़े स्नेह से** **भगवान् का मुँह देखने लगीं। अगाध स्नेह के कारण उनके स्तन से दूध बह रहा था। किन्तु जब** **उन्होंने देखा कि आग के ऊपर रखी कड़ाही से दूध उबल कर बाहर गिर रहा है, तो वे बच्चे को** **दूध पिलाना छोड़ कर उफनते दूध को बचाने के लिए तुरन्त चली गईं यद्यपि बच्चा अपनी माता** **के स्तनपान से अभी तृप्त नहीं हुआ था।** **तात्पर्य :** माता यशोदा घर का हर कामकाज कृष्ण के निमित्त था। यद्यपि कृष्ण अपनी माता का स्तन-पान कर रहे थे किन्तु जब माता ने देखा कि रसोईघर में दूध उफन रहा है, तो तुरन्त उसे सँभालने के लिए उन्हें वहाँ जाना पड़ा। इस तरह वे अपने पुत्र को छोड़ गईं जो जी भर कर स्तन-पान न कर सकने से क्रुद्ध हो गया। कभी कभी एक ही साथ एक से अधिक महत्त्वपूर्ण कार्यों को देखना पड़ता है। इसीलिए माता यशोदा अपने पुत्र को छोड़ कर यदि दूध बचाने चली गईं तो कुछ अनुचित नहीं किया। प्रेम के स्तर पर भक्त का कर्तव्य है कि पहले वह एक काम करे और तब दूसरा। जिस उचित विवेक से ऐसा किया जाना चाहिए उसे कृष्ण ने *भगवद्गीता* (.) में इस प्रकार बतलाया है— *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* कृष्णभावनामृत में हर वस्तु गतिशील है। भक्त का मार्गदर्शन करने वाले कृष्ण हैं कि परम सत्य के स्तर पर क्या पहले किया जाय और क्या बाद में।  