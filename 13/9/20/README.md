**नायं सुखापो भगवान्देहिनां गोपिकासुत: ।** **ज्ञानिनां चात्मभूतानां यथा भक्तिमतामिह ॥ २१॥** 

शब्दार्थ **** 

**न—** **नहीं** **; अयम्—** **यह** **; सुख-आप:—** **सरलता से प्राप्य अथवा सुख का लक्ष्य** **; भगवान्—** **भगवान्** **; देहिनाम्—** **देहात्मबुद्धि को** **प्राप्त पुरुषों का, विशेषतया कॢमयों का** **; गोपिका-सुत:—** **माता यशोदा का पुत्र कृष्ण (वसुदेव-पुत्र होने से कृष्ण वासुदेव और** **यशोदा-पुत्र होने से कृष्ण कहलाते हैं)** **; ज्ञानिनाम् च—** **तथा भवबन्धन से मुक्त होने के लिए प्रयत्नशील ज्ञानियों का** **; आत्म-** **भूतानाम्—** **आत्मनिर्भर योगियों का** **; यथा—** **जैसे** **; भक्ति-मताम्—** **भक्तों का** **; इह—** **इस जगत में।** **.** 

**माता यशोदा के पुत्र भगवान् कृष्ण स्वत: स्फूर्त प्रेमाभक्ति में लगे भक्तों के लिए सुलभ हैं** **किन्तु वे मनोधॢमयों, घोर तपों द्वारा आत्म-साक्षात्कार के लिये प्रयास करने वालों अथवा शरीर** **को ही आत्मा मानने वालों के लिए सुलभ नहीं होते।** **तात्पर्य :** माता यशोदा के पुत्र रूप में कृष्ण भक्तों के लिए सरलता से उपलब्ध होते हैं किन्तु तपस्वियों, योगियों, ज्ञानियों तथा देहात्मबुद्धि वालों को नहीं। यद्यपि इन्हें कभी कभी *शान्त* भक्त कहा जाता है किन्तु असली भकि्त तो *दास्य रस* से प्रारश्भ होती है। *भगवद्गीता* (४.११) में कृष्ण कहते हैं— *ये यथा मां प्रपद्यन्ते तांस्तथैव भजाश्यहम्।* *मम वत्र्मानुवर्तन्ते मनुष्या: पार्थ सर्वश:॥* ''हे पार्थ! सारे जीव जिस तरह से मेरी शरण में आते हैं मैं उन्हें उसी तरह पुरस्कृत करता हूँ। हर व्यक्ति सभी तरह से मेरे पथ का अनुसरण करता है।ÓÓ हर व्यक्ति कृष्ण को खोजता है क्योंकि वे सारे जीवात्माओं के परमात्मा हैं। हर व्यक्ति को अपना शरीर प्रिय है और वह उसकी रक्षा करना चाहता है क्योंकि वह शरीर के भीतर आत्मा रूप में रहता है और हर व्यकि्त आत्मा से प्रेम करता है क्योंकि यह आत्मा परमात्मा का अंश है। अतएव हर व्यक्ति परमात्मा के साथ अपने सश्बन्ध को पुनरुज्जीवित करके सुख की खोज में लगा हुआ है। जैसाकि *भगवद्गीता* (१५.१५) में भगवान् कहते हैं— *वेदैश्च* *सर्वैरहमेव वेद्य:* —सारे वेदों के द्वारा मुझे ही जाना जाता है। इसीलिए सारे कर्मी, ज्ञानी, योगी तथा सन्त पुरुष कृष्ण की खोज करते हैं। किन्तु कृष्ण से प्रत्यक्ष सश्बन्ध रखने वाले भक्तों के चरणचिह्नों का, विशेष रूप से वृन्दावनवासियों का, अनुसरण करते हुए मनुष्य कृष्ण के सान्निध्य के परम पद तक पहुँच सकता है। जैसाकि कहा गया है— *वृन्दावनं परित्यज्य पदमेकं न गच्छति* —कृष्ण वृन्दावन को क्षण-भर के लिए भी नहीं छोड़ते। वृन्दावनवासी—माता यशोदा, कृष्ण के मित्र तथा कृष्ण की युगल प्रेमिकाएँ—वे तरुण गोपियाँ जिनके साथ वे नाचते हैं—कृष्ण के साथ घनिष्ठ सश्बन्ध रखने वाले हैं और यदि कोई व्यक्ति इन भक्तों के चरणचिह्नों का अनुसरण करता है, तो उसे कृष्ण अवश्य प्राप्त होते हैं। यद्यपि कृष्ण के नित्यसिद्ध अंश सदैव कृष्ण के साथ रहते हैं किन्तु यदि साधनसिदि्ध में लगे लोग कृष्ण के इन नित्यसिद्ध संगियों के चरणचिह्नों का अनुसरण करते हैं, तो वे भी बिना किसी कठिनाई के कृष्ण को प्राप्त कर सकते हैं। किन्तु ऐसे भी लोग हैं, जो देहात्मबुद्धि में लिप्त रहते हैं। उदाहरणार्थ, ब्रह्माजी तथा शिवजी को अत्यन्त प्रतिष्ठित पद प्राप्त हैं और इस तरह वे परम पूज्य ईश्वर हैं। दूसरे शब्दों में, ब्रह्माजी तथा शिवजी *गुण अवतार* होने तथा उच्च पद प्राप्त होने से अपने को कुछ कुछ कृष्ण जैसा अनुभव करते हैं, किन्तु वृन्दावन में रहने वाले शुद्ध भक्तों में देहात्मबुद्धि नहीं रहती। वे भगवान् की शुद्ध प्रेमाभक्ति में समॢपत रहते हैं। इसीलिए श्री चैतन्य महाप्रभु ने संस्तुति की है कि *प्रेमा पुमर्थो* *महान्* —जीवन की सर्वोच्च सिद्धि *प्रेमा* अर्थात् कृष्ण के प्रति शुद्ध प्रेम है। और माता यशोदा उन सर्वोच्च भक्तों में से हैं जिन्होंने यह सिद्धि प्राप्त कर ली है।  