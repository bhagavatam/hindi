**स्वागतं वो महाभागा आस्यतां करवाम किम् ।** **यन्नो दि²क्षया प्राप्ता उपपन्नमिदं हि व: ॥ २५॥** 

**शब्दार्थ** 

**सु-आगतम्—** **स्वागत है** **; व:—** **आपका** **; महा-भागा:—** **हे भाग्यशालिनी महिलाओ** **; आस्यताम्—** **आइये बैठिये** **; करवाम—** **कर** **सकता हूँ** **; किम्—** **क्या** **; यत्—** **क्योंकि** **; न:—** **हमको** **; दि²क्षया—** **देखने की इच्छा से** **; प्राप्ता:—** **आई हैं** **; उपपन्नम्—** **उपयुक्त** **;** **इदम्—** **यह** **; हि—** **निश्चय ही** **; व:—** **आपको।** **.** 

**भगवान् कृष्ण ने कहा** **: हे परम भाग्यशालिनी महिलाओ, स्वागत है। कृपया आराम से** **बैठें। मैं आपके लिये क्या कर सकता हूँ? आप मुझे देखने के लिए यहाँ आईं यह बहुत ही** **उपयुक्त है।** **तात्पर्य :** जिस तरह श्रीकृष्ण ने रात्रि में अपने साथ नाचने के लिए आई हुई गोपियों का स्वागत किया था उसी तरह उन्होंने ब्राह्मणपत्नियों का स्वागत किया जो अनेक व्यवधानों को पार करके भगवान् का दर्शन करने आई थीं जिससे भगवान् के प्रति उनका शुद्ध प्रेम सिद्ध होता था। *उपपन्नम्* शब्द सूचित करता है कि यद्यपि इन महिलाओं ने अपने पतियों के आदेशों को ठुकरा दिया था किन्तु उनका आचरण तनिक भी अनुपयुक्त न था क्योंकि उनके पतियों ने भगवान् कृष्ण के प्रति उनकी प्रेमाभकि्त को बाधित करने का स्पष्ट रूप से प्रयास किया था।  