**इति ते भगवद्याच्ञां शृण्वन्तोऽपि न शुश्रुवु: ।** **क्षुद्राशा भूरिकर्माणो बालिशा वृद्धमानिन: ॥ ९॥** 

**शब्दार्थ** 

**इति—** **इस प्रकार** **; ते—** **वे ब्राह्मण** **; भगवत्—** **भगवान् का** **; याच्ञाम्—** **निवेदन** **; शृण्वन्त:—** **सुनते हुए** **; अपि—** **यद्यपि** **; न** **शुश्रुवु:—** **नहीं सुना** **; क्षुद्र-आशा:—** **क्षुद्र आशा से पूरित** **; भूरि-कर्माण:—** **विस्तृत कर्मकाण्ड में फँसे** **; बालिशा:—** **बच्चों जैसे** **मूर्ख, बचकाना** **; वृद्ध-मानिन:—** **अपने को चतुर व्यक्ति मानते हुए।** **.** 

**ब्राह्मणों ने पूर्ण पुरुषोत्तम भगवान् की ओर से किये गये इस निवेदन को सुना। फिर भी** **उन्होंने इसको अनसुना कर दिया। दरअसल वे क्षुद्र भावनाओं से पूरित थे और विस्तृत** **कर्मकाण्ड में लगे थे। यद्यपि वे वैदिक ज्ञान में अपने को बढ़ाचढ़ा मान रहे थे किन्तु वास्तव में** **वे अनुभवविहीन मूर्ख थे।** **तात्पर्य :** ये बचकाने ब्राह्मण क्षुद्राशाओं से—यथा भौतिक स्वर्ग प्राप्त करने की आशा से—पूर्ण थे। अत: वे कृष्ण के निजी मित्रों के आगमन से प्राप्त होने वाले आध्यात्मिक सुअवसर को नहीं पहचान पाये। आजकल विश्व-भर में लोग भौतिक प्रगति के पीछे दीवाने हैं अतएव वे कृष्णभावनामृत आन्दोलन के प्रचार कार्यों द्वारा प्रसारित किये जा रहे भगवान् कृष्ण के सन्देश को नहीं सुन सकते। जमाना बदला नहीं और आज भी पृथ्वी पर दश्भी भौतिकतावादी पुरोहित हैं।  