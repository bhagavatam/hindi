**हे भूमिदेवा: शृणुत कृष्णस्यादेशकारिण: ।** **प्राप्ताञ्जानीत भद्रं वो गोपान्नो रामचोदितान् ॥ ६॥** 

**शब्दार्थ** 

**हे भूमि-देवा:—** **हे पृथ्वी के देवताओ** **; शृणुत—** **सुनिये** **; कृष्णस्य आदेश—** **कृष्ण का आदेश** **; कारिण:—** **कार्यरूप में परिणत** **करने वाले** **; प्राप्तान्—** **आये हुए** **; जानीत—** **जानिये** **; भद्रम्—** **कल्याण हो** **; व:—** **तुम सबों का** **; गोपान्—** **ग्वालबालों को** **; न:—** **हम** **; राम-चोदितान्—** **राम द्वारा भेजे गये।** **.** 

**ग्वालबालों ने कहा** **: हे पृथ्वी के देवताओ, कृपया हमारी बात सुनें। हम ग्वालबाल** **कृष्ण का आदेश लेकर आये हैं और हमें बलराम ने यहाँ भेजा है। हम आपका कल्याण चाहते** **हैं। आप हमारा आगमन स्वीकार करें।** **तात्पर्य :** *भूमिदेवा:* शब्द ब्राह्मणों का द्योतक है क्योंकि इन्हें भगवान् की इच्छा का प्रतिनिधि माना जाता है। कृष्णभावनामृत का दर्शन इस पृथ्वी के मनुष्यों को देवता मानने वाले आदिकालीन बहुदेवतावाद सिद्धान्त का समर्थन नहीं करता। प्रत्युत यह ऐसा विज्ञान है, जो परम सत्य साक्षात् श्रीकृष्ण से आगे बढऩे वाली सत्ता को निश्चित करता है। भगवान् की सृष्टि के विस्तार के साथ ही ईश्वर की सत्ता और शक्ति का विस्तार होता है और इस पृथ्वी पर उनकी इच्छा तथा सत्ता का प्रतिनिधित्व शुद्ध तथा प्रबुद्ध व्यक्तियों द्वारा किया जाता है जिन्हें ब्राह्मण कहते हैं। इस वृत्तान्त से स्पष्ट हो जाता है कि ग्वालबाल जिन कर्मकाण्डी ब्राह्मणों के पास गये थे वे ठीक से प्रबुद्ध नहीं थे और वे कृष्ण तथा बलराम के पद को या उनके अन्तरंग संगियों के पद को नहीं समझते थे। वस्तुत: यह लीला उन तथाकथित बनावटी ब्राह्मणों का पर्दाफाश करती है, जो भगवान् के आज्ञाकारी भक्त नहीं हैं।  