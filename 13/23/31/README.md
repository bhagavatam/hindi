**न प्रीतयेऽनुरागाय ह्यङ्गसङ्गो नृणामिह ।** **तन्मनो मयि युञ्जाना अचिरान्मामवाप्स्यथ ॥ ३२॥** 

**शब्दार्थ** 

**न—** **नहीं** **; प्रीतये—** **संतोष के लिए** **; अनुरागाय—** **अनुराग के लिए** **; हि—** **निश्चय ही** **; अङ्ग-सङ्ग:—** **शारीरिक मिलन** **; नृणाम्—** **लोगों के लिए** **; इह—** **इस जगत में** **; तत्—** **इसलिए** **; मन:—** **तुश्हारे मन** **; मयि—** **मुझपर** **; युञ्जाना:—** **स्थिर करके** **; अचिरात्—** **शीघ्र ही** **; माम्—** **मुझको** **; अवाप्स्यथ—** **प्राप्त करोगी।** **.** 

**तुम सबों का मेरे शारीरिक सान्निध्य में रहना निश्चय ही इस जगत के लोगों को अच्छा नहीं** **लगेगा, न ही इस प्रकार से तुम मेरे प्रति अपने प्रेम को ही बढ़ा सकोगी। तुश्हें चाहिए कि तुम** **अपने मन को मुझपर स्थिर करो और इस तरह शीघ्र ही तुम मुझे पा सकोगी।** **तात्पर्य :** भगवान् ने संकेत किया कि सामान्य लोग नहीं चाहेंगे कि ऊपरी तौर पर ग्वालबाल प्रतीत होने वाले श्रीकृष्ण तथा ब्राह्मण समुदाय की षियों के बीच ऐसा प्रेमाचार हो। साथ ही वियोग में ब्राह्मणपत्नियों की भक्ति तथा प्रेम में काफी वृद्धि हो जायेगी। दूसरे शब्दों में, यदि वे अपने मन को कृष्ण में स्थिर रहने दें तो बहुत अच्छा रहेगा क्योंकि यह विधि जिसको वे अभी तक अपनाए चली आ रही हैं, आजीवन चलती रहेगी। भगवान् तथा उनका प्रामाणिक प्रतिनिधि, आध्याति्मक गुरु, भगवान् के भक्तों को पटुता से विविध प्रकार की सेवाओं में लगाते हैं जिससे वे शीघ्र ही उनके चरणकमलों में वापस लौट सकें।  