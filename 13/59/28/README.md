**अहं पयो ज्योतिरथानिलो नभो** **मात्राणि देवा मन इन्द्रियाणि ।** **कर्ता महानित्यखिलं चराचरं** **त्वय्यद्वितीये भगवनयं भ्रम: ॥ ०॥** 

**शब्दार्थ** 

**अहम्—** **मैं (पृथ्वी)** **; पय:—** **जल** **; ज्योति:—** **अग्नि** **; अथ—** **तथा** **; अनिल:—** **वायु** **; नभ:—** **आकाश** **; मात्राणि—** **विभिन्न इन्द्रिय-** **विषय (पाँच स्थूल तत्त्वों के संगत)** **; देवा:—** **देवतागण** **; मन:—** **मन** **; इन्द्रियाणि—** **इन्द्रियाँ** **; कर्ता—** **करने वाले, मिथ्या** **अहंकार** **; महान्—** **समग्र भौतिक शक्ति (महत् तत्त्व)** **; इति—** **इस प्रकार** **; अखिलम्—** **सश्पूर्ण** **; चर—** **चलायमान** **; अचरम्—** **जड़** **; त्वयि—** **तुश्हारे भीतर** **; अद्वितीये—** **अद्वितीय** **; भगवन्—** **हे प्रभु** **; अयम्—** **यह** **; भ्रम:—** **मोह।** **.** 

**यह भ्रम है कि पृथ्वी, जल, अग्नि, वायु, आकाश, इन्द्रिय-विषय, देवता, मन, इन्द्रियाँ,** **मिथ्या अहंकार तथा महत् तत्त्व आपसे स्वतंत्र होकर विद्यमान हैं। वास्तव में वे सब आपके** **भीतर हैं क्योंकि हे प्रभु, आप अद्वितीय हैं।** **तात्पर्य :** भू-देवी अपनी स्तुति में दिव्य दर्शन की बारीकियों पर प्रकाश डालती हुई स्पष्ट करती हैं कि यद्यपि भगवान् अद्वितीय हैं और अपनी सृष्टि से पृथक् हैं किन्तु उनकी सृष्टि का स्वतंत्र अस्तित्व नहीं है और वह उन्हीं के भीतर टिकी हुई है। इस प्रकार भगवान् तथा उनकी सृष्टि एक ही समय अभिन्न तथा भिन्न हैं (अचिन्त्य भेदाभेद) जैसाकि श्री चैतन्य महाप्रभु ने ५०० वर्ष पूर्व बतलाया था। यह कहना कि हर वस्तु, बिना किसी भेद के, ईश्वर है निरर्थक है क्योंकि कोई भी ईश्वर की तरह कर्म नहीं कर सकता। कुत्ते, जूते तथा मनुष्य जैसी वस्तुएँ न तो सर्वशक्तिमान या सर्वज्ञ होते हैं, न ही वे जगत की रचना कर सकते हैं। दूसरी ओर, जिस बात में सारी वस्तुएँ एक हैं उसमें अर्थ निहित है क्योंकि हर वस्तु उसी परम सत्य का अंश है। चैतन्य महाप्रभु ने सूर्य तथा सूर्य-किरणों का अत्यन्त सार्थक ²ष्टान्त दिया है। सूर्य तथा उसकी धूप एक ही यथार्थ हैं क्योंकि सूर्य वह स्वॢगक ङ्क्षपड है, जो चमकता है। दूसरी ओर सूर्य-गोला (मण्डल) तथा सूर्य-किरणों में आसानी से अन्तर किया जा सकता है। इस प्रकार ईश्वर का अपनी सृष्टि से एकत्व तथा उससे भिन्नता वास्तविकता की अन्तिम और संतोषप्रद व्यालया है। जो कुछ भी विद्यमान है, वह ईश्वर की शक्ति है फिर भी वे उच्च शक्तिरूप जीवों को मुक्त इच्छा प्रदान करते हैं जिससे वे उनके निर्णयों तथा कार्यों के नैतिक तथा आध्याति्मक गुण के लिए उत्तरदायी हो सकें। इस समग्र दिव्य विज्ञान का स्पष्ट एवं ग्राह्य विवेचन *श्रीमद्भागवत* में पाया जाता है।  