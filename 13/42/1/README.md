द्वारा देखे गये अपशकुनों एवं अखाड़े के उत्सवों का वर्णन हुआ है। सुदामा का घर छोडऩे के बाद भगवान् कृष्ण को कंस की एक तरुणी कुबड़ी दासी त्रिवक्रा मिली जो उत्तम लेपों का थाल लिये हुए थी। भगवान् ने उससे पूछा कि तुम कौन हो और तब उससे कुछ लेप माँगा। भगवान् के सौन्दर्य तथा विनोदी वचनों से ललचाकर त्रिवक्रा ने कृष्ण तथा बलराम दोनों को प्रचुर लेप प्रदान किया। बदले में, कृष्ण ने उसके पैर के अँगूठों पर अपने चरणकमल रखे, उसकी ठुड्डी पकड़ी और ऊपर उठाया तो उसका कूबड़ ठीक हो गया। अब इस सुन्दर तथा मनोहर त्रिवक्रा ने कृष्ण के ऊपरी वष का छोर पकड़ लिया और उनसे अपने घर चलने के लिए कहा। कृष्ण ने उत्तर दिया कि कुछ कार्य करने के बाद वे अवश्य ही उसके घर आकर उसकी मानसिक पीड़ा दूर करेंगे। तत्पश्चात् दोनों भगवानों ने मथुरा का ²श्य देखना जारी रखा। जब कृष्ण तथा बलराम राजमार्ग से होकर जा रहे थे तो व्यापारियों ने विविध उपहारों के साथ उनकी पूजा की। कृष्ण ने पूछा कि धनुष-यज्ञ कहाँ हो रहा है और जब वे रंगभूमि पर पहुँचे तो एक विचित्र धनुष देखा जो इन्द्र के धनुष जैसा था। रक्षकों के मना करने पर भी कृष्ण ने बलपूर्वक उस धनुष को उठा लिया, उसकी डोरी चढ़ाई और क्षण-भर में उसके दो खण्ड कर दिये। इससे इतना भयानक कान फाडऩे वाला शब्द हुआ कि स्वर्गलोक तक गूँज उठे और कंस के हृदय में भय का संचार हो उठा। तब बहुत से रक्षकों ने ''इसे पकड़ो, इसे मारोÓÓ शोर मचाते हुए कृष्ण पर आक्रमण किया। किन्तु कृष्ण तथा बलराम ने धनुष के केवल दोनों खण्ड उठाकर इन रक्षकों की खूब पिटाई की जिससे वे मर गये। इसके बाद दोनों भगवानों ने कंस द्वारा भेजे गये सैनिकों की एक टोली का संहार किया और इसके बाद वे अखाड़े से चले गए और उन्होंने अपना पर्यटन जारी रखा। जब नगरवासियों ने कृष्ण तथा बलराम के पराक्रम तथा सौन्दर्य को देखा तो उन्होंने सोचा कि हो न हो ये दोनों प्रमुख देवता हैं। निस्सन्देह मथुरावासियों द्वारा दोनों पर ²ष्टिपात करने से उन्हें गोपियों द्वारा भविष्यवाणी किये गये सारे आशीष प्राप्त हो गये। सूर्यास्त होने पर कृष्ण तथा बलराम शाम का भोजन करने अपने ग्वाल-डेरे पर लौट आये। उन्होंने सुखपूर्वक विश्राम करते हुए रात बिताई। किन्तु राजा कंस इतना भाग्यशाली न था। जब उसने यह सुना कि कृष्ण तथा बलराम ने कितनी आसानी से विशाल धनुष को तोड़ डाला है और उसके सैनिकों का संहार कर दिया है, तो उसकी रात अतीव चिन्ता में बीती। उसने जगते-सोते अनेक अपशकुन देखे जिनसे उसकी आसन्न मृत्यु का आभास हो रहा था। उसके ही भय ने उसकी नींद हराम कर दी थी। प्रात: होते ही मल्ल-उत्सव (दंगल) प्रारश्भ हुआ। शहर से तथा पड़ोसी जिलों से लोग रंगशाला में आकर अत्यन्त अलंकृत दीर्घाओं में अपना स्थान ग्रहण करने लगे। काँपते हृदय से कंस अपने राजसी मंच पर आसीन हुआ। उसने नन्द महाराज तथा अन्य ग्वालों को अपने अपने आसन ग्रहण करने के लिए आमंत्रित किया और वे अपनी अपनी भेंटें देने के बाद बैठ गये। तत्पश्चात् कुश्ती लडऩे वालों ने जब ताल ठोंकी तो संगीत का समाँ बँध गया।  

**श्रीशुक उवाच** 