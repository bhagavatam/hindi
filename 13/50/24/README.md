**स्थित्युद्भवान्तं भुवनत्रयस्य य:** **समीहितेऽनन्तगुण: स्वलीलया ।** **न तस्य चित्रं परपक्षनिग्रह-** **स्तथापि मत्र्यानुविधस्य वण्र्यते ॥ २९॥** 

**शब्दार्थ** 

**स्थिति—** **पालन** **; उद्भव—** **सृजन** **; अन्तम्—** **तथा संहार** **; भुवन-त्रयस्य—** **तीनों लोकों का** **; य:—** **जो** **; समीहिते—** **प्रभाव** **;** **अनन्त—** **अनन्त** **; गुण:—** **जिनके दिव्य गुण** **; स्व-लीलया—** **अपनी लीलाओं के रूप में** **; न—** **नहीं** **; तस्य—** **उसका** **; चित्रम्—** **अद्भुत** **; पर—** **विरोधी** **; पक्ष—** **पक्ष का** **; निग्रह:—** **दमन** **; तथा अपि—** **फिर भी** **; मत्र्य—** **मनुष्य** **; अनुविधस्य—** **अनुकरण करने** **वाला** **; वण्र्यते—** **वर्णन किया जाता है।** **.** 

**जो तीनों लोकों के सृजन, पालन और संहार को एकसाथ सश्पन्न करने वाले हैं तथा जो** **असीम दिव्य गुणों वाले हैं उनके लिए विरोधी दल का दमन कर देना आश्चर्यजनक नहीं है। फिर** **भी जब भगवान् मानव-आचरण का अनुकरण करते हुए ऐसा करते हैं, तो साधुगण उनके** **कार्यों का गुणगान करते हैं।** **तात्पर्य :** दार्शनिक अरस्तू ने एक बार तर्क प्रस्तुत किया था कि परमेश्वर शायद ही कभी मानवीय कार्यों में भाग लेता हो क्योंकि समस्त सामान्य कार्य ऐसे दैवी पुरुष के लिए अनुपयुक्त है, इसी प्रकार श्रील विश्वनाथ चक्रवर्ती एक ऐसी ही बात उठाते हैं यद्यपि यह लगभग निश्चित है कि उन्होंने अरस्तू के ग्रंथ नहीं पढ़े होंगे। चूँकि कृष्ण समग्र ब्रह्माण्ड का सृजन, पालन तथा संहार करते हैं, तो क्या जब वे जरासन्ध से युद्ध करते हैं यह उनके लिए अरुचिकर विसंगति नहीं है? इसका उत्तर इस प्रकार है : भगवान् मनुष्य की भूमिका अदा करते हैं और अपनी ह्लादिनी शक्ति का प्रसार करते हुए अनिश्चय और सक्रियता से पूर्ण उल्लासजनक दिव्य लीलाएँ करते हैं। अपनी योग- मायाशक्ति द्वारा वे मनुष्य की तरह प्रकट होते हैं और इस तरह हम पृथ्वी के रंगमंच पर उन्हें परम पुरुष की भूमिका अदा करते देख कर आनंद उठा सकते हैं। निस्सन्देह, घोर नास्तिक लोग तर्क पेश करेंगे कि चूँकि कृष्ण ईश्वर हैं, तो इसमें वास्तविक अनिश्चय कहाँ रहा? ऐसे संशयवादी कृष्ण की आकर्षक शक्ति को कभी समझ नहीं सकेंगे। भौतिक मंच पर भी सौन्दर्य तथा अभिनय का अपना मोहक औचित्य है। इसी तरह हम कृष्ण को उन्हीं के लिए प्रेम करते हैं, उन्हीं के लिए उनके सौन्दर्य की प्रशंसा करते हैं और कृष्ण की लीलाओं का हम आनन्द लेते हैं क्योंकि वे सचमुच अपने में अद्भुत हैं। वास्तव में, कृष्ण किसी भौतिक अहंकारवश लीलाएँ नहीं करते अपितु हमारे आनन्द के लिए ही करते हैं। इस तरह आध्यात्मिक लीलाओं का प्रस्तुतीकरण उन शुद्ध हृदय वाले जीवों के असीम दिव्य आनंद के लिए है, जो ईश्वर से ईष्र्या नहीं करते और यह कृष्ण द्वारा सश्पन्न प्रेम-कार्य है। इस सन्दर्भ में श्रील विश्वनाथ चक्रवर्ती *गोपाल तापनी उपनिषद* से एक महत्त्वपूर्ण श्लोक उद्धृत करते हैं— *नराकृति परब्रह्म कारणमानुष:* —परब्रह्म अपने निमित्त मनुष्य रूप में प्रकट होते हैं यद्यपि वे समस्त वस्तुओं के उद्गम हैं। इसी प्रकार से *श्रीमद्भागवत* (.१४.२) में कहा गया है— *यन्मित्रं* *परमानन्दं पूर्णं ब्रह्म सनातनम्* —दिव्य आनन्द के स्रोत नित्य परब्रह्म उनके मित्र बन गये हैं।  