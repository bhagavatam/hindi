द्वारकापुरी का निर्माण किया। कंस के मारे जाने के बाद उसकी दोनों रानियाँ—अस्ति तथा प्राप्ति अपने पिता जरासन्ध के घर चली गईं और शोकसन्तप्त होकर उससे बतलाया कि किस तरह कृष्ण ने उन्हें विधवा बना दिया है। यह सुनकर राजा जरासन्ध क्रुद्ध हुआ। उसने पृथ्वी से यदुओं का सफाया करने का व्रत लिया और मथुरा पर घेरा डाल देने के लिए विशाल सेना एकत्र की। जब कृष्ण ने जरासन्ध को हमला करते देखा तो उन्होंने इस विश्व में अपने अवतार लेने के कारणों पर विचार किया और पृथ्वी के भारस्वरूप जरासन्ध की सेना का संहार करने का निश्चय किया। तभी दो तेजस्वी रथ प्रकट हुए जो सारथियों तथा साज-सामान से युक्त थे और उनमें भगवान् के निजी आयुध थे। यह देखकर कृष्ण ने बलदेव से कहा, ''हे भ्राता! अब जरासन्ध मथुरापुरी पर आक्रमण कर रहा है, अत: अपने रथ पर सवार हो जाइये और चलिये, हम दोनों शत्रु की सेना का विध्वंस करें।ÓÓ दोनों भाई अपने अपने हथियार लेकर अपने अपने रथों पर सवार हुए और नगर से बाहर चले गए। भगवान् कृष्ण ने अपने प्रतिद्वन्द्वी की सेना के सामने पहुँचकर अपना शंख बजाया जिससे शत्रुओं के हृदय में भय व्याप्त हो गया। राजा जरासन्ध ने अपने सैनिकों, रथों इत्यादि से कृष्ण तथा बलराम को घेर लिया। नगर की षियाँ अपने अपने घरों की छतों पर चढ़ गईं और दोनों प्रभुओं को न देखकर अत्यन्त दुखी हुईं। तब कृष्ण अपने धनुष में टंकार देकर शत्रु-सैनिकों पर बाण बरसाने लगे। जरासन्ध की अपार सेना शीघ्र ही विनष्ट हो गई। बलदेव ने जरासन्ध को बन्दी बना लिया और उसे रस्सियों से बाँधने ही जा रहे थे कि कृष्ण ने बलदेव को ऐसा करने से रोक दिया। उन्होंने तर्क किया कि जरासन्ध फिर से सेना एकत्र करके फिर से लड़ाई करने आयेगा। इससे पृथ्वी का भार दूर करने का कृष्ण का लक्ष्य पूरा हो सकेगा। बन्धन से मुक्त किये जाने पर जरासन्ध मगध लौट गया और अपनी हार का बदला लेने के लिए उसने तपस्या करने की ठानी। अन्य राजाओं ने उसे सलाह दी कि यह हार उसके कर्म का फल है। इस तरह कहे जाने पर जरासन्ध बोझिल मन किये अपने साम्राज्य में लौट आया। जब श्रीकृष्ण मथुरावासियों से मिले तो वे सब मिलकर प्रसन्नता व्यक्त करने लगे और विजय-गीत गाने तथा उत्सव मनाने की तैयारी करने लगे। भगवान् ने वे सारे आभूषण तथा बहुमूल्य सामान, जिन्हें युद्ध-क्षेत्र से एकत्र किया गया था, लाकर महाराज उग्रसेन को भेंट कर दिये। जरासन्ध ने मथुरा के यादवों पर सत्रह बार आक्रमण किया और हर बार उसकी सेना का विध्वंस होता रहा। जब जरासन्ध ने अठारहवीं बार आक्रमण करने की तैयारी की तो कालयवन नामक एक योद्धा, जो अपने योग्य प्रतिद्वन्द्वी की तलाश में था, नारद मुनि द्वारा भेजा जा कर यादवों से लडऩे के लिए आया। कालयवन ने तीन करोड़ सैनिक लेकर यादवों की राजधानी पर घेरा डाल दिया। भगवान् कृष्ण इस आक्रमण से चिन्तित हुए क्योंकि उन्हें ज्ञात था कि जरासन्ध का आगमन आसन्न है और एक ही साथ दो शत्रुओं के आक्रमण से यादवगण संकट में पड़ सकते हैं। अत: भगवान् ने यादवों के लिए समुद्र के भीतर एक सुरक्षित अद्भुत नगरी का निर्माण कराया और तब योगशकि्त से उन सबों को वहाँ पहुँचा दिया। इस नगरी में चारों वर्णों के लोग बसे थे और किसी को भी भूख-प्यास नहीं सताती थी। इन्द्र आदि सारे देवताओं ने भगवान् कृष्ण को वे ही ऐश्वर्य भेंट किये जो उन्हें अपना पद प्राप्त करते समय कृष्ण से प्राप्त हुए थे। जब कृष्ण ने देख लिया कि सारी प्रजा सुरकि्षत ढंग से बस गई है, तो उन्होंने बलराम से विदा ली और नि:शष होकर मथुरा से बाहर चले गये।  

**श्रीशुक उवाच** 