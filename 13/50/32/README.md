**आयोधनगतं वित्तमनन्तं वीरभूषणम् ।** **यदुराजाय तत्सर्वमाहृतं प्रादिशत्प्रभु: ॥ ४०॥** 

**शब्दार्थ** 

**आयोधन-गतम्—** **युद्धभूमि में गिरी हुई** **; वित्तम्—** **बहुमूल्य सामग्री** **; अनन्तम्—** **अनगिनत** **; वीर—** **वीरों के** **; भूषणम्—** **आभूषण** **;** **यदु-राजाय—** **यदुओं के राजा, उग्रसेन को** **; तत्—** **वह** **; सर्वम्—** **सब** **; आहृतम्—** **लाई गई** **; प्रादिशत्—** **भेंट की** **; प्रभु:—** **भगवान्** **ने।** **.** 

**तत्पश्चात् भगवान् कृष्ण ने यदुराज को वह सारी सश्पत्ति लाकर भेंट की जो युद्धभूमि में** **गिरी थी अर्थात् जो मृत योद्धाओं के अनगिनत आभूषणों के रूप में थी।** **तात्पर्य :** श्रील विश्वनाथ चक्रवर्ती कहते हैं कि घोड़ों तथा अन्य पशुओं से भी रत्नजटित आभूषण एकत्र किये गये थे। यहाँ पर अति शंकालु मनुष्य की जानकारी हेतु यह बतला दिया जाय कि जरासन्ध इस स्पष्ट उद्देश्य से मथुरा आया था कि वह कृष्ण तथा बलराम सहित नगरी के सारे लोगों की हत्या कर देगा। भगवान् अपनी अहैतुकी कृपा से बद्धजीवों को मजा चखा कर उनकी सहायता करते हैं जिससे वे प्रकृति के नियमों तथा भगवान् के अस्तित्व के विषय में अधिक संवेदनशील बनें। अन्तत: कृष्ण ने जरासन्ध तथा युद्धभूमि में मारे गये अन्य वीरों को मुक्ति प्रदान की। भगवान् बड़े कठोर हैं किन्तु द्वेषपूर्ण नहीं। वस्तुत: वे दया के सागर हैं।  