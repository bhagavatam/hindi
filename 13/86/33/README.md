**नमस्तुवयं भगवते कृष्णायाकुण्ठमेधसे ।** **नारायणाय ऋषये सुशान्तं तप ईयुषे ॥ ३५॥** 

**शब्दार्थ** 

**नम:—** **नमस्कार** **; तुवयम्—** **तुमको** **; भगवते—** **भगवान्** **; कृष्णाय—** **कृष्ण को** **; अकुण्ठ—** **विस्तृत** **; मेधसे—** **बुद्धि वाले** **;** **नारायणाय ऋषये—** **ऋषि नर-नारायण को** **; सु-शान्तम्—** **पूर्णतया शान्त** **; तप:—** **तपस्या में** **; ईयुषे—** **संलग्न।** **.** 

**हे पूर्ण पुरुषोत्तम भगवान् कृष्ण, आपको नमस्कार है, जिनकी बुद्धि सदैव ही असीम है।** **ऋषि नर-नारायण को नमस्कार है, जो पूर्ण शान्ति में रह कर सदैव तपस्या करते रहते हैं।** **तात्पर्य :** श्रील विश्वनाथ चक्रवर्ती की टीका है कि राजा ने भगवान् कृष्ण की स्तुति इसलिए की, जिससे वे कुछ दिन उसके घर पर रह जायें। राजा ने सोचा, ''चूँकि भगवान् के संसर्ग से भ्रान्ति तथा सन्देह दूर हो सकते हैं, अत: मेरे घर पर कृष्ण की उपस्थिति से मेरी बुद्धि सु²ढ़ होगी जिससे मैं भौतिक इच्छाओं के घात-प्रतिघात सह सकूँगा। नर-नारायण ऋषि के अपने अंशरूप में भगवान् भारतभूमि के मंगल हेतु सदैव बदरिकाश्रम में निवास करते हैं, अतएव वे कुछ दिनों तक मिथिला में रह कर इस भूमि के लिए भी सौभाग्य उत्पन्न कर सकेंगे। चूँकि कृष्ण का छुकाव शान्ति तथा सादगी के प्रति है, अतएव उन्हें द्वारका के अत्यधिक ऐश्वर्य की अपेक्षा मेरा सादा घर अवश्य पसन्द आयेगा।ÓÓ  