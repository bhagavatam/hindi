**तयो: प्रसन्नो भगवान्दारुकेणाहृतं रथम् ।** **आरुह्य साकं मुनिभिॢवदेहान्प्रययौ प्रभु: ॥ १७॥** 

**शब्दार्थ** 

**तयो:—** **उन दोनों से** **; प्रसन्न:—** **प्रसन्न** **; भगवान्—** **भगवान्** **; दारुकेण—** **दारुक द्वारा** **; आहृतम्—** **लाये गये** **; रथम्—** **अपने रथ पर** **;** **आरुह्य—** **चढ़ कर** **; साकम्—** **साथ** **; मुनिभि:—** **मुनियों के** **; विदेहान्—** **विदेह राज्य में** **; प्रययौ—** **गये** **; प्रभु:—** **स्वामी।** **.** 

**इन दोनों से प्रसन्न होकर, दारुक द्वारा लाये गये अपने रथ पर चढ़ कर, भगवान् ने मुनियों** **की टोली समेत विदेह की यात्रा की।** **तात्पर्य :** इस श्लोक की टीका करते हुए श्रील विश्वनाथ चक्रवर्ती कहते हैं कि श्रुतदेव तथा बहुलाश्व दोनों ही कृष्ण का दर्शन करने के लिए द्वारका जाने में असमर्थ थे, क्योंकि दोनों ने अपने घर पर अपने निजी अर्चाविग्रह की नियमित पूजा करने का व्रत ले रखा था। श्रीकृष्ण इन दोनों को दर्शन देने के लिए अपने नियम का अपवाद करने में परम प्रसन्न थे और जब वे द्वारका से चलने लगे, तो उन्होंने मुनियों से कहा कि जो लोग उनके साथ चलना चाहें वे उनके रथ पर सवार हो सकते हैं, अन्यथा पैदल चलने से वे थक जायेंगे। विलयात मुनि सामान्यतया ऐसे ऐश्वर्यशाली वाहन में यात्रा करने की बात को सोच भी नहीं सकते, किन्तु भगवान् का आदेश पाने पर उन्होंने अपनी स्वाभाविक अरुचि छोड़ दी और उनके साथ रथ पर हो लिए।  