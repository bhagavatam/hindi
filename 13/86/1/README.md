इस अध्याय में यह वर्णन हुआ है कि अर्जुन ने किस तरह सुभद्रा का हरण किया और किस तरह भगवान् कृष्ण बहुलाश्व तथा श्रुतदेव नामक भक्तों को आशीर्वाद देने मिथिला गये। जब राजा परीक्षित ने अपनी दादी सुभद्रादेवी के विवाह के विषय में जानने की इच्छा व्यक्त की, तो शुकदेव गोस्वामी ने बतलाया, ''अर्जुन ने अपनी तीर्थयात्रा के दौरान यह सुना कि बलदेव अपनी बहन सुभद्रा का पाणिग्रहण दुर्योधन से करना चाहते हैं। सुभद्रा को हरण करके उसके साथ स्वयं विवाह करने की इच्छा से अर्जुन ने एक संन्यासी का वेश बनाया और द्वारका गये। उनका वेश ऐसा प्रभावशाली था कि न तो बलराम, न ही द्वारका का कोई अन्य वासी उन्हें पहचान पाया, प्रत्युत उन सबों ने एक वैष्णव संन्यासी के योग्य उन्हें आदर दिया। इस तरह वर्षा ऋतु के चार मास बीत गये। एक दिन अर्जुन को बलराम के घर पर भोजन करने का निमंत्रण मिला। वहाँ उन्होंने सुभद्रा को देखा और वे तुरन्त ही उसे प्राप्त करने की इच्छा से अभिभूत हो गये। सुभद्रा भी अर्जुन को पति रूप में पाने के लिये इच्छा करने लगी, अतएव उसने लजाई हुई ²ष्टि से उन्हें देखा। कुछ दिन बाद सुभद्रा रथ- उत्सव में भाग लेने महल से बाहर आई। इस अवसर का लाभ उठाकर, अर्जुन सुभद्रा को हर ले गये और जिन यादवों ने उन्हें रोकना चाहा, उन्हें परास्त कर दिया। यह सुन कर पहले तो बलराम अत्यधिक क्रुद्ध हुए, किन्तु जब कृष्ण तथा अन्य परिवार वालों ने उन्हें शान्त कराया, तो वे प्रसन्न हो उठे और वर तथा वधू को पर्याप्त दहेज के साथ विदा किया।ÓÓ श्रुतदेव नामक एक ब्राह्मण श्रीकृष्ण का भक्त था, जो मिथिला नगरी में रहता था। दैववश वह अपने तथा अपने परिवार के पेट-पालन भर के लिए ही कमा पाता था। फिर भी वह सदैव तुष्ट रहता था और अपना सारा समय धाॢमक कार्यों में बिताता था। राजा बहुलाश्व एक दूसरा भागवत था, जो मिथिला में ही रहता था। वह राजा जनक का वंशज था और पूरे विदेह पर शासन करता था, फिर भी वह श्रुतदेव की ही तरह भौतिक सश्पत्ति से विरक्त रहता था। इन दोनों महात्माओं की भक्ति-प्रवृत्ति से प्रसन्न होकर, भगवान् कृष्ण इन्हें मिलने के लिए रथ पर चढ़ कर मिथिला गये। अपने साथ वे नारद तथा अन्य कई विद्वान ऋषियों को भी लेते गये। मिथिलावासियों ने भगवान् तथा उनकी सन्त टोली का बड़े हर्ष से स्वागत किया। वे कृष्ण के लिए विविध भेंटें लेकर आये और उन्होंने उन्हें तथा सन्तों को नमस्कार किया। बहुलाश्व तथा श्रुतदेव दोनों ने आगे बढ़कर श्रीकृष्ण से आदरपूर्वक अनुरोध किया कि वे उनके घरों में पधारें। उन दोनों को तुष्ट करने के लिए भगवान् ने अपना विस्तार किया और एक ही समय उन दोनों के घरों में पहुँचे। उनमें से हर एक ने उनकी समुचित पूजा की, उनकी स्तुति की, उनके पाँव पखारे और इस पाद-प्रक्षालित जल को अपने तथा अपने परिवार वालों के ऊपर छिड़का। तब भगवान् कृष्ण ने अपने साथ आये ऋषियों की प्रशंसा की और सामान्य रूप से सभी ब्राह्मणों की महिमा कह सुनाई। उन्होंने अपने आतिथेयों को भी भक्ति-विषयक उपदेश दिया। इन उपदेशों को समझते हुए श्रुतदेव तथा बहुलाश्व दोनों ने ही ऋषियों तथा भगवान् श्रीकृष्ण को एकचित्त-भक्ति से आदर दिया। इसके बाद कृष्ण द्वारका लौट गये।  

**श्रीराजोवाच** 