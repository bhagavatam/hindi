**न ब्राह्मणान्मे दयितं रूपमेतच्चतुर्भुजम् ।** **सर्ववेदमयो विप्र: सर्वदेवमयो ह्यहम् ॥ ५॥** 

**शब्दार्थ** 

**न—** **नहीं** **; ब्राह्मणात्—** **ब्राह्मण की अपेक्षा** **; मे—** **मुझको** **; दयितम्—** **अधिक प्रिय** **; रूपम्—** **स्वरूप** **; एतत्—** **यह** **; चतु:-भुजम्—** **चार भुजाओं वाला** **; सर्व—** **समस्त** **; वेद—** **वेदों से** **; मय:—** **युक्त** **; विप्र:—** **विद्वान ब्राह्मण** **; सर्व—** **समस्त** **; देव—** **देवताओं से** **;** **मय:—** **युक्त** **; हि—** **निस्सन्देह** **; अहम्—** **मैं।** **.** 

**यहाँ तक कि मुझे** **ब्राह्मणों** **की तुलना में अपना चतुर्भुजी रूप अधिक प्रिय नहीं है। एक** **विद्वान** **ब्राह्मण** **में सारे** **वेद** **उसी तरह रहते हैं, जिस तरह मेरे भीतर सारे देवता रहते हैं।** **तात्पर्य :** *न्यायशाष* से पता चलता है कि किसी वस्तु का ज्ञान ( *प्रमेय* ) उसे जानने के वैध साधनों ( *प्रमाण* ) पर निर्भर करता है। पूर्ण पुरुषोत्तम भगवान् को केवल वेदों के द्वारा जाना जा सकता है, इसलिए भगवान् को स्वयं को प्रकट करने के लिए उन ब्राह्मण मुनियों पर निर्भर रहना होता है, जो साक्षात् वेदस्वरूप हैं। यद्यपि भगवान् कृष्ण समस्त देवताओं तथा नारायण के विष्णु-तत्त्व अंशों से समन्वित हैं, तो भी वे अपने को ब्राह्मणों का कृतज्ञ मानते हैं।  