**इमान्यधिकमग्नानि पदानि वहतो वधूम् ।** **गोप्य: पश्यत कृष्णस्य भाराक्रान्तस्य कामिन: ।** **अत्रावरोपिता कान्ता पुष्पहेतोर्महात्मना ॥ ३१॥** 

**शब्दार्थ** 

**इमानि—** **ये** **; अधिक—** **अधिक** **; मग्नानि—** **मिले-जुले** **; पदानि—** **पदचिह्नों को** **; वहत:—** **ले जाने वाले के** **; वधूम्—** **अपनी प्रेयसी** **को** **; गोप्य:—** **हे गोपियो** **; पश्यत—** **जरा देखो** **; कृष्णस्य—** **कृष्ण के** **; भार—** **बोझ से** **; आक्रान्तस्य—** **पीडि़त** **; कामिन:—** **कामी** **;** **अत्र—** **इस स्थान में** **; अवरोपिता—** **नीचे रखी गई** **; कान्ता—** **प्रेमिका** **; पुष्प—** **फूलों (के चुनने) के** **; हेतो:—** **लिए** **; महा-** **आत्मना—** **अत्यन्त चतुर द्वारा।** **.** 

**मेरी प्यारी गोपियो, जरा देखो न, किस तरह इस स्थान पर कामी कृष्ण के पदचिन्ह पृथ्वी में** **गहरे धँसे हुए हैं। अपनी प्रियतमा के भार को वहन करना अवश्य ही उनके लिए कठिन हो रहा** **होगा। और यहाँ पर तो उस चतुर छोरे ने कुछ फूल चुनने के लिए उसे नीचे रख दिया होगा।** **तात्पर्य :** *वधूम्* शब्द सूचित करता है कि यद्यपि श्रीकृष्ण ने आधिकारिक रूप से राधारानी के साथ विवाह नहीं किया था किन्तु उन्होंने वृन्दावन के जंगल में उन्हें अपनी दुलहन बना लिया था। श्रील विश्वनाथ चक्रवर्ती ठाकुर के अनुसार गोपियों द्वारा प्रयुक्त *कामिन:* शब्द से निश्नलिखित विचार सूचित होते हैं ''हम वास्तविक रूप में श्रीकृष्ण से प्रेम करती हैं फिर भी उन्होंने हमें ठुकरा दिया है। अत: राधारानी के साथ उनके गुप्त व्यापार से सिद्ध होता है कि व्रज का यह तरुण राजकुमार काम के वशीभूत होकर उसे यहाँ से उठा ले गया है। यदि उन्हें प्रेम में रुचि होती तो वे उस ग्वालपुत्री राधारानी के स्थान पर हमें अपना बना लिये होते।ÓÓ ये विचार गोपियों के भाव को बतलाते हैं, जो श्रीमती राधारानी की प्रतिद्वंद्विने थीं। वस्तुत:, गोपियाँ, जो राधा की प्रत्यक्ष संगिनी हैं उसके सौभाग्य को देखकर हॢषत थीं।  