**रेमे तया चात्मरत आत्मारामोऽप्यखण्डित: ।** **कामिनां दर्शयन्दैन्यं षीणां चैव दुरात्मताम् ॥ ३४॥** 

**शब्दार्थ** 

**रेमे—** **आनन्द लूटा** **; तया—** **उसके साथ** **; च—** **तथा** **; आत्म-रत:—** **अपने में ही आनन्द लेने वाले** **; आत्म-आराम:—** **आत्मतुष्ट** **;** **अपि—** **यद्यपि** **; अखण्डित:—** **कभी अपूर्ण न रहने वाले** **; कामिनाम्—** **सामान्य विलासी पुरुषों का** **; दर्शयन्—** **दिखलाते हुए** **;** **दैन्यम्—** **दीनावस्था** **; षीणाम्—** **सामान्य षियों की** **; च एव—** **भी** **; दुरात्मताम्—** **निष्ठुरता।** **.** 

**शुकदेव गोस्वामी ने कहा** **भगवान् कृष्ण ने उस गोपी के साथ भोग-विलास किया** **यद्यपि वे अपने आप में तुष्ट रहने तथा पूर्ण होने के कारण केवल भीतर ही भीतर आनन्दमग्न** **होते हैं। इस तरह विराधोभास के द्वारा उन्होंने सामान्य कामी पुरुषों एवं निष्ठुर षियों की दुष्टता** **का प्रदर्शन किया।** **तात्पर्य :** यह श्लोक भगवान् कृष्ण की लीलाओं के प्रति कभी कभी की जाने वाली भौतिकतावादी लोगों की बनावटी आलोचना का खण्डन करता है। दार्शनिक अरस्तू का दावा था कि सामान्य कार्य ईश्वर को शोभा नहीं देते अत: कुछ लोग इसी विचार को ध्यान में रखकर घोषित करते हैं कि क्योंकि भगवान् कृष्ण के कार्यकलाप सामान्य मनुष्यों से मेल खाते हैं अत: वे परब्रह्म नहीं हो सकते। किन्तु इस श्लोक में शुकदेव गोस्वामी जोरदार ढंग से संकेत करते हैं कि भगवान् कृष्ण आत्माराम के मुक्त पद पर स्थित होकर कर्म करते हैं। यह तथ्य *आत्मरत,*  *आत्माराम* तथा *अखण्डित* जैसे शब्दों से सूचित है। सामान्य लोग यह सोच ही नहीं सकते कि एक सुन्दर तरुण तथा एक सुन्दरी युवती जंगल में चाँदनी रात में माधुर्य भाव से विलासरत होकर शुद्ध कर्म में लग सकते हैं, जो कामेच्छा तथा मिथ्या अभिमान से रहित हो। फिर भी कृष्ण सामान्य पुरुषों के लिए अचिन्त्य रहते हुए भी उन लोगों द्वारा जो उनसे प्रेम करते हैं सहज ही उनके कार्यकलापों में परम शुद्ध स्वभाव को अनुभव कर सकते हैं। यह तर्क किया जा सकता है कि सौन्दर्य तो देखने वाले की आँखों में बसता है, अत: कृष्ण के भक्त भगवान् के कार्यकलापों को केवल शुद्ध होने के अनुमान लगाते हैं। यह तर्क अनेक महत्त्वपूर्ण तथ्यों की अवहेलना करता है। कृष्णभावनामृत के मार्ग की माँग है कि भक्त चार विधानों का ²ढ़ता से पालन करे। ये हैं अवैध यौन, द्यूतक्रीड़ा, नशा तथा मांस, मछली या अंडे के आहार का सर्वथा निषेध। जब मनुष्य भौतिक कामेच्छा से मुक्त होकर मुक्त पद को प्राप्त होता है, तो उसे भगवान् कृष्ण के परम सौन्दर्य की अनुभूति होती है। यह विधि सैद्धान्तिक नहीं है। इसका अवयास हजारों ऋषि-मुनि करते आये हैं जिन्होंने कृष्णभावनामृत मार्ग विषयक अपने प्रकाशमय व्यक्तिगत उदाहरण एवं उज्ज्वल शिक्षाएँ हमारे लिए रख छोड़ी हैं। निश्चय ही सौन्दर्य देखने वाले की आँखों में होता है। फिर भी असली सौन्दर्य आत्मा की आँखों से देखा जाता है, भौतिक शरीर की कामुक आँखों से नहीं। इसीलिए वैदिक वाङ्मय बारश्बार बल देता है कि केवल भौतिक इच्छा से मुक्त लोगों द्वारा भगवत्प्रेम से आँजी हुई, शुद्ध *आत्मा* की आँखों से ही भगवान् का दर्शन किया जा सकता है। अन्तिम बात जो ध्यान देने की है, वह यह है कि भगवान् कृष्ण की लीलाओं की अनुभूति होने पर मनुष्य कामेच्छा से मुक्त हो जाता है, जो मानसिक सि्थति भौतिक काम-व्यापार के चिन्तन से प्राप्त नहीं की जा सकती। अन्तिम टिप्पणी है : कृष्ण की माधुर्य लीलाएँ परम पूर्ण सत्य के रूप में उनकी अर्हताओं को पूर्णत: सिद्ध कर देती हैं। *वेदान्त* का कथन है कि परम सत्य प्रत्येक वस्तु का उद्गम है, अत: परम पुरुष में इस भौतिक जगत की किसी भी सुन्दर वस्तु का अभाव नहीं होता। चूँकि परम पुरुष में विलास-व्यापार केवल शुद्ध आध्यात्मिक रूप में ही पाये जाते हैं इसलिए वे इस जगत में विकृत भौतिक रूप में प्रकट हो सकते हैं। इस तरह इस जगत के आभासी सौन्दर्य को पूरी तरह नकारा नहीं जा सकता, प्रत्युत सौन्दर्य को उसके शुद्ध एवं आध्यात्मिक रूप में ग्रहण किया जाना चाहिए। चूँकि अनादि काल से पुरुष तथा षियाँ प्रणय-कला के कवित्वमय आनन्द से प्रोत्साहित होती रही हैं। किन्तु दुर्भाग्यवश इस जगत में प्रेमालाप का अन्त हृदय-परिवर्तन या मृत्यु के कारण निराशा, में होता है। यद्यपि प्रेम-व्यापार प्रारश्भ में सुन्दर तथा आनन्दप्रद लगते हैं किन्तु अन्तत: प्रकृति के प्रहार से वे विनष्ट हो जाते हैं। फिर भी प्रणय की संकल्पना को पूरी तरह बहिष्कृत नहीं किया जा सकता। हमें चाहिए कि माधुर्य आकर्षण को उसके चरम, पूर्ण, शुद्ध रूप में स्वीकार करें जैसाकि ईश्वर में यह पाया जाता है—भौतिक काम या स्वार्थ से सर्वथा रहित। *श्रीमद्भागवत* के इन पृष्ठों में हम शुद्ध माधुर्य आकर्षण—परम सत्य का परम सौन्दर्य और आनंद—का ही पठन करते हैं।  