**ततो जगन्मङ्गलमच्युतांशं** **समाहितं शूरसुतेन देवी ।** **दधार सर्वात्मकमात्मभूतं** **काष्ठा यथानन्दकरं मनस्त: ॥ १८॥** 

शब्दार्थ **** 

**तत:—** **तत्पश्चात्** **; जगत्-मङ्गलम्—** **ब्रह्माण्ड भर के जीवों के लिए मंगल** **; अच्युत-अंशम्—** **भगवान् जो अपने अंशों में उपस्थित** **छह ऐश्वर्यों से कभी वियुक्त नहीं होते** **; समाहितम्—** **पूरी तरह स्थानान्तरित** **; शूर-सुतेन—** **शूरसेन के पुत्र वसुदेव द्वारा** **; देवी—** **देवकी देवी ने** **; दधार—** **वहन किया** **; सर्व-आत्मकम्—** **सबों के परमात्मा** **; आत्म-भूतम्—** **समस्त कारणों के कारण** **; काष्ठा—** **पूर्व दिशा** **; यथा—** **जिस तरह** **; आनन्द-करम्—** **आनन्दमय (चन्द्रमा)** **; मनस्त:—** **मन के भीतर स्थित होने से।** **.** 

**तत्पश्चात् परम तेजस्वी, सश्पूर्ण जगत के लिए सर्वमंगलमय समस्त ऐश्वर्यों से युक्त भगवान्** **अपने स्वांशों समेत वसुदेव के मन से देवकी के मन में स्थानान्तरित कर दिये गये। इस तरह** **वसुदेव से दीक्षा प्राप्त करने से देवकी सबों की आदि चेतना, समस्त कारणों के कारण भगवान्** **कृष्ण को अपने अन्त:करण में धारण करने के कारण सुन्दर बन गईं जिस तरह उदित चन्द्रमा** **को पाकर पूर्व दिशा सुन्दर बन जाती है।** **तात्पर्य :** *मनस्त:* शब्द बताता है कि भगवान् को वसुदेव के मन से देवकी के हृदय में स्थानान्तरित किया गया। हमें ध्यान देना होगा कि भगवान् को देवकी के हृदय में किसी सामान्य विधि के द्वारा नहीं अपितु *दीक्षा* द्वारा स्थानान्तरित किया गया। इस तरह यहाँ पर दीक्षा की महत्ता का उल्लेख हुआ है। जब तक अपने हृदय में भगवान् को वहन करने वाले उपयुक्त व्यक्ति द्वारा मनुष्य दीकि्षत नहीं होता तब तक उसे अपने हृदय के भीतर भगवान् को वहन करने की शक्ति प्राप्त नहीं हो सकती। *अच्युतांशम्* शब्द का प्रयोग इसलिए किया गया है क्योंकि भगवान् *षडैश्वर्यपूर्ण* —धन, बल, यश, ज्ञान, सौन्दर्य तथा त्याग से पूर्ण हैं, वे कभी भी अपने निजी ऐश्वर्यों से विलग नहीं होते। *ब्रह्म-संहिता*  (५.३९) में ठीक ही कहा गया है— *रामादिमूॢतषु कलानियमेन तिष्ठन्* —भगवान् अपने सारे अंशों-यथा राम, नृङ्क्षसह, वराह आदि के सहित सदैव स्थित होते हैं। इसीलिए यहाँ पर *अच्युतम्* शब्द का विशेष रूप से प्रयोग हुआ है। इससे सूचित होता है कि भगवान् सदैव अपने अंशों तथा ऐश्वर्यों के साथ उपस्थित रहते हैं। तब योगीजन जिस रूप में उनका कृत्रिम ढंग से चिन्तन करते हैं उसकी आवश्यकता नहीं रह जाती। *ध्यानावस्थित-तद्गतेन मनसा पश्यन्ति यं योगिन:* ( *भागवत* १२.१३.१)। योगीजन अपने मन के भीतर परम पुरुष का ध्यान करते हैं। किन्तु भक्त के लिए भगवान् उपस्थित रहते हैं— उनकी उपस्थिति को प्रामाणिक गुरु द्वारा दीक्षा के माध्यम से जागृत किये जाने की ही आवश्यकता पड़ती है। भगवान् को देवकी के गर्भ के भीतर रहने की आवश्यकता नहीं थी क्योंकि देवकी के हृदय में उनकी उपस्थिति ही उनको धारण करने के लिए पर्याप्त थी। यहाँ पर यह सोचने के लिए मना किया गया है कि वसुदेव द्वारा देवकी के गर्भ से कृष्ण उत्पन्न किये गये और वे उन्हें अपने गर्भ में धारण किये रहीं। जब वसुदेव भगवान् को अपने हृदय में धारण किये हुए थे तो वे उस चमकते सूर्य जैसे लग रह थे जिसकी चमचमाती किरणें सामान्य व्यकि्त के लिए सदा असह्य तथा झुलसाने वाली होती हैं। वसुदेव के शुद्ध हृदय में भगवान् का जो रूप स्थित था वह कृष्ण के आदि रूप से भिन्न नहीं है। कृष्ण के रूप का कहीं भी और विशेष रूप से हृदय में प्राकट्य *धाम* कहलाता है। *धाम* न केवल कृष्ण के रूप का अपितु उनके नाम, रूप, गुण तथा परिकर का भी द्योतक है। सब कुछ एकसाथ प्रकट होता है। इस तरह अपनी पूर्ण शक्तियों समेत भगवान् का नित्य रूप वसुदेव के मन से देवकी के मन में उसी तरह स्थानान्तरित किया गया जिस तरह डूबते सूर्य की किरणें पूर्व में उदय होने वाले चन्द्रमा में स्थानान्तरित हो जाती हैं। भगवान् कृष्ण वसुदेव के शरीर से देवकी के शरीर में प्रविष्ट हुए। वे सामान्य जीव की परिस्थितियों से परे थे। कृष्ण कहीं भी रहें वे नारायण जैसे अपने अंशों तथा भगवान् नृङ्क्षसह, वराह जैसे अवतारों के साथ रहते हैं। इस तरह वे जगत की सामान्य परिस्थितियों से परे होते हैं। इस तरह देवकी अद्वितीय एवं सृष्टि के कारणस्वरूप भगवान् का धाम बन गईं। किन्तु कंस के घर में होने से वे दबी हुई अग्नि या अप्रयुक्त विद्या की तरह दिख रही थीं। जब आग को किसी पात्र की दीवारों से ढक दिया जाता है या किसी लोटे में रख दिया जाता है, तो अग्नि की प्रकाशमान किरणें नहीं दिखतीं। इसी तरह जिस ज्ञान से जनता को लाभ नहीं पहुँचता वह श्लाघनीय नहीं। चूँकि देवकी को कंस के बन्दीगृह की चहारदीवारियों के भीतर रखा गया था अतएव उनके उस दिव्य सौन्दर्य को कोई नहीं देख सकता था, जो उनमें भगवान् को धारण करने से उत्पन्न था। इस श्लोक की टीका करते हुए श्री वीरराघव आचार्य लिखते हैं— *वसुदेवदेवकी-* *जठरयोर्हृदयोर्भगवत: सश्बन्ध:।* वसुदेव के हृदय से देवकी के गर्भ में भगवान् का प्रवेश दो हृदयों का मिलन था।  