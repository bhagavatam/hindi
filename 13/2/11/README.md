**गर्भसङ्कर्षणात्तं वै प्राहु: सङ्कर्षणं भुवि ।** **रामेति लोकरमणाद्बलभद्रं बलोच्छ्रयात् ॥ १३॥** 

शब्दार्थ **** 

**गर्भ-सङ्कर्षणात्—** **देवकी के गर्भ से निकाल कर रोहिणी के गर्भ में पहुँचाये जाने के कारण** **; तम्—** **उसको (रोहिणीनन्दन को)** **;** **वै—** **निस्सन्देह** **; प्राहु:—** **लोग कहेंगे** **; सङ्कर्षणम्—** **संकर्षण को** **; भुवि—** **संसार में** **; राम इति—** **राम कहलाएगा** **; लोक-रमणात्—** **लोगों को भक्त बनने में समर्थ बनाने से** **; बलभद्रम्—** **बलभद्र कहलाएगा** **; बल-उच्छ्रयात्—** **प्रचुर बल के कारण।** **.** 

**देवकी के गर्भ से निकाल कर रोहिणी के गर्भ में भेजे जाने के कारण रोहिणी का पुत्र** **संकर्षण भी कहलाएगा। वह गोकुल के सारे निवासियों को प्रसन्न रखने की क्षमता होने के** **कारण राम कहलाएगा और अपनी प्रचुर शारीरिक शक्ति के कारण बलभद्र कहलाएगा।** **तात्पर्य :** बलराम को संकर्षण, बलराम या कभी-कभी राम नाम से विलयात होने के ये कुछ कारण हैं। महामंत्र—हरे कृष्ण, हरे कृष्ण, कृष्ण कृष्ण, हरे हरे/ हरे राम, हरे राम, राम राम, हरे हरे— में जब राम को बलराम कहा जाता है, तो कुछ लोग आपत्ति करते हैं। भले ही भगवान् राम के भक्तों को इसमें आपत्ति हो किन्तु बलराम तथा भगवान् राम में कोई अन्तर नहीं है। *श्रीमद्भागवत* के इस स्थल में बलराम को राम भी कहा गया है ( *रामेति* )। अत: भगवान् बलराम को भगवान् राम कहना बनावटी नहीं है। जयदेव गोस्वामी ने भी तीन रामों का—परशुराम, रघुपति राम तथा बलराम का— उल्लेख किया है। ये सभी राम हैं।  