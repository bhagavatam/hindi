**न नामरूपे गुणजन्मकर्मभि-** **र्निरूपितव्ये तव तस्य साक्षिण: ।** **मनोवचोवयामनुमेयवत्र्मनो** **देव क्रियायां प्रतियन्त्यथापि हि ॥ ३६॥** 

शब्दार्थ **** 

**न—** **नहीं** **; नाम-रूपे—** **नाम तथा रूप** **; गुण—** **गुण** **; जन्म—** **जन्म** **; कर्मभि:—** **कार्यकलापों या लीलाओं से** **; निरूपितव्ये—** **निश्चित नहीं किये जा सकते** **; तव—** **आपके** **; तस्य—** **उसके** **; साक्षिण:—** **साक्षी** **; मन:—** **मन का** **; वचोवयाम्—** **शब्दों द्वारा** **;** **अनुमेय—** **धारणा** **; वत्र्मन:—** **रास्ता** **; देव—** **हे प्रभु** **; क्रियायाम्—** **भक्तिकार्यों में** **; प्रतियन्ति—** **अनुभव करते हैं** **; अथ अपि—** **फिर** **भी** **; हि—** **निस्सन्देह (भक्तों द्वारा आप अनुभवगश्य हैं)।** **.** 

**हे परमेश्वर, आपके दिव्य नाम तथा स्वरूप का उन व्यक्तियों को पता नहीं लग पाता, मात्र** **जो केवल कल्पना के मार्ग पर चिन्तन करते हैं। आपके नाम, रूप तथा गुणों का केवल भक्ति** **द्वारा ही पता लगाया जा सकता है।** **तात्पर्य :** *पद्म पुराण* में कहा गया है— *अत: श्रीकृष्णनामादि न भवेद् ग्राह्यमिन्द्रियै।* *सेवोन्मुखे हि जिह्वादौ स्वयमेव स्फुरत्यद:॥* ''मनुष्य अपनी भौतिकता से दूषित इन्द्रियों के द्वारा श्रीकृष्ण के नाम, रूप, गुण तथा लीलाओं की दिव्य प्रकृति को नहीं समझ सकता। जब वह भगवान् के प्रति दिव्य सेवाभाव से संतृप्त हो जाता है तभी उसे भगवान् के दिव्य नाम, रूप, गुण तथा लीलाएँ प्रकाशित होती हैं। चूँकि कृष्ण और उनके नाम, रूप तथा कार्यकलाप सभी दिव्य हैं अत: सामान्यव्यक्ति, या जिन्हें अत्यल्प ज्ञान है वे उन्हें नहीं समझ सकते। अभक्त विद्वान तक कृष्ण को काल्पनिक मानते हैं। यद्यपि तथाकथित विद्वान एवं भाष्यकार कृष्ण को ऐसा ऐतिहासिक पुरुष नहीं मानते जो महाभारत में अंकित कुरुक्षेत्र के युद्धस्थल में उपस्थित थे फिर भी वे *भगवद्गीता* तथा अन्य ऐतिहासिक ग्रंथों पर भाष्य लिखने को बाध्य होते हैं। *सेवोन्मुखे हि जिह्वादौ स्वयमेव स्फुरत्यद:* —कृष्ण की पूर्ण भावनाभावित सेवा में प्रवृत्त होने पर ही कृष्ण के नाम, रूप, गुण तथा कार्य स्वत: प्रकाशित होते हैं। इसकी पुष्टि कृष्ण के ही शब्दों में *भगवद्गीता* द्वारा (१८.५५) होती है— *भक्त्या मामभिजानाति यावान् यश्चास्मि तत्त्वत:।* *ततो मां तत्त्वतो ज्ञात्वा विशते तदनन्तरम्॥* ''केवल भक्ति के द्वारा भगवान् को यथारूप में जाना जा सकता है। इस तरह कृष्णभावनाभावित होने पर ही भगवद्धाम में प्रवेश किया जा सकता है।ÓÓ *सेवोन्मुख* होकर ही भगवान् के नाम, रूप तथा गुणों की अनुभूति हो सकती है। देवताओं ने कहा, ''हे प्रभु! निॢवशेषवादी अभक्त यह नहीं समझ सकते कि आपका नाम आपके स्वरूप से अभिन्न है।ÓÓ ब्रह्म होने से भगवान् के नाम और वास्तविक स्वरूप में कोई अन्तर नहीं रहता। भौतिक जगत में स्वरूप और नाम में अन्तर होता है। आम का फल आम के नाम से भिन्न होता है। केवल ''आम, आम, आमÓÓ कहने से किसी को आम का स्वाद नहीं मिल सकता। किन्तु भक्त जानता है कि भगवान् के नाम तथा रूप में कोई अन्तर नहीं होता इसीलिए वह हरे कृष्ण, हरे कृष्ण, कृष्ण कृष्ण, हरे हरे। हरे राम, हरे राम, राम राम, हरे हरे का कीर्तन करता है और अनुभव करता है कि वह सदैव कृष्ण के साथ है। जो भगवद् ज्ञान में बढ़े-चढ़े नहीं हैं, उन्हें कृष्ण अपनी दिव्य लीलाएँ दिखलाते हैं। ऐसे लोग भगवान् की लीलाओं के चिन्तन मात्र से लाभ उठा सकते हैं। चूँकि भगवान् के दिव्य नाम और स्वरूप में कोई अन्तर नहीं होता इसलिए भगवान् की दिव्य लीलाओं और उनके स्वरूप में भी कोई अन्तर नहीं होता। अल्पज्ञों के लिए (यथा षियाँ, श्रमिक, या व्यापारी) महॢष वेदव्यास ने *महाभारत* की रचना की। *महाभारत* में कृष्ण अपने विभिन्न कार्यकलापों में विद्यमान हैं। *महाभारत* इतिहास है और कृष्ण के दिव्य कार्यकलापों के अध्ययन, श्रवण तथा स्मरण से अल्पज्ञों को भी शुद्ध भक्तों का पद प्राप्त हो सकता है। कृष्ण के चरणकमलों के ध्यान में निरन्तर लीन रहने वाले और कृष्णभावनामृत में रहते हुए भक्ति में मग्न रहने वाले शुद्ध भक्तों को कभी भी भौतिक जगत में रहने वाले नहीं मानना चाहिए। श्रील रूप गोस्वामी ने बतलाया है कि मनसा-वाचा-कर्मणा कृष्ण-भकि्त में लगे रहने वाले लोग इसी शरीर में मुक्त माने जाते हैं। इसकी पुष्टि *भगवद्गीता* में भी हुई है—जो लोग भगवान् की सेवा में संलग्न होते हैं, वे पहले से ही भौतिक स्थिति को पार कर चुके होते हैं। भगवान् भक्तों तथा अभक्तों को जीवन के चरमलक्ष्य की अनुभूति के लिए समान अवसर प्रदान करते हैं। भक्तों को भगवान् का दर्शन करने और उनकी पूजा करने का प्रत्यक्ष अवसर प्राप्त होता है। जो लोग इस पद को प्राप्त नहीं होते उन्हें भगवान् के कार्यकलापों से परिचित होने और उसी पद तक पहुँचने का अवसर मिलता है। *ब्रह्म-संहिता* (५.३८) में कहा गया हैं— *प्रेमाञ्जनच्छुरितभक्ति विलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* यद्यपि कृष्ण का दिव्य स्वरूप श्यामल है किन्तु भगवान् से प्रेम करने वाले भक्त श्यामसुन्दर के रूप में उनका गुणगान करते हैं। भगवान् का स्वरूप इतना सुन्दर है कि *ब्रह्म-संहिता* (५.३०) में भी कहा गया है— *वेणुं क्वणन्तमरविन्ददलायताक्षं* *बर्हावतंसमसिताश्बुदसुन्दरांगम् ।* *कन्दर्पकोटिकमनीयविशेषशोभं* *गोविन्दमादिपुरुषं तमहं भजामि॥* ''मैं आदि भगवान् गोविन्द की पूजा करता हूँ जो दिव्य बाँसुरी का वादन करते हैं। उनके नेत्र कमलपुष्पों के समान हैं। वे मोरपंखों से सुशोभित हैं और उनका वर्ण स्वच्छ श्यामल बादलों के समान है। उनका यह स्वरूप करोड़ों कामदेवों को लजाने वाला है।ÓÓ भगवान् का यह सौन्दर्य उन भक्तों के द्वारा देखा जाता है, जो उनसे प्रेम करते हैं, वे भक्त जिनकी आँखों में भगवत्प्रेम रूपी अंजन लगा रहता है। ( *प्रेमाञ्जनच्छुरितभक्तिविलोचनेन* ) भगवान् को गिरिधारी या गिरिवरधारी भी कहा जाता है। चूँकि कृष्ण ने भक्तों के लिए गोवर्धन पर्वत उठा लिया था अत: भक्तगण उनकी अचिन्त्य शक्ति की प्रशंसा करते हैं किन्तु अभक्तगण भगवान् की अचिन्त्य शक्ति को देख करके भी उनके कार्यकलापों को काल्पनिक मानते हैं। एक भक्त और अभक्त में यही अन्तर होता है। अभक्तगण भगवान् को कोई नाम नहीं दे सकते फिर भी वे श्यामसुन्दर तथा गिरिधारी कहलाते हैं। इसी तरह भगवान् देवकीनन्दन तथा यशोदानन्दन कहलाते हैं, क्योंकि उन्होंने माता देवकी तथा माता यशोदा के पुत्र रूप में भूमिका निभाई। वे गायों तथा बछड़ों का पालन करने के कारण गोपाल कहलाते हैं। इसीलिए कोई संसारी नाम न होने पर भी वे भक्तों द्वारा देवकीनन्दन, यशोदानन्दन, गोपाल तथा श्यामसुन्दर कहकर सश्बोधित किये जाते हैं। ये सभी दिव्य नाम हैं जिनकी महिमा भक्तगण ही जानते हैं, अभक्तजन नहीं। पुरुष रूप में कृष्ण के इतिहास को देखा तो सबों ने है किन्तु जो भक्त हैं और भगवान् से प्रेम करते हैं, वे ही इस इतिहास की प्रशंसा करते हैं जबकि अभक्तगण, प्रेम से वंचित होने के कारण, भगवान् के कार्यों, स्वरूप तथा गुणों को काल्पनिक मानते हैं। अत: इस श्लोक में *न नामरूपे* *गुणजन्मकर्मभिॢनरूपितव्ये तव तस्य साक्षिण:* की व्यालया हुई है। इस सश्बन्ध में श्रील विश्वनाथ चक्रवर्ती ठाकुर ने ²ष्टान्त दिया है कि पीलिया रोग से पीडि़त व्यकि्तयों को मिश्री की मिठास का स्वाद नहीं मिल पाता यद्यपि उन्हें पता है कि मिश्री मीठी होती है। इसी तरह अभक्त भवरोग के कारण भगवान् के नाम, रूप, गुण तथा कार्यों को नहीं समझ पाते यद्यपि वे महाजनों या इतिहास के माध्यम से भगवान् के कार्यों का अवलोकन करते रहते हैं। पुराण प्राचीन प्रामाणिक इतिहास-ग्रंथ हैं किन्तु अभक्तगण, उन्हें, विशेषतया वैदिक ज्ञान के सार *श्रीमद्भागवतम्* को नहीं समझ पाते। यहाँ तक कि वे *भगवद्गीता* के दिव्य ज्ञान के प्रारश्भिक अध्ययन को भी नहीं समझ पाते। वे मात्र चिन्तन द्वारा बेतुके विकारों से युक्त मनमाना भाष्य लिखते हैं। कहने का तात्पर्य यह है कि *भक्तियोग* का अवयास किये बिना और दिव्य पद तक उठे बिना भगवान् को या उनके नाम, रूप, गुणों या कार्यों को नहीं समझा जा सकता। किन्तु यदि भाग्यवश भक्तों की संगति मिल जाय और मनुष्य भगवान् तथा उनके स्वरूप को वास्तव में समझ ले तो वह तुरन्त मुक्त हो जाता है। *भगवद्गीता* (४.९) में भगवान् कहते हैं— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो मेरे प्राकट्य तथा कर्मों की दिव्य प्रकृति को जानता है, वह इस शरीर को त्यागने के बाद इस भौतिक जगत में पुन: जन्म नहीं लेता अपितु मेरे दिव्य धाम को प्राप्त होता है।ÓÓ इसीलिए श्रील रूप गोस्वामी ने कहा है कि भगवान् के प्रति स्नेह तथा प्रेम से भक्तगण अपने शब्द द्वारा उनसे अपने मन की बात व्यक्त करते हैं। किन्तु अन्य लोग ऐसा नहीं कर पाते जैसाकि *भगवद्गीता*  में पुष्टि की गई है। ( *भक्त्या मामभिजानाति यावान् यश्चास्मि तत्त्वत:* )  