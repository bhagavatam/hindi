**स एष जीवन्खलु सश्परेतो** **वर्तेत योऽत्यन्तनृशंसितेन ।** **देहे मृते तं मनुजा: शपन्ति** **गन्ता तमोऽन्धं तनुमानिनो ध्रुवम् ॥ २२॥** 

शब्दार्थ **** 

**स:—** **वह** **; एष:—** **वह ईष्र्यालु व्यक्ति** **; जीवन्—** **जीवित रहते हुए** **; खलु—** **भी** **; सश्परेत:—** **मृत है** **; वर्तेत—** **जीवित रह रहा है** **;** **य:—** **जो** **; अत्यन्त—** **अत्यधिक** **; नृशंसितेन—** **क्रूर कर्मों द्वारा** **; देहे—** **शरीर होने पर** **; मृते—** **समाप्त हो जाता है** **; तम्—** **उसको** **;** **मनुजा:—** **सारे मनुष्य** **; शपन्ति—** **निन्दा करते हैं** **; गन्ता—** **जाएगा** **; तम: अन्धम्—** **नारकीय जीवन को** **; तनु-मानिन:—** **देहात्मबोध** **वाले व्यक्ति के** **; ध्रुवम्—** **कोई सन्देह नहीं।** **.** 

**अत्यधिक क्रूर व्यक्ति को जीवित रहते हुए भी मृत माना जाता है क्योंकि उसके जीवित रहते** **हुए या उसकी मृत्यु के बाद भी हर कोई उसकी निन्दा करता है। देहात्मबुद्धिवाला व्यक्ति मृत्यु के** **बाद भी अन्धतम नरक को भेजा जाता है, इसमें कोई सन्देह नहीं।** **तात्पर्य :** कंस ने विचार किया कि यदि वह अपनी बहन को मारता है, तो जब तक वह जीवित रहेगा तब तक लोग उसकी निन्दा करेंगे और मृत्यु के बाद उसे अपनी इस क्रूरता के लिए अन्धतम नरक में जाना पड़ेगा। कहा गया है कि कसाई जैसे क्रूर व्यकि्त को सलाह दी जाती है कि वह न तो जिये और न ही मरे। जीवित अवस्था में ऐसा क्रूर व्यक्ति अपने अगले जीवन के लिए नारकीय स्थिति उत्पन्न करता है अतएव उसे जीवित नहीं रहना चाहिए। किन्तु उसे मरने की भी सलाह नहीं दी जाती क्योंकि मृत्यु के बाद उसे अन्धतम नरक में जाना पड़ेगा। इस तरह वह दोनों तरह से निन्दनीय है। इसीलिए आत्मा के देहान्तरण का ज्ञान होने के कारण कंस ने जानबूझ कर देवकी का वध करने से अपने को रोका। इस श्लोक में *गन्ता तमोऽन्धं तनुमानिनो ध्रुवम्* शब्द अत्यन्त महत्त्वपूर्ण हैं और उनकी विस्तृत जानकारी आवश्यक है। श्रील जीव गोस्वामी ने *वैष्णव तोषणी टीका* में कहा है— *तत्र तनुमानिन:* *पापिन इति देहात्माबुद्धध्यैव पापाभिनिवेशो भवति।* जो व्यक्ति यह सोचते हुए कि ''मैं यह शरीर हूँÓÓ देहात्मबोध में जीता है, वह अपने को इस विचार मात्र के आधार पर पापमय कृत्यों में डालता है। इस विचार के अन्तर्गत जीने वाला कोई भी व्यक्ति नरक का भागी समझा जाना चाहिये। *अदान्तगोभिॢवशतां तमिस्रं* *पुन: पुनश्चॢवतचर्वणानाम्* ( *भागवत* ७.५.३०) देहात्मबुद्धि वाला व्याक्ति अपनी इन्द्रियतृप्ति पर अंकुश नहीं लगा पाता। ऐसा व्यक्ति खाने, पीने, आनन्द मनाने तथा इन्द्रियतृप्ति के लिए कुछ भी कर सकता है। उसे इसका ज्ञान नहीं रहता कि आत्मा का देहान्तरण एक शरीर से दूसरे में होता है। ऐसा व्यक्ति जो चाहता है, जो सोचता है, वही करता है, जिसके कारण प्रकृति के नियमों के अनुसार वह विभिन्न भौतिक शरीरों में घोर कष्ट भोगता है। *यावत् क्रियास्तावदिदं मनो वै* *कर्मात्मकं येन शरीरबन्ध:।* ( *भागवत* ५.५.५) देहात्मबुद्धि के कारण मनुष्य *कर्मानुबन्ध* अर्थात् कर्म द्वारा बद्ध रहता है और जब तक उसका मन कर्म में लीन रहता है तब तक उसे शरीर ग्रहण करना पड़ता है। यह *शरीरबन्ध* कष्ट का कारण ( *क्लेश-द* ) है। *न साधु मन्ये यत आत्मनोऽयम्* *असन्नपि क्लेशद आस देह:।* यद्यति शरीर क्षणभंगुर है यह अनेक प्रकार से कष्ट दिया करता है किन्तु दुर्भाग्यवश्य मानव सवयता *तनुमानी* अर्थात् देहात्मबुद्धि पर आश्रित है, जिसमें मनुष्य सोचता है, ''मैं अमुक राष्ट्र से सश्बद्ध हूँ, मैं इस समुदाय का हूँ, उस समुदाय का हूँÓÓ इत्यादि इत्यादि। हममें से हर एक के अपने अपने विचार हैं और हम व्यक्तिगत, सामाजिक, जातिगत तथा राष्ट्रगत रूप से *कर्मानुबन्ध* की पापमयी जटिलताओं में बँधते जा रहे हैं। शरीर के निर्वाह हेतु लोग अन्य शरीरों का वध करते हैं और कर्मानुबन्ध में फँसते जाते हैं। इसीलिए श्रील जीव गोस्वामी कहते हैं कि *तनुमानी* पापी होते हैं। ऐसे पापियों का अन्तिम गन्तव्य अन्धतम नरक होता है ( *गन्ता तमोऽन्धम्* )। विशेषतया, जो व्यक्ति पशुओं को मार कर अपना शरीर पालना चाहता है, वह सबसे बड़ा पापी है और वह आध्यात्मिक जीवन के महत्त्व को नहीं समझ सकता। *भगवद्गीता* (१६.१९-२०) में भगवान् कहते हैं— *तान् अहं द्विषत: क्रूरान् संसारेषु नराधमान्।* *क्षिपाश्यजस्रमशुभान् आसुरीष्वेव योनिषु॥* *आसुरीं योनिमापन्ना मूढा जन्मनि जन्मनि।* *मामप्राप्यैव कौन्तेय ततो यान्त्यधमां गतिम्॥* ''जो लोग ईर्षालु तथा ऊत्पाती हैं, जो पुरुषों में अधम हैं उन्हें मैं इस भवसागर में विभिन्न आसुरी योनियों में डाल देता हूँ। ऐसे व्यक्ति आसुरी जीवन की योनियों में बारश्बार जन्म ग्रहण करते हुए मेरे पास कभी नहीं पहुँच पाते। ऐसे लोग क्रमश: अत्यन्त निन्दनीय स्थिति में नीचे चले जाते हैं।ÓÓ यह मानव जीवन एक वरदान है, जो अनेकानेक जन्मों के बाद मिला है, जिसके मूल्य को मनुष्य को समझना चाहिए। अत: मनुष्य को *तनुमानी* अर्थात् देहात्मबुद्धि से मुक्त होकर भगवान् का साक्षात्कार करना चाहिए।  