**शृण्वन्गृणन्संस्मरयंश्च चिन्तयन्** **नामानि रूपाणि च मङ्गलानि ते ।** **क्रियासु यस्त्वच्चरणारविन्दयो-** **राविष्टचेता न भवाय कल्पते ॥ ३७॥** 

शब्दार्थ **** 

**शृण्वन्—** **निरन्तर भगवान् के विषय में सुनते हुए (श्रवणं कीर्तनं विष्णो:)** **; गृणन्—** **कीर्तन करते हुए या सुनाते हुए** **;** **संस्मरयन्—** **स्मरण करते हुए (भगवान् के चरणकमलों तथा उनके स्वरूप के विषय में निरन्तर चिन्तन करते हुए)** **; च—** **तथा** **;** **चिन्तयन्—** **चिन्तन करते हुए (भगवान् के कार्यकलापों का)** **; नामानि—** **उनके दिव्य नाम** **; रूपाणि—** **उनके दिव्य स्वरूप** **; च—** **भी** **; मङ्गलानि—** **दिव्य होने से शुभ** **; ते—** **आपके** **; क्रियासु—** **भक्ति में लगे रहने पर** **; य:—** **जो** **; त्वत्-चरण-अरविन्दयो:—** **आपके चरण कमलों पर** **; आविष्ट-चेता:—** **पूर्णतया लीन रहनेवाला भक्त** **; न—** **नहीं** **; भवाय—** **भौतिक पद के लिए** **; कल्पते—** **योग्य है।** **.** 

**विविध कार्यों में लगे रहने पर भी जिन भक्तों के मन आपके चरणकमलों में पूरी तरह लीन** **रहते हैं और जो निरन्तर आपके दिव्य नामों तथा रूपों का श्रवण, कीर्तन, चिन्तन करते हैं तथा** **अन्यों को स्मरण कराते हैं, वे सदैव दिव्य पद पर स्थित रहते हैं और इस प्रकार से पूर्ण पुरुषोत्तम** **भगवान् को समझ सकते हैं।** **तात्पर्य :** इस श्लोक में बतलाया गया है कि भकि्तयोग का किस तरह अवयास किया जा सकता है। श्रील रूप गोस्वामी ने कहा है कि जिस किसी ने मन से, वचन से तथा कर्म से ( *कर्मणामनसा* *गिरा* ) भगवान् की सेवा में अपना जीवन समॢपत कर दिया है ( *ईहा यस्य हरेर्दास्ये* ) वह चाहे जीवन की किसी भी स्थिति में क्यों न हो, ( *निखिलास्वप्यवस्थासु* ) वह बद्ध न रहकर मुक्त हो जाता है ( *जीवन्मुक्त: स उच्यते* )। ऐसा भक्त भौतिक शरीर धारण करते हुए भी अध्यात्म में स्थित होता है। *नारायणपरा: सर्वे न कुतश्चन बिवयति* —दिव्य कार्यों में लगे रहने के कारण वह भौतिक देहधारी बनने से भयभीत नहीं रहता। ( *भागवत्* ६.१७.२८ ) इस जीवन्मुक्त अवस्था का ²ष्टान्त प्रस्तुत करते हुए श्री चैतन्य महाप्रभु ने प्रार्थना की है— *मम जन्मनि जन्मनीश्वरे भवताद् भक्तिरहैतुकी त्वयि* —मैं तो जन्म- जन्मांतर केवल आपकी अहैतुकी भक्ति की कामना करता हूँ (शिक्षाष्टक, ४)। यदि भगवान् की इच्छा से कोई भक्त इस भौतिक जगत में जन्म लेता भी है, तो भी उसकी भक्ति में अवरोध नहीं आता। जब राजा भरत से भूल हो गई और अगले जन्म में वे हिरन बन गये तो उनकी भक्ति में अवरोध नहीं आया यद्यपि उन्हें उपेक्षा के लिए थोड़ा दण्ड मिला। नारदमुनि कहते हैं कि यदि कोई भकि्तपथ से च्युत भी होता है, तो उसका विनाश नहीं होता किन्तु अभक्तों का सर्वनाश हो जाता है क्योंकि वे भकि्त नहीं करते। इसीलिए *भगवद्गीता* (९.१४) में संस्तुति की गई है कि मनुष्य को चाहिए कि कम से कम हरे कृष्ण महामंत्र का कीर्तन तो किया करे। *सततं कीर्तयन्तो मां यतन्तश्च ²ढव्रता:।* *नमस्त्यन्तश्च मां भक्त्या नित्ययुक्ता उपासते॥* ''महात्मा लोग सदैव मेरे यश का कीर्तन करके ²ढ़ संकल्पपूर्वक प्रयास करके मेरे समक्ष नतमस्तक होकर भक्तिपूर्वक मेरी पूजा करते हैं।ÓÓ मनुष्य को चाहिए कि नौ प्रकार के भकि्तयोग का परित्याग न करे ( *श्रवणं कीर्तनं विष्णो स्मरणं* *पादसेवनम्...* )। इनमें से सबसे महत्त्वपूर्ण विधि है गुरु, साधु तथा शाष से श्रवण करना ( *श्रवणम्* )। *साधु-शाष-गुरु-वाक्य, चित्तेते करिया ऐक्य।* हमें अभक्तों की टीकाएँ तथा व्यालयाएँ नहीं सुननी चाहिए क्योंकि श्रील सनातन गोस्वामी ने *पद्मपुराण* से उद्धरण देते हुए इसका निषेध किया है— *अवैष्णवमुखोद्गीर्णं पूतं हरिकथामृतम्।* *श्रवणं नैव कर्तव्यं सर्पोच्छिष्टं यथा पय:॥* हमें चाहिए कि ²ढ़तापूर्वक इस आदेश का पालन करें और मायावादियों, निॢवशेषवादियों, शून्यवादियों, राजनीतिज्ञों अथवा तथाकथित विद्वानों से श्रवण करने का प्रयास न करें। हमें ऐसे अशुभ संग से पूरी तरह बचते हुए शुद्ध भक्तों से ही सुनना चाहिए। इसीलिए श्रील रूप गोस्वामी ने कहा है— *श्रीगुरुपदाश्रय:* —अर्थात् मनुष्य को चाहिए कि शुद्ध भक्त के चरणकमलों की शरण खोजे क्योंकि वही गुरु बन सकता है। श्री चैतन्य महाप्रभु का उपदेश है कि जो *भगवद्गीता* के आदेशों का ²ढ़तापूर्वक पालन करता है, वही गुरु है— *यारेदेखा तारे कह, 'कृष्णÓ—उपदेश* ( *चैतन्यचरितामृत, मध्य* ७.१२८)। वावदूक या मदारी या जादूगर कभी गुरु नहीं होता। गुरु तो वह है, जो *भगवद्गीता* प्रस्तुत करता है, कृष्ण के उपदेशों को यथारूप में प्रस्तुत करता है। *श्रवण* बहुत महत्त्वपूर्ण है, अत: वैष्णव साधु, गुरु तथा शाष से ही श्रवण करना चाहिए। इस श्लोक का *क्रियासु* शब्द महत्त्वपूर्ण है। इसका अर्थ है ''शारीरिक श्रम द्वाराÓÓ या ''कार्य द्वारा।ÓÓ मनुष्य को भगवान् की व्यावहारिक सेवा करनी चाहिए। हमारे कृष्णभावनामृत आन्दोलन में हमारा सारा कार्य कृष्णसाहित्य के वितरण पर केन्द्रित रहता है। यह अत्यावश्यक है। किसी के पास भी पहुँच कर उससे कृष्णसाहित्य पढऩे के लिए प्रेरित किया जा सकता है, जिससे भविष्य में वह भक्त बन सके। इस श्लोक में ऐसे ही कार्यों की संस्तुति की गई है। *क्रियासु यस्त्वच्चरणारविन्दयो:।* ऐसे कार्य भक्त को भगवान् के चरणकमलों का सदा स्मरण दिलाते रहेंगे। कृष्णविषयक पुस्तकों के वितरण में चित्त एकाग्र करने से मनुष्य कृष्ण में लीन रहता है। यही *समाधि* है।  