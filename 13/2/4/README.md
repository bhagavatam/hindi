**एके तमनुरुन्धाना ज्ञातय: पर्युपासते ।** **हतेषु षट्सु बालेषु देवक्या औग्रसेनिना ॥ ४॥** **सप्तमो वैष्णवं धाम यमनन्तं प्रचक्षते ।** **गर्भो बभूव देवक्या हर्षशोकविवर्धन: ॥ ५॥** 

शब्दार्थ **** 

**एके—** **कुछ** **; तम्—** **उस कंस को** **; अनुरुन्धाना:—** **अपनी नीति का पालन करने वाले** **; ज्ञातय:—** **सश्बन्धीजन** **; पर्युपासते—** **उसकी** **हाँ में हाँ मिलाने लगे** **; हतेषु—** **मारे जाकर** **; षट्सु—** **छ:** **; बालेषु—** **बालक** **; देवक्या:—** **देवकी द्वारा उत्पन्न** **; औग्रसेनिना—** **उग्रसेन** **के पुत्र (कंस) द्वारा** **; सप्तम:—** **सातवाँ** **; वैष्णवम्—** **भगवान् विष्णु के** **; धाम—** **अंश** **; यम्—** **जिसको** **; अनन्तम्—** **अनन्त नाम से** **;** **प्रचक्षते—** **विलयात है** **; गर्भ:—** **गर्भ** **; बभूव—** **था** **; देवक्या:—** **देवकी का** **; हर्ष-शोक-विवर्धन:—** **एकसाथ हर्ष तथा शोक को** **बढ़ाने वाला।** **.** 

**किन्तु उनके कुछ सश्बन्धी कंस के इशारों पर चलने लगे और उसकी नौकरी करने लगे।** **जब उग्रसेन का पुत्र कंस देवकी के छह पुत्रों का वध कर चुका तो देवकी के गर्भ में कृष्ण का** **स्वांश प्रविष्ट हुआ जिससे उसमें कभी सुख की तो कभी दुख की वृद्धि होती। यह स्वांश महान्** **मुनियों द्वारा अनन्त नाम से जाना जाता है और कृष्ण के द्वितीय चतुव्र्यूह से सश्बनि्धत है।** **तात्पर्य :** कुछ प्रमुख भक्तगण, यथा अक्रूर कंस के साथ उसकी तुष्टि के लिए रहते रहे। ऐसा उन्होंने कई उद्देश्यों से किया। उन सबों को आशा थी कि कंस द्वारा देवकी के अन्य पुत्रों के वध के पश्चात् आठवें पुत्र के रूप में भगवान् प्रकट होंगे अत: वे उत्सुकतापूर्वक उनके प्राकट्य की प्रतीक्षा करने लगे। कंस के साथ रहने से वे भगवान् को जन्म लेते तथा बाललीलाएँ करते देख सकेंगे और बाद में अक्रूर कृष्ण तथा बलराम को वृन्दावन से मथुरा ले जाने के लिए जाएँगे। *पर्युपासते* शब्द महत्त्वपूर्ण है क्योंकि यह सूचित करता है कि कुछ भक्त कंस के पास इसीलिए रुकना चाहते थे कि वे भगवान् की इन सब लीलाओं को देख सकें। कंस ने जिन छह बालकों का वध किया था वे पूर्वजन्म में मरीचि के पुत्र थे किन्तु एक ब्राह्मण के शापवश उन्हें हिरण्यकशिपु के नातियों के रूप में जन्म लेना पड़ा। कंस ने कालनेमि के रूप में जन्म लिया था और अब वह अपने ही पुत्रों को मारने के लिए विवश था। यही वह रहस्यपूर्ण बात थी। ज्योंही देवकी के पुत्र मारे जाते, वे अपने मूल स्थान लौट जाते। भक्तगण इसे भी देखना चाहते थे। सामान्यतया कोई भी व्यक्ति अपने भांजों को नहीं मारता किन्तु कंस इतना क्रूर था कि बिना किसी झिझक के ऐसा करता था। अनन्त या संकर्षण द्वितीय चतुव्र्यूह से सश्बन्धित हैं। यह अनुभवी टीकाकारों का मत है।  