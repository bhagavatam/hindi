**आसीन: संविशंस्तिष्ठन्भुञ्जान: पर्यटन्महीम् ।** **चिन्तयानो हृषीकेशमपश्यत्तन्मयं जगत् ॥ २४॥** 

शब्दार्थ **** 

**आसीन:—** **कमरे या ङ्क्षसहासन पर आराम से बैठे हुए** **; संविशन्—** **अथवा अपने बिस्तर पर लेटे हुए** **; तिष्ठन्—** **या अन्यत्र ठहरे हुए** **;** **भुञ्जान:—** **खाते** **; पर्यटन्—** **घूमते** **; महीम्—** **पृथ्वी पर, इधर-उधर जाते हुए** **; चिन्तयान:—** **सदैव शत्रु-भाव से चिन्तन करते** **;** **हृषीकेशम्—** **सबों के नियन्ता भगवान् को** **; अपश्यत्—** **देखा** **; तत्-मयम्—** **उससे (कृष्ण से) ही युक्त** **; जगत्—** **सारा संसार।** **.** 

**ङ्क्षसहासन पर अथवा अपने कमरे में बैठे, बिस्तर पर लेटे या कहीं भी रहते हुए, खाते, सोते** **या घूमते हुए कंस केवल अपने शत्रु भगवान् हृषीकेश को ही देखता था। दूसरे शब्दों में, अपने** **सर्वव्यापक शत्रु का चिन्तन करते करते कंस प्रतिकूल भाव से कृष्णभावनाभावित हो गया था।** **तात्पर्य :** श्रील रूप गोस्वामी ने भक्ति के सर्वोत्तम प्रकार को *आनुकूल्येन कृष्णानुशीलनम्* कहा है। निस्सन्देह कंस भी कृष्णभावनाभावित था किन्तु वह कृष्ण को शत्रु मानता था। अत: कृष्णभावनामृत में निमग्न रहते हुए भी उसका कृष्णभावनामृत उसके जीवन के अनुकूल न था। यदि कृष्णभावनामृत का अनुकूल अनुशीलन किया जाय तो मनुष्य इतना सुखी हो सकता है कि कृष्णभावनाभावित व्यकि्त को *कैवल्यसुखं* अर्थात् कृष्ण में तादात्श्य भी कोई बहुत बड़ा लाभ नहीं लगता। *कैवल्यमं नरकायते।*  कृष्णभावनाभावित व्यक्ति के लिए निॢवशेषवादियों द्वारा अभीष्ट, कृष्ण अथवा ब्रह्म में तादात्श्य असुविधाजनक लगता है। *कैवल्यं नरकायते त्रिदशपूराकाशपुष्पायते।* कर्मीजन स्वर्ग जाने की लालसा करते हैं किन्तु कृष्णभावनाभावित व्यकि्त इसे व्यर्थ का मायाजाल ही मानते हैं। *दुर्दान्तेन्द्रिय* *कालसर्पपटली प्रोत्खातदंष्ट्रायते।* योगी इन्द्रियों को वश में करने का प्रयास करते हैं और सुखी बनते हैं किन्तु कृष्णभावनाभावित व्यकि्त योग विधि की उपेक्षा करते हैं। वह इन्द्रियरूपी बड़े-बड़े शत्रुओं की परवाह नहीं करता जो सर्पों के समान हैं। किन्तु कृष्णभावनामृत का अनुकूल भाव से अनुशीलन करने वाले व्यक्ति कॢमयों, ज्ञानियों तथा योगियों द्वारा अनुभव किये जानेवाले सुख की लेशमात्र भी परवाह नहीं करते। पर कंस भिन्न प्रकार से—शत्रुता के भाव से—कृष्णभावनामृत का अनुशीलन कर रहा था, अत: अपने जीवन के सारे कार्यकलापों में—बैठते, सोते, घूमते, अथवा खाते बेचैनी का अनुभव करता था और अपने आपको सदा संकट में पाता था। भक्त तथा अभक्त का यही अन्तर है। अभक्त या नास्तिक भी ईशचेतना का अनुशीलन करता है—किन्तु हर वस्तु में ईश्वर को नकारते हुए। उदाहरणार्थ तथाकथित विज्ञानी जो रसायनों के संयोग से जीवन का सृजन करना चाहते हैं, वे बाह्य भौतिक तत्त्वों को सर्वोपरि मानते हैं। ऐसे विज्ञानियों को यह विचार रास नहीं आता कि जीव भगवान् का अंश है। जैसाकि *भगवद्गीता* में स्पष्ट कहा गया है ( *ममैवांशो जीवलोकेजीवभूत:* ) जीव—पृथ्वी, जल, वायु और अग्नि जैसे भौतिक तत्त्वों के संयोग से नहीं बनते अपितु भगवान् के भिन्नांशों से बने होते हैं। भगवान् के भिन्नांश रूप में जीवों की स्थिति समझ लेने पर, जीव की प्रकृति के अध्ययन द्वारा भगवान् की प्रकृति को समझा जा सकता है क्योंकि जीव भगवान् का अंश-रूप है। किन्तु नास्तिकों की रुचि ईशभावनामृत में नहीं होती, अत: वे प्रतिकूल ढंगों से कृष्णभावनामृत का अनुशीलन करके सुखी बनना चाहते हैं। यद्यपि कंस हरि के विचारों में सदैव डूबा रहता था किन्तु वह सुखी नहीं था। पर भक्त चाहे ङ्क्षसहासनारूढ़ हो या वृक्ष के नीचे बैठा हो, सदैव सुखी रहता है। श्रील रूप गोस्वामी ने वृक्ष के नीचे बैठने के लिए सरकार के मंत्रीपद से त्यागपत्र दे दिया था; फिर भी वे सुखी थे। *त्यक्त्वा* *तूर्णमशेषमण्डलपतिश्रेणीं सदा तुच्छवत्* ( *षड्गोस्वाश्यष्टक* ४)। उन्होंने मंत्री के सुखदायक पद की परवाह नहीं की। वे वृन्दावन में एक वृक्ष के नीचे ही भगवान् की अनुकूल सेवा करते हुए सुखी थे। एक भक्त तथा अभक्त में यही अन्तर है। अभक्त के लिए संसार समस्याओं से पूर्ण है जब कि भक्त के लिए सारा जगत सुखमय है। *विश्वं पूर्णसुखायते विधिमहेन्द्रादिश्च कीटायते।* *यत्कारुण्यकटाक्षवैभववतां तं गौरमेव स्तुम:॥* ( *चैतन्यचन्द्रामृत* ९५) भक्त की यह सुखमय स्थिति भगवान् चैतन्य महाप्रभु की कृपा से स्थापित हो सकती है। *यस्मिन्* *स्थितो न दु:खेन गुरुणापि विचाल्यते।* ( *भगवद्गीता* ६.२२) भक्त ऊपरी तौर पर महान् संकट में पड़ कर भी कभी उद्विग्न नहीं होता।  