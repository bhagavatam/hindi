**अॢचष्यन्ति मनुष्यास्त्वां सर्वकामवरेश्वरीम् ।** **धूपोपहारबलिभि: सर्वकामवरप्रदाम् ॥ ॥** 

शब्दार्थ **** 

**अॢचष्यन्ति—** **पूजा करेंगे** **; मनुष्या:—** **मानव समाज** **; त्वाम्—** **तुम को** **; सर्व-काम-वर-ईश्वरीम्—** **सारी भौतिक इच्छाओं को पूरा** **करने वाले देवताओं में सर्वश्रेष्ठ होने से** **; धूप—** **सुगन्धित द्रव्य से** **; उपहार—** **भेंट से** **; बलिभि:—** **यज्ञ द्वारा विविध प्रकार की पूजा** **से** **; सर्व-काम—** **सारी भौतिक इच्छाओं में से** **; वर—** **आशीर्वाद** **; प्रदाम्—** **प्रदान कर सकने वाली।** **.** 

**सामान्य लोग पशुओं की बलि करके विविध सामग्री से तुश्हारी भव्य पूजा करेंगे क्योंकि** **तुम हर एक की भौतिक इच्छाएँ पूरी करने में सर्वोपरि हो।** **तात्पर्य :** जैसाकि *भगवद्गीता*  (७.२०) में कहा गया है— *कामैस्तैस्तैर्हृतज्ञाना:* *प्रपद्यन्तेऽन्यदेवता:* —जिनके मन भौतिक इच्छाओं से विकृत हो चुके होते हैं, वे देवताओं की शरण में जाते हैं।ÓÓ अत: *मनुष्य* शब्द सामान्य व्यक्ति के लिए आया है, जो जीवन के असली लक्ष्य को नहीं जानता। ऐसा व्यक्ति उच्च परिवार में जन्म लेकर भौतिक आनन्द उठाना चाहता है जहाँ शिक्षा, सौन्दर्य तथा प्रचुर ऐश्वर्य भोगा जा सकता है, जो इस भौतिक संसार में वांछनीय हैं। जीवन के असली लक्ष्य को जो भूल चुका है वैसा व्यक्ति *मायाशक्ति* अर्थात् देवी दुर्गा की पूजा विविध कार्यों के लिए विविध स्थानों तथा नामों से कर सकता है। जिस तरह कृष्ण की पूजा हेतु भारत में अनेक पवित्र स्थान हैं उसी तरह दुर्गा देवी या यशोदा की पुत्री के रूप में उत्पन्न मायादेवी की पूजा के भी अनेक पवित्र स्थल हैं। कंस को छलने के बाद मायादेवी सामान्य लोगों से नियमित पूजा कराने के लिए अनेक स्थानों में, विशेष रूप से विन्ध्याचल में विकीर्ण हो गईं। मनुष्य को तो वास्तव में *आत्मतत्त्व* अर्थात् आत्मा का सत्य तथा परमात्मा को जानने में रुचि रखनी चाहिए। जो लोग आत्मतत्त्व में रुचि रखते हैं, वे भगवान् की पूजा करते हैं ( *यस्मिन् विज्ञाते सर्वमेवं विज्ञातं भवति* )। फिर भी जैसाकि इस अध्याय के अगले श्लोक में बताया गया है, जो लोग आत्मतत्त्व को नहीं समझ सकते ( *अपश्यताम् आत्मतत्त्वम्* ) वे योगमाया के विभिन्न रूपों की पूजा करते हैं। इसीलिए *श्रीमद्भागवत* (२.१.२) में कहा गया है— *श्रोतव्यादीनि राजेन्द्र नृणां सनि्त सहस्रश:।* *अपश्यताम् आत्मतत्त्वं गृहेषु गृहमेधिनाम्॥* ''हे राजन्! जो लोग भौतिक संसार में फँसे हैं, वे परम सत्य के ज्ञान के प्रति अंधे होने से मानव समाज में अनेक प्रकार के विषयों को सुनते रहते हैं।ÓÓ जो लोग इस भौतिक संसार में बने रहना चाहते हैं और आध्यात्मिक मुक्ति में रुचि नहीं रखते उनके पास करने के लिए अनेक कार्य होते हैं किन्तु जो आध्यात्मिक मुक्ति में रुचि रखता है उसका एकमात्र कर्तव्य होता है कि वह पूरी तरह कृष्ण की शरण ग्रहण कर ले ( *सर्वधर्मान् परित्यज्य मामेकं शरणं व्रज* )। ऐसा व्यक्ति भौतिक भोग में रुचि नहीं रखता।  