**येऽन्येऽरविन्दाक्ष विमुक्तमानिन-** **स्त्वय्यस्तभावादविशुद्धबुद्धय: ।** **आरुह्य कृच्छ्रेण परं पदं तत:** **पतन्त्यधोऽना²तयुष्मदङ्घ्रय: ॥ ३२॥** 

शब्दार्थ **** 

**ये अन्ये—** **कोई या अन्य सभी** **; अरविन्द-अक्ष—** **हे कमलनेत्र** **; विमुक्त-मानिन:—** **भव-कल्मष के बन्धन से अपने को झूठे ही** **मुक्त मानने वाले** **; त्वयि—** **तुम में** **; अस्त-भावात्—** **विविध रूप से सोचते हुए किन्तु आपके चरणकमलों के विषय में अधिक न** **जानने की इच्छा रखते हुए** **; अविशुद्ध-बुद्धय:—** **जिनकी बुद्धि अब भी शुद्ध नहीं है और जो जीवन-लक्ष्य को नहीं जानते** **;** **आरुह्य—** **प्राप्त करके भी** **; कृच्छ्रेण—** **कठिन तपस्या तथा श्रम के द्वारा** **; परम् पदम्—** **सर्वोच्च पद (अपनी कल्पना के** **अनुसार)** **; तत:—** **उस पद से** **; पतन्ति—** **गिरते हैं** **; अध:—** **पुन: नीचे भवसागर में** **; अना²त—** **उपेक्षा किया हुआ** **; युष्मत्—** **आपके** **; अङ्घ्रय:—** **चरणकमल।** **.** 

**(कोई कह सकता है कि भगवान् के चरणकमलों की शरण खोजने वाले भक्तों के** **अतिरिक्त भी ऐसे लोग हैं, जो भक्त नहीं हैं किन्तु जिन्होंने मुकि्त प्राप्त करने के लिए भिन्न** **विधियाँ अपना रखी हैं। तो उनका क्या होता है? इसके उत्तर में ब्रह्माजी तथा अन्य देवता कहते** **हैं) हे कमलनयन भगवान्, भले ही कठिन तपस्याओं से परम पद प्राप्त करने वाले अभक्तगण** **अपने को मुक्त हुआ मान लें किन्तु उनकी बुद्धि अशुद्ध रहती है। वे कल्पित श्रेष्ठता के अपने पद** **से नीचे गिर जाते हैं, क्योंकि उनके मन में आपके चरणकमलों के प्रति कोई श्रद्धाभाव नहीं** **होता।** **तात्पर्य :** भक्तों के अलावा अन्य अभक्त भी हैं, जो कर्मी, ज्ञानी, योगी, परमार्थवादी, उपकारी, राजनीतिज्ञ, निॢवशेषवादी तथा शून्यवादी कहलाते हैं। अभक्तों के अनेक भेद हैं जिनके मुक्ति के मार्ग अलग-अलग हैं किन्तु भगवान् के चरणकमलों के आश्रय को न जानने से वे अपने को मुक्त तथा परमपद प्राप्त हुआ सोचते हुए भी नीचे गिरते हैं। *भगवद्गीता* (९.३) में भगवान् ने स्पष्ट कहा हैं— *अश्रद्दधाना: पुरुषा धर्मस्यास्य परन्तप।* *अप्राप्य मां निवर्तन्ते मृत्युसंसारवत्र्मनि॥* ''हे शत्रुओं के विजेता! जो लोग भक्ति के पथ के प्रति श्रद्धावान् नहीं हैं, वे मुझे नहीं प्राप्त कर सकते। वे इस भौतिक जगत में जन्म तथा मृत्यु के लिए वापस लौट आते हैं।ÓÓ चाहे कोई कर्मी हो या ज्ञानी, योगी, उपकारी, राजनीतिज्ञ या अन्य कुछ हो, यदि उसके मन में भगवान् के चरणकमलों के प्रति प्रेम नहीं होता तो वह नीचे गिरता है। इस श्लोक में ब्रह्माजी ने यही निणर्य दिया है। कुछ लोग ऐसे हैं, जो कहते हैं कि चाहे जिस विधि को अपनाया जाय उसी लक्ष्य तक पहुँचा जा सकता है किन्तु इस श्लोक में इसका परिहार किया गया है और ऐसे व्याकि्तयों को *विमुक्तमानिन:* कहा गया है, जो इसका सूचक है कि यद्यपि ऐसे लोग अपने को परम सिद्धि प्राप्त हुआ समझते हैं किन्तु यह यथार्थ नहीं होता। सश्प्रति संसार के बड़े-बड़े राजनीतिज्ञ ऐसा सोचते हैं कि योजना बनाकर वे राष्ट्रपति या प्रधान मंत्री जैसे सर्वोच्च राजनीतिक पद पर प्रतिष्ठित हो सकते हैं किन्तु हम देखते हैं कि ऐसे राष्ट्रपति या प्रधानमंत्री अभक्त होने के कारण इसी जीवन में नीचे गिर जाते हैं ( *पतन्त्यध:* )। राष्ट्रपति या प्रधान मंत्री बनना सरल नहीं है। उस पद को प्राप्त करने के लिए कठिन श्रम करना होता है ( *आरुह्य कृच्छ्रेण* )। और यदि अपने लक्ष्य तक कोई पहुँच भी जाता है, तो किसी भी समय भौतिक प्रकृति उसे ठुकरा सकती है। मानव समाज में ऐसे अनेक ²ष्टान्त मिलते हैं जब बड़े बड़े राजनीतिज्ञ सरकार से पदच्युत होकर विस्मृति के गर्भ में विलीन हो गये। इसका कारण है अविशुद्ध बुद्धय:— उनकी बुद्धि अशुद्ध है। शाष का कथन है— *न ते विदु: स्वार्थगङ्क्षत हि विष्णुम्* ( *भागवत* ७.५.३१)। विष्णु भक्त होकर जीवन-सिद्धि प्राप्त की जा सकती है लेकिन लोग इसे जानते नहीं। इसीलिए *भगवद्गीता* (१२.५) में कहा गया है— *क्लेशोऽधिकतरस्तेषां अव्यक्तासक्त चेतसाम्।* जो लोग अन्ततोगत्वा भगवान् को स्वीकार नहीं करते और भक्ति नहीं करते प्रत्युत निॢवशेषवाद और शून्यवाद में लिप्त रहते हैं उन्हें अपना लक्ष्य प्राप्त करने के लिए बहुत श्रम करना पड़ता है— *श्रेय:सृङ्क्षतभक्तिमुदस्यतेविभो* *क्लिश्यन्ति ये केवल-बोध-लब्धये।* ( *भागवत* .१४.४) ज्ञान प्राप्त करने के लिए ऐसे लोग अत्यधिक श्रम करते हैं और घोर तप करते हैं किन्तु उससे श्रम तथा तपस्या की उपलब्धि भले हो किन्तु इनसे जीवन-लक्ष्य की प्राप्ति नहीं हो सकती। ध्रुव महाराज पहले अपने पिता से भी बड़ा साम्राज्य तथा भौतिक सश्पति्त प्राप्त करना चाहते थे किन्तु जब भगवान् वर देने के लिए उनके समक्ष प्रकट हुए तो ध्रुव महाराज ने यह कहकर मना कर दिया— *स्वामिन् कृतार्थोऽस्मि वरं न याचे* —अब मैं पूरी तरह सन्तुष्ट हूँ। मुझे कोई भौतिक वर नहीं चाहिए। ( *हरि भक्ति सुधोदय* ७.२८) यही जीवनसिद्धि हैं। यं लब्ध्वा चापरं लाभं मन्यते नाधिकं तत: ( *भगवद्गीता* ६.२२)। भगवान् के चरणकमलों की शरण प्राप्त हो जाने पर मनुष्य पूर्णरूपेण संतुष्ट हो जाता है और उसे कोई भौतिक वर माँगने की आवश्यकता नहीं रह जाती। रात्रि में कमल नहीं दिखते क्योंकि कमल दिन में ही खिलते हैं। *अत:अरविन्दाक्ष* शब्द महत्त्वपूर्ण है। जो व्यक्ति भगवान् के कमलनयनों अथवा उनके दिव्य रूप से मोहित नहीं होता वह उसी तरह अंधकार में रहता है जैसे कमल को न देखने वाला। जिसने श्यामसुन्दर के कमलनेत्रों तथा उनके दिव्य रूप को नहीं देखा उसका जीवन व्यर्थ है। *प्रेमाञ्जनच्छुरित भक्तिविलोचनेन सन्त: सदैव हृदयेषु* *विलोकयन्ति।* जो लोग भगवान् के प्रेम में अनुरक्त हैं, वे सदैव उनके कमलनेत्रों तथा कमल-चरणों का दर्शन करते हैं किन्तु अन्य लोग भगवान् के सौन्दर्य का दर्शन नहीं कर पाते अत: वे *अना²त* *युष्मदङ्घ्रय:* अर्थात् आपके साकार स्वरूप की उपेक्षा करने वाले कहलाते हैं। जो लोग भगवान् के स्वरूप का अनादर करते हैं उनको जीवन-पथ में पग-पग पर असफलता मिलती है किन्तु यदि कोई नाममात्र को भी भगवत्प्रेम उत्पन्न कर लेता है, तो वह अनायास ही मुक्त हो जाता है ( *स्वल्पमप्यस्य* *धर्मस्य त्रायते महतो भयात्* )। इसीलिए भगवान् ने *भगवद्गीता* (९.३४) में संस्तुति की है— *मन्मना* *भव मदभक्तो मद्याजी मां नमस्कुरु* —केवल मेरा चिन्तन करो, मेरे भक्त बनो, मेरी पूजा करो और मुझे ही नमस्कार करो। केवल इसी विधि से मनुष्य भगवद्धाम वापस जा सकता है और चरम सिद्धि प्राप्त कर सकता है। भगवान् आगे भी पुष्टि करते हैं ( *भगवद्गीता* १८.५४-५५) *ब्रह्मभूत: प्रसन्नात्मा न शोचति न कांक्षति।* *सम: सर्वेषु भूतेषु मद्भङ्क्षक्त लभते पराम्॥* *भक्त्या मामभिजानाति यावान् यश्चास्मि तत्त्वत:।* *ततो मां तत्त्वतो ज्ञात्वा विशते तदनन्तरम्॥* ''इस तरह दिव्य पद को प्राप्त व्यक्ति तुरन्त परब्रह्म का साक्षात्कार करता है और पूर्ण रूप से प्रसन्न रहता है। वह न शोक करता है न किसी वस्तु की इच्छा करता है। वह हर जीव पर समभाव रखता है। ऐसी स्थिति में उसे मेरी शुद्ध भक्ति प्राप्त होती है। केवल भक्ति द्वारा भगवान् के यथारूप को जाना जा सकता है। जब वह ऐसी भक्ति द्वारा पूर्णतया ईशभावनाभावित हो जाता है, तो वह भगवद्धाम में प्रवेश कर सकता है।ÓÓ  