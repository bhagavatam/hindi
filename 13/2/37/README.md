**न तेऽभवस्येश भवस्य कारणं** **विना विनोदं बत तर्कयामहे ।** **भवो निरोध: स्थितिरप्यविद्यया** **कृता यतस्त्वय्यभयाश्रयात्मनि ॥ ३९॥** 

शब्दार्थ **** 

**न—** **नहीं** **; ते—** **आपके** **; अभवस्य—** **जो जैसे कि सामान्य जीव, उसका जन्म, मृत्यु, पालन पोषण से परे है, जो, उसका** **; ईश—** **हे** **ईश्वर** **; भवस्य—** **आपके जन्म का** **; कारणम्—** **कारण** **; विना—** **रहित** **; विनोदम्—** **लीलाएँ (आपको विवश होकर इस जगत में** **नहीं आना पड़ता है)** **; बत—** **फिर भी** **; तर्कयामहे—** **हम तर्क-वितर्क नहीं कर सकते (लेकिन इन्हें अपकी लीला ही समझें)** **;** **भव:—** **जन्म** **; निरोध:—** **मृत्यु** **; स्थिति:—** **पालन** **; अपि—** **भी** **; अविद्यया—** **माया द्वारा** **; कृता:—** **किया गया** **; यत:—** **क्योंकि** **;** **त्वयि—** **तुममें** **; अभय-आश्रय—** **हे सबों के निर्भय आश्रय** **; आत्मनि—** **सामान्य जीवन का।** **.** 

**हे परमेश्वर, आप कोई सामान्य जीव नहीं जो सकाम कर्मों के अधीन इस भौतिक जगत में** **उत्पन्न होता है। अत: इस जगत में आपका प्राकट्य या जन्म एकमात्र ह्लादिनी शक्ति के कारण** **होता है। इसी तरह आपके अंश रूप सारे जीवों के कष्टों—यथा जन्म, मृत्यु तथा जरा का कोई** **दूसरा कारण नहीं सिवाय इसके कि ये सभी आपकी बहिरंगा शकि्त द्वारा संचालित होते हैं।** **तात्पर्य :** जैसाकि *भगवद्गीता* (१५.७) में कहा गया है— *ममैवंशो जीवलोके जीवभूत:* *सनातन:* —सारे जीव भगवान् के अंश रूप हैं अतएव गुणात्मक रूप में वे भगवान् से अभिन्न हैं। हम यह समझ सकते हैं जब भगवान् अवतार के रूप में प्रकट होते हैं या अन्तर्धान होते हैं, तो इसका कारण उनकी ह्लादिनी शक्ति के अतिरिक्त और कुछ नहीं होता। हम भगवान् को प्रकट होने के लिए बाध्य नहीं कर सकते। वे *भगवद्गीता* (४.७) में कहते हैं— *यदा यदा हि धर्मस्य ग्लानिर्भवति भारत।* *अवयुत्थानमधर्मस्य तदात्मानं सृजाश्यहम्॥* ''हे भारत! जब जब धर्म की हानि होती है और अधर्म का प्राधान्य होता है तब तब मैं अवतरित होता हूँ।ÓÓ जब असुरों द्वारा उत्पन्न भार को कम करने की आवश्यकता होती है, तो भगवान् इसे कई प्रकार से कर सकते हैं क्योंकि उनके पास नानाविध शकि्तयाँ हैं। उन्हें अवतार के रूप में आने की आवश्यकता नहीं है क्योंकि वे सामान्य जीवों की तरह किसी काम को करने के लिए बाध्य नहीं किये जा सकते। सारे जीव इस जगत में भोग करने की अभिलाषा से आते हैं किन्तु वे कृष्ण के बिना भोग करना चाहते हैं ( *कृष्ण-बहिर्मुख हैया भोज-वाञ्छा करे* ) इसलिए उन्हें माया के अधीन जन्म, मृत्यु, बुढ़ापा तथा रोग भोगना पड़ता है। किन्तु जब भगवान् प्रकट होते हैं, तो ऐसे कारण निहित नहीं रहते। उनका अवतरण उनकी ह्लादिनी शक्ति का कार्य होता है। हमें भगवान् तथा सामान्य जीव के बीच इस अन्तर को सदैव स्मरण रखना चाहिए और व्यर्थ ही यह तर्क-विर्तक नहीं करना चाहिए कि भगवान् आ नहीं सकते। ऐसे दार्शनिक हैं, जो भगवान् के अवतार में विश्वास नहीं करते और प्रश्न करते हैं ''भगवान् को आने की क्या आवश्यकता है?ÓÓ किन्तु इसका उत्तर यह है ''उन्हें क्यों नहीं आना चाहिए? वे जीव की इच्छा से नियंत्रित क्यों हों?ÓÓ भगवान् इच्छानुसार कार्य करने के लिए मुक्त हैं। इसीलिए इस श्लोक में कहा गया है— *विना विनोदं बत तर्कयामहे।* वे विनोदवश ही आते हैं अन्यथा उन्हें आने की कोई आवश्यकता नहीं रहती। जब जीव इस जगत में भौतिक भोग करने आता है, तो वह भगवान् की माया द्वारा *कर्म* तथा *कर्म-फल* में बँध जाता है। किन्तु यदि कोई भगवान् के चरणकमलों की शरण खोज लेता है, तो वह पुन: अपनी आदि मुक्त अवस्था को प्राप्त कर लेता है। जैसाकि यहाँ पर कहा गया है— *कृता* *यतस्त्वय्यभयाश्रयात्मनि* —जो भगवान् के चरणकमलों का आश्रय खोज लेता है, वह सदा निर्भय रहता है। चूँकि हम भगवान् पर आश्रित हैं अतएव हमें यह विचार त्याग देना चाहिए कि इस जगत में हम कृष्ण के बिना स्वतंत्रता भोग सकते हैं। इसी विचार के कारण हम बँधे हुए हैं। अब हमारा कर्तव्य है कि हम पुन: भगवान् के चरणकमलों की शरण खोजें। यह शरण *अभय* बतलायी गयी है। चूँकि कृष्ण को जन्म, मृत्यु, जरा तथा रोग नहीं सताते और चूँकि हम कृष्ण के ही अंश हैं अत: हम भी जन्म, मृत्यु, जरा तथा रोग के अधीन नहीं हैं किन्तु हम इन मोहमय समस्याओं में इसलिए जकड़ गये हैं क्योंकि हमने कृष्ण को तथा उनके नित्य दास रूप में अपनी स्थिति को भुला दिया है ( *जीवेर 'स्वरूपÓ* *हय—कृष्णेर 'नित्यदासÓ* )। अत: यदि हम सदैव भगवान् का चिन्तन, उनका गुणगान उनका कीर्तन करते हुए उनकी सेवा करें जैसाकि श्लोक ३७ में कहा गया है ( *श्रवणं गृणन् संस्मरयंश्च चिन्तयन्* ) तो हमें अपनी आदि स्वाभाविक स्थिति प्राप्त हो सकती है और हमारा बचाव हो सकता है। इसलिए देवताओं ने देवकी को विश्वास दिलाया कि वे कंस से डरे नहीं अपितु उन भगवान् का चिन्तन करें जो पहले ही उनके गर्भ में आ चुके हैं।  