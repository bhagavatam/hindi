**सा देवकी सर्वजगन्निवास-** **निवासभूता नितरां न रेजे ।** **भोजेन्द्रगेहेऽग्निशिखेव रुद्धा** **सरस्वती ज्ञानखले यथा सती ॥ १९॥** 

शब्दार्थ **** 

**सा देवकी—** **वह देवकी देवी** **; सर्व-जगत्-निवास—** **सारे ब्रह्माण्ड को धारण करने वाले भगवान् का (मत्स्थानि सर्वभूतानि )** **;** **निवास-भूता—** **देवकी की कुक्षि अब निवास बनी हुई है** **; नितराम्—** **विस्तार से** **; न—** **नहीं** **; रेजे—** **प्रकाशमान हो उठा** **; भोजेन्द्र-** **गेहे—** **कंस के घर की चहारदीवारी के भीतर** **; अग्नि-शिखा इव—** **आग की लपटों के समान** **; रुद्धा—** **ढकी हुई** **; सरस्वती—** **विद्या** **; ज्ञान-खले—** **ज्ञान-खल नामक व्यक्ति में, ऐसे व्यक्ति में जो ज्ञान होने पर भी उसको वितरित नहीं करता** **; यथा—** **जिस** **तरह** **; सती—** **होकर भी।** **.** 

**तब देवकी ने समस्त कारणों के कारण, समग्र ब्रह्माण्ड के आधार भगवान् को अपने भीतर** **रखा किन्तु कंस के घर के भीतर बन्दी होने से वे किसी पात्र की दीवालों से ढकी हुई अग्नि की** **लपटों की तरह या उस व्यक्ति की तरह थीं जो अपने ज्ञान को जनसमुदाय के लाभ हेतु वितरित** **नहीं करता।** **तात्पर्य :** इस श्लोक में *ज्ञान-खल* शब्द अत्यन्त महत्त्वपूर्ण है। ज्ञान तो वितरण के लिए होता है। यद्यपि पहले से ही पर्याप्त ज्ञान है किन्तु जब भी विज्ञानियों या दार्शनिकों को कोई नया ज्ञान सूझता है, तो वे उसे विश्वभर में वितरित कर देना चाहते हैं अन्यथा वह ज्ञान क्रमश: सूख जाता है और उससे कोई भी व्यक्ति लाभ नहीं उठा पाता। भारत के पास *भगवद्गीता* का ज्ञान है किन्तु दुर्भाग्यवश किसी न किसी कारणवश इस दिव्य भगवद्ज्ञान का विश्वभर में वितरण नहीं हो पाया यद्यपि यह सारे मानव समाज के निमित्त है। इसीलिए कृष्ण स्वयं श्री चैतन्य महाप्रभु के रूप में प्रकट हुए और उन्होंने सारे भारतीयों को आदेश दिया कि वे *भगवद्गीता* के ज्ञान का सारे विश्व में वितरण करने का भार अपने हाथ में लें। *यारे देख, तारे कह 'कृष्णÓ-उपदेश।* *आमार आज्ञाय गुरु हञा तार एइ देश॥* '' *भगवद्गीता* तथा *श्रीमद्भागवत* में दिये गये भगवान् श्रीकृष्ण के आदेशों का पालन करने के लिए हर एक को उपदेश दो। इस तरह आध्यात्मिक गुरु बनकर इस देश के हर व्यक्ति को मुक्त करने का प्रयास करो।ÓÓ ( *चैतन्यचरितामृत मध्य* ७.१२८) यद्यपि भारत के पास *भगवद्गीता* का दिव्य ज्ञान है किन्तु भारतीयों ने इसे वितरित करने का अपना कर्तव्य नहीं निभाया। इसीलिए अब इस ज्ञान को यथारूप में बिना किसी विकार के वितरित करने के लिए कृष्णभावनामृत आन्दोलन की स्थापना की गई है। यद्यपि इससे पूर्व भी *भगवद्गीता* के ज्ञान का वितरण करने के प्रयास हुए हैं किन्तु इन प्रयासों में विकृति तथा संसारी ज्ञान से समझौता किया जाता रहा है। लेकिन अब कृष्णभावनामृत आन्दोलन *भगवद्गीता* यथारूप का वितरण कर रहा है और लोग इस ज्ञान का लाभ उठाकर कृष्णभावनामृत की ओर जग रहे हैं और कृष्ण के भक्त बन रहे हैं। इस तरह ज्ञान के समुचित वितरण के शुभारश्भ से न केवल सारा विश्व लाभान्वित होगा अपितु मानव समाज में भारत की कीॢत बढ़ेगी। कंस ने कृष्णभावनामृत को अपने घर के भीतर ( *भोजेन्द्रगृहे* ) बन्दी बनाने का प्रयास किया जिसका परिणाम यह हुआ कि वह अपने सारे ऐश्वर्य समेत नष्ट हो गया। इसी तरह दुराग्रही भारतीय नेताओं द्वारा *भगवद्गीता* के असली ज्ञान का गला घोंटा जा रहा था और परिणामस्वरूप भारतीय संस्कृति तथा भगवद्ज्ञान नष्ट हो रहा था। किन्तु अब कृष्णभावनामृत के प्रसार के साथ ही *भगवद्गीता* का सही उपयोग होने लगा है।  