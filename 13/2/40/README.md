**इत्यभिष्टूय पुरुषं यद्रूपमनिदं यथा ।** **ब्रह्मेशानौ पुरोधाय देवा: प्रतिययुॢदवम् ॥ ४२॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; इति—** **इस प्रकार** **; अभिष्टूय—** **स्तुति करके** **; पुरुषम्—** **परम पुरुष की** **; यत्-** **रूपम्—** **जिसका स्वरूप** **; अनिदम्—** **दिव्य** **; यथा—** **जिस प्रकार** **; ब्रह्म—** **ब्रह्माजी** **; ईशानौ—** **तथा शिवजी** **; पुरोधाय—** **आगे** **करके** **; देवा:—** **सारे देवता** **; प्रतिययु:—** **लौट गये** **; दिवम्—** **अपने स्वर्ग निवास को।** **.** 

**पूर्ण पुरुषोत्तम भगवान् विष्णु की इस तरह स्तुति करने के बाद सारे देवता ब्रह्माजी तथा** **शिवजी को आगे करके अपने अपने स्वर्ग-आवासों को लौट गये।** **तात्पर्य :** कहा गया है कि— *अद्यापिह चैतन्य ए सब लीला करे।* *याँऽर भाग्ये थाके, से देखये निरन्तरे॥* ( *चैतन्य भागवत, मध्य* २३.५१३) भगवान् के अवतार नदी या समुद्र की तरंगों के समान सतत प्रकट होते रहते हैं। भगवान् के अवतार असीम हैं किन्तु भाग्यशाली भक्त ही उन्हें देख सकते हैं। सौभाग्यवश देवतागण भगवान् के अवतार को जान गये थे इसीलिए उन्होंने स्तुतियाँ कीं। अपने अपने निवासो को लौटती बार शिवजी तथा ब्रह्माजी ने अगुवाई की। *कुक्षि-गत:* का अर्थ है ''देवकी की कोख मेंÓÓ। श्रील जीव गोस्वामी ने *क्रमसन्दर्भ* भाष्य में इसकी व्यालया की है। चूँकि यह पहले कहा जा चुका है कि कृष्ण वसुदेव के हृदय में विद्यमान थे और तब देवकी के हृदय में स्थानान्तरित किये गये अत: श्रील जीव गोस्वामी लिखते हैं कि यह कैसे हुआ कि कृष्ण अब कुकि्ष में हैं? वे कहते हैं कि इसमें कोई विरोधाभास नहीं है। भगवान् हृदय से कुक्षि में या कुक्षि से हृदय में जा सकते हैं। वे कहीं भी जा या रुक सकते हैं। जैसाकि *ब्रह्म-संहिता*  (५.३५) में पुष्टि हुई है— *अण्डान्तरस्थपरमाणुचयान्तरस्थं गोविन्दमादि पुरुषं तमहं भजामि* )। भगवान् इच्छानुसार कहीं भी रुक सकते हैं अत: अपने पूर्व-जन्म की इच्छानुसार देवकी को वरदान स्वरुप भगवान् देवकीनन्दन को पुत्र रूप में प्राप्त करने का अवसर मिला। *इस प्रकार श्रीमद्भागवत के दशम स्कंध के अन्तर्गत ''देवताओं द्वारा गर्भस्थ कृष्ण की स्तुतिÓÓ* *नामक द्वितीय अध्याय के भक्तिवेदान्त तात्पर्य पूर्ण हुए।* 