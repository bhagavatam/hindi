**तथा न ते माधव तावका: क्वचिद्** **भ्रश्यन्ति मार्गात्त्वयि बद्धसौहृदा: ।** **त्वयाभिगुप्ता विचरन्ति निर्भया** **विनायकानीकपमूर्धसु प्रभो ॥ ३३॥** 

शब्दार्थ **** 

**तथा—** **उनकी (अभक्तों की) तरह** **; न—** **नहीं** **; ते—** **वे (भक्तगण)** **; माधव—** **हे लक्ष्मीपति भगवान्** **; तावका:—** **भक्तिमार्ग के** **अनुयायी, भक्तगण** **; क्वचित्—** **किसी भी परिस्थिति में** **; भ्रश्यन्ति—** **नीचे गिरते हैं** **; मार्गात्—** **भक्ति मार्ग से** **; त्वयि—** **आप में** **;** **बद्ध-सौहृदा:—** **आपके चरणकमलों में पूरी तरह से अनुरक्त होने के कारण** **; त्वया—** **आपके द्वारा** **; अभिगुप्ता:—** **सारे संकटों से** **सुरक्षित** **; विचरन्ति—** **विचरण करते हैं** **; निर्भया:—** **निर्भीक होकर** **; विनायक-अनीकप—** **शत्रु जो भक्ति विचारधारा का विरोध** **करने के लिए साज-सामान रखते हैं** **; मूर्धसु—** **अपने सिरों पर** **; प्रभो—** **हे प्रभु** **.** 

**हे माधव, पूर्ण पुरुषोत्तम परमेश्वर, हे लक्ष्मीपति भगवान्, यदि आपके प्रेमी भक्तगण कभी** **भक्तिमार्ग से च्युत होते हैं, तो वे अभक्तों की तरह नहीं गिरते क्योंकि आप तब भी उनकी रक्षा** **करते हैं। इस तरह वे निर्भय होकर अपने प्रतिद्वनि्द्वयों के मस्तकों को झुका देते हैं और भक्ति में** **प्रगति करते रहते हैं।** **तात्पर्य :** सामान्यतया भक्तों का पतन नहीं होता किन्तु यदि परिस्थितिवश ऐसा हो भी जाय तो भगवान् उनकी प्रबल अनुरक्ति के कारण सभी परिस्थितियों में उन्हें संरक्षण प्रदान करते हैं। भक्तगण गिरकर भी इतने प्रबल रहते हैं कि अपने शत्रुओं के मस्तकों पर चल सकें। हमने वास्तव में देखा है कि हमारे कृष्णभावनामृत आन्दोलन के अनेक विरोधी हैं, जैसे ''डीप्रोग्रामर्सÓÓ जिन्होंने हमारे भक्तों के विरुद्ध एक भारी मुकद्दमा चला रखा था। हमने सोच रखा था कि इस मुकद्दमा के तय होने में काफी समय लगेगा किन्तु भक्तों की रक्षा भगवान् करते हैं अत: हम आशा के विपरीत एक दिन में ही मुकद्दमा जीत गये। इस तरह जो मुकद्दमा सालों चलने वाला था वह भगवान् के संरक्षण के कारण एक ही दिन में तय हो गया क्योंकि *भगवद्गीता* (९.३१) में भगवान् ने वादा किया है— *कौन्तेय* *प्रतिजानीहि न मे भक्त: प्रणश्यति* —हे कुन्तीपुत्र! तुम निर्भय होकर घोषित कर दो कि मेरा भक्त कभी विनष्ट नहीं होता। इतिहास में भक्तों के ऐसे अनेक ²ष्टान्त हैं—यथा चित्रकेतु, इन्द्रद्युश्न तथा महाराज भरत जो परिस्थितिवश च्युत हुए किन्तु फिर भी उनकी रक्षा हुई। उदाहरणार्थ, महाराज भरत एक हिरन के प्रति अपनी अनुरक्ति के कारण अगले जन्म में हिरन बने क्योंकि मरते समय उन्होंने हिरन का ही चिन्तन किया था ( *यं यं वापि स्मरन् भावं त्यजत्यन्ते कलेवरम्* )। भगवान् की सुरक्षा पाने से हिरन ने भगवान् के साथ अपने सश्बन्ध को स्मरण रखा जिससे अगले जन्म में उसका जन्म एक अच्छे ब्राह्मण परिवार में हुआ और उसने भक्ति सश्पन्न की ( *शुचीनां श्रीमतां गेहे योगभ्रष्टोऽभिजायते* )। इसी तरह चित्रकेतु का पतन हुआ और वह राक्षस वृत्रासुर बना किन्तु उसकी भी रक्षा की गई। इस तरह यदि कोई भक्ति योग के मार्ग से नीचे गिरता भी है, तो अन्ततोगत्वा उसकी रक्षा होती है। यदि कोई भक्त ²ढ़ रूप से भक्तियोग में स्थित है, तो भगवान् उसकी सुरक्षा का वचन देते हैं ( *कौन्तेय प्रतिजानीहि न* *मे भक्त: प्रणश्यति* )। किन्तु यदि परिस्थितिवश भक्त का पतन हो भी जाय तो माधव उसकी रक्षा करते हैं। *माधव* शब्द सार्थक है। *मा,* लक्ष्मी, सभी ऐश्वर्यों की माता सदैव भगवान् के साथ रहती हैं और यदि भक्त भगवान् के सश्पर्क में रहता है, तो भगवान् के सारे ऐश्वर्य उसकी सहायता के लिए तैयार रहते हैं। *यत्र योगेश्वर: कृष्णो यत्र पार्थो धनुर्धर:।* *तत्र श्रीॢवजयो भूतिध्र्रुवा नीतिर्मतिर्मम॥* ( *भगवद्गीता* १८.७८) जहाँ भगवान् कृष्ण तथा उनका भक्त अर्जुन अर्थात् पार्थ रहते हैं वहाँ विजय, ऐश्वर्य, असाधारण शक्ति तथा नैतिकता रहते हैं। भक्त का ऐश्वर्य *कर्मकाण्डविचार* का प्रतिफल नहीं होता। भक्त सदैव भगवान् के सारे ऐश्वर्यों द्वारा सुरक्षित रहता है। कोई भी उससे उन्हें वंचित नहीं कर सकता ( *तेषां* *नित्याभियुक्तानां योगक्षेमं वहाश्यहम्* )। इस तरह भक्त अपने किसी भी विरोधी द्वारा परास्त नहीं किया जा सकता। इसलिए भक्त को चाहिए कि जानबूझ कर भकि्त के मार्ग से विचलित न हो। ²ढ़ भक्त की सुरक्षा भगवान् द्वारा निश्चित है।  