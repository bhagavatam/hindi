**दिष्ट्या हरेऽस्या भवत: पदो भुवो** **भारोऽपनीतस्तव जन्मनेशितु: ।** **दिष्ट्याङ्कितां त्वत्पदकै: सुशोभनै-** **द्र्रक्ष्याम गां द्यां च तवानुकश्पिताम् ॥ ३८॥** 

शब्दार्थ **** 

**दिष्ट्या—** **भाग्यवश** **; हरे—** **हे भगवान्** **; अस्या:—** **इस (संसार) के** **; भवत:—** **आपके** **; पद:—** **स्थान का** **; भुव:—** **इस धरा पर** **;** **भार:—** **असुरों द्वारा उत्पन्न बोझ** **; अपनीत:—** **दूर हुआ** **; तव—** **आपके** **; जन्मना—** **अवतार लेने से** **; ईशितु:—** **सबके नियन्ता आप** **;** **दिष्ट्या—** **तथा भाग्य से** **; अङ्किताम्—** **चिन्हित** **; त्वत्-पदकै:—** **आपके चरणकमलों से** **; सु-शोभनै:—** **शंख, चक्र, पद्म तथा गदा** **चिह्नों से अलंकृत** **; द्रक्ष्याम—** **हम देखेंगे** **; गाम्—** **इस पृथ्वी पर** **; द्याम् च—** **तथा स्वर्ग में भी** **; तव अनुकश्पिताम्—** **हम पर आपकी** **अहैतुकी कृपा होने से।** **.** 

**हे प्रभु, हम भाग्यशाली हैं कि आपके प्राकट्य से इस धरा पर असुरों के कारण जो भारी** **बोझा है, वह शीघ्र ही दूर हो जाता है। निस्सन्देह हम अत्यन्त भाग्यशाली हैं क्योंकि हम इस धरा** **में तथा स्वर्गलोक में भी आपके चरणकमलों को अलंकृत करने वाले शंख, चक्र, पद्म तथा** **गदा के चिन्हों को देख सकेंगे।** **तात्पर्य :** भगवान् के चरणकमलों के तलवे शंख, चक्र, गदा, पद्म चिह्नों से अंकित होते हैं। साथ ही ध्वजा तथा वज्र भी अंकित रहते हैं। कृष्ण जब इस धराधाम में या स्वर्गलोक में विचरण करते हैं, तो ये चिह्न ²ष्टिगोचर होते रहते हैं। वृन्दावन धाम दिव्य स्थान है क्योंकि यहाँ कृष्ण कई बार विचरण करते हैं। वृन्दावनवासी भाग्यशाली थे कि उन्होंने इन चिह्नों को जगह जगह देखा। जब अक्रूर कृष्ण तथा बलराम को कंस द्वारा आयोजित उत्सव में ले जाने के लिए वृन्दावन गये तो वे वृन्दावन की भूमि पर कृष्ण के चरणचिह्नों को देख कर भूमि पर लोटकर कराहने लगे। ये चिह्न उन्हीं भक्तों को दिखते हैं जिन पर भगवान् की अहैतुकी कृपा होती है ( *तवानुकश्पिताम्* )। देवतागण केवल इसलिए हॢषत नहीं थे कि भगवान् असुरों का भार दूर कर देंगे अपितु इसलिए भी कि वे भगवान् के चरणों पर अंकित चिह्नों को भी भूमि पर देख सकेंगे। गोपियाँ चरागाहों में विचरण करते कृष्ण के चरणकमलों का सदैव चिन्तन करती रहती थीं और जैसाकि पिछले श्लोक में कहा गया है, केवल कृष्ण के चरणकमलों के चिन्तन से गोपियाँ अध्यात्म में लीन रहती थीं ( *आविष्टचेता न भवाय कल्पते* )। गोपियों की ही तरह जो भगवान् के विचार में सदैव लीन रहता है, वह भौतिक स्तर से ऊपर स्थित रहता है और फिर इस भौतिक जगत में नहीं आता। अत: हमारा कर्तव्य है कि हम सदैव भगवान् के चरणकमलों के विषय में सुनें, कीर्तन करें और चिन्तन करें जिस तरह कि वृन्दावन में रहने वाले वैष्णवजन अहॢनश भगवान् के ही चरणकमलों का चिन्तन करते रहते हैं।  