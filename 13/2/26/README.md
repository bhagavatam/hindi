**त्वमेक एवास्य सत: प्रसूति-** **स्त्वं सन्निधानं त्वमनुग्रहश्च ।** **त्वन्मायया संवृतचेतसस्त्वां** **पश्यन्ति नाना न विपश्चितो ये ॥ २८॥** 

शब्दार्थ **** 

**त्वम्—** **तुम (हे प्रभु)** **; एक:—** **अकेले, आप ही सर्वस्व हैं** **; एव—** **निस्सन्देह** **; अस्य सत:—** **इस ²श्य जगत का** **; प्रसूति:—** **मूल** **स्रोत** **; त्वम्—** **आप** **; सन्निधानम्—** **सर्वस्व विनष्ट हो जाने पर ऐसी सारी शक्ति का संरक्षण** **; त्वम्—** **आप** **; अनुग्रह: च—** **तथा** **पालक** **; त्वत्-मायया—** **आपकी माया से** **; संवृत-चेतस:—** **उनका, जिनकी बुद्धि ऐसी माया से आवृत है** **; त्वाम्—** **आपको** **;** **पश्यन्ति—** **देखते हैं** **; नाना—** **अनेक प्रकार** **; न—** **नहीं** **; विपश्चित:—** **विद्वान या भक्तगण** **; ये—** **जो।** **.** 

**हे प्रभु, आप ही कई रूपों में अभिव्यक्त इस भौतिक जगत रूपी मूल वृक्ष के प्रभावशाली** **कारणस्वरूप हैं। आप ही इस जगत के पालक भी हैं और संहार के बाद आप ही ऐसे हैं जिसमें** **सारी वस्तुएँ संरक्षण पाती हैं। जो लोग माया से आवृत हैं, वे इस जगत के पीछे आपका दर्शन** **नहीं कर पाते क्योंकि उनकी ²ष्टि विद्वान भक्तों जैसी नहीं होती।** **तात्पर्य :** अनेक देवता, यथा ब्रह्मा, शिव तथा विष्णु इस भौतिक जगत के स्रष्टा, पालक तथा संहारक माने जाते हैं किन्तु वास्तव में वे हैं नहीं। यथार्थ तो यह है कि भगवान् अपनी विविध शकि्तयों के रूप में हर वस्तु में प्रकट हैं। *एकमेवाद्वितीयं ब्रह्म* —और कोई दूसरा अस्तित्व नहीं है। जो लोग सचमुच *विपश्चित्* अर्थात् विद्वान हैं, वे जीवन की किसी भी अवस्था में भगवान् को समझने तथा देखने में समर्थ होते हैं। *प्रेमाञ्जनच्छुरितभक्तिविलोचनेन सन्त: सदैव हृदयेषु विलोकयन्ति* ( *ब्रह्म-संहिता* ५.३८ )। विद्वान भक्त कष्ट को भी भगवान् की उपस्थिति के रूप में स्वीकार करते हैं। जब कोई भक्त कष्ट में होता है, तो वह देखता है कि भगवान् तो भौतिक जगत के कल्मष से उसे छुटकारा दिलाने या शुद्ध करने के लिए कष्ट के रूप में प्रकट हुए हैं। इस जगत में रहते हुए मनुष्य विविध अवस्थाओं में रहता है, अत: भक्त कष्ट की अवस्था को भी भगवान् का दूसरा स्वरूप ही स्वीकार करता है। *तत्तेऽअनुकश्पां सुसमीक्षमाण:* ( *भागवत .१४.८* )। अत: भक्त कष्ट को भगवान् का महान् अनुग्रह मानता है क्योंकि वह समझता है कि उसके कल्मष धोये जा रहे हैं। *तेषामहं समुद्धर्ता* *मृत्युसंसारसागरात्* ( *भगवद्गीता* १२.७)। कष्ट का उदय निषेधात्मक विधि है, जिससे भक्त को इस मृत्यु संसार से अथवा भौतिक संसार से अर्थात् जन्म-मृत्यु की निरन्तर पुनरावृति्त से छुटकारा दिलाया जाता है। शरणागत को पुन: पुन: जन्म-मृत्यु से बचाने के लिए ही भगवान् उसे थोड़ा कष्ट देकर उसके कल्मष को धो देते हैं। अभक्त इसे नहीं समझ सकता किन्तु भक्त *विपश्चित्* अर्थात् विद्वान होने के कारण इसे देख सकता है। इसलिए अभक्त कष्ट में परेशान हो जाता है किन्तु भक्त इस कष्ट को भगवान् का दूसरा रूप जानकर स्वागत करता है। *सर्वं खल्विदं ब्रह्म।* भक्त वास्तव में देख सकता है कि भगवान् के अतिरिक्त अन्य कोई दूसरी सत्ता नहीं है। *एकमेवाद्वितीयम्।* भगवान् केवल एक है, जो अपने को विभिन्न शक्तियों के रूप में प्रस्तुत करता है। जिन्हें असली ज्ञान नहीं है, वे सोचते हैं कि ब्रह्मा स्रष्टा हैं, विष्णु पालक हैं और शिव संहारकर्ता हैं और विभिन्न देवतागण विविध कार्यों की पूॢत के निमित्त हैं। इस तरह वे लोग तरह तरह के प्रयोजन निॢमत करते हैं और इन कार्यों की पूॢत के लिए विविध देवताओं की पूजा करते हैं। *कामैस्तैस्तैर्हृतज्ञाना: प्रपद्यन्तेऽन्यदेवता:* )। किन्तु भक्त जानता है कि विविध देवता भगवान् के ही अंग हैं और इन अंशों के पूजे जाने की कोई आवश्यकता नहीं है। भगवान् *भगवद्गीता* (९.२३) में कहते हैं— *येऽप्यन्यदेवता भक्ता यजन्ते श्रद्धयान्विता:।* *तेऽपि मामेव कौन्तेय यजन्त्यविधिपूर्वकम्॥* ''हे कुन्तीपुत्र! मनुष्य जो कुछ भी अन्य देवताओं को अॢपत करता है, वह वास्तव में केवल मेरे निमित्त होता है किन्तु इसे बिना सही ज्ञान के अर्पण किया जाता है।ÓÓ देवताओं के पूजन की आवश्यकता नहीं रहती क्योंकि यह *अविधि* है। मात्र कृष्ण के चरणकमलों की शरण ग्रहण करने से मनुष्य के सारे कार्य पूरे हो जाते हैं और विविध अर्चाविग्रहों या देवताओं को पूजने की कोई आवश्यकता नहीं रह जाती। केवल *मूढ* इन सब देवताओं को मानते हैं क्योंकि वे भौतिक प्रकृति के तीनों गुणों द्वारा मोहित होते हैं। ( *त्रिभिर्गुणमयैर्भावैरेभि: सर्वमिदं जगत्* ) ऐसे मूढ़ इतना भी नहीं समझ सकते कि हर वस्तु के असली स्रोत तो भगवान् हैं ( *मोहितं नाभिजानाति मामेवय: परमव्ययम्* )। मनुष्य को चाहिए कि भगवान् के विविध स्वरूपों से विचलित न हो अपितु परमेश्वर में ध्यान एकाग्र करके उन्हीं की पूजा करे ( *मामेकं शरणं व्रज* )। मनुष्य-जीवन का यही आदर्श सिद्धान्त होना चाहिए।  