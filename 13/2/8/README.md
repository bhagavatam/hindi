**अथाहमंशभागेन देवक्या: पुत्रतां शुभे ।** **प्राप्स्यामि त्वं यशोदायां नन्दपत्न्यां भविष्यसि ॥ ९॥** 

शब्दार्थ **** 

**अथ—** **तत्पश्चात्** **; अहम्—** **मैं** **; अंश-भागेन—** **अपने अंश द्वारा** **; देवक्या:—** **देवकी का** **; पुत्रताम्—** **पुत्र** **; शुभे—** **हे कल्याणी** **योगमाया** **; प्राप्स्यामि—** **बनूँगा** **; त्वम्—** **तुम** **; यशोदायाम्—** **माता यशोदा के गर्भ में** **; नन्द-पत्न्याम्—** **महाराज नन्द की पत्नी** **;** **भविष्यसि—** **तुम भी प्रकट होगी।** **.** 

**हे सर्व-कल्याणी योगमाया, तब मैं अपने छहों ऐश्वर्यों से युक्त होकर देवकी के पुत्र रूप में** **प्रकट होऊँगा और तुम महाराज नन्द की महारानी माता यशोदा की पुत्री के रूप में प्रकट होगी।** **तात्पर्य :** इस श्लोक में *अंश-भागेन* शब्द महत्त्वपूर्ण है। *भगवद्गीता* (.४२) में भगवान् कहते हैं— *अथवा बहुनैतेन किम् ज्ञातेन तवार्जुन।* *विष्टवयाहमिदं कृत्स्नमेकांशेन स्थितो जगत्॥* ''लेकिन हे अर्जुन! इस विस्तृत ज्ञान की क्या आवश्यकता है? मैं अपने एक अंश से ही इस सारे विश्व में व्याप्त हूँ और इसको धारण करता हूँ।ÓÓ भगवान् की शक्ति के अंश रूप में ही हर वस्तु है। देवकी के गर्भ में भगवान् कृष्ण के आने के लिए ब्रह्मा ने भूमिका निभाई क्योंकि उन्होंने क्षीरसागर के तट पर भगवान् से प्रार्थना की कि वे प्रकट हों। भगवान् के प्रथम अंश बलदेव ने भी भूमिका निभाई। इसी तरह यशोदा की पुत्री रूप में उत्पन्न योगमाया ने भी भूमिका निभाई। इस तरह से *जीवतत्त्व* , *विष्णुतत्त्व* तथा *शक्तितत्व* —ये तीनों भगवान् से मिल गये और जब कृष्ण प्रकट होते हैं, तो अपने इन संयुक्त अंशों के समेत प्रकट होते हैं। जैसाकि पिछले श्लोकों में बतलाया जा चुका है योगमाया से कहा गया कि वह देवकी के गर्भ से संकर्षण, बलदेव, को निकाल करके रोहिणी के गर्भ में स्थानान्तरित करे और यह उसके लिए भारी कार्य था। वह समझ ही नहीं पा रही थी कि संकर्षण को किस तरह खींचे। इसीलिए कृष्ण ने उसे *शुभे* कह कर सश्बोधित किया, ''तुश्हारा कल्याण हो, तुम मुझसे शक्ति प्राप्त करो और तुम इस काम को कर सकोगी। ''भगवत्कृपा होने पर कोई भी व्यक्ति कोई भी कार्य कर सकता है क्योंकि भगवान् हर वस्तु में अपने अंशों से ( *अंशभागेन* ) उपस्थित रहते हैं और उसे अपनी परम इच्छा से घटाते-बढ़ाते रहते हैं। बलराम कृष्ण से केवल पन्द्रह दिन बड़े थे। कृष्ण के आशीर्वाद से योगमाया माता यशोदा की पुत्री बनी किन्तु परमेश्वर की इच्छा से वह अपने पिता-माता का प्रेम न पा सकी। यद्यपि कृष्ण माता यशोदा के गर्भ से उत्पन्न नहीं हुए थे फिर भी उन्हें माता यशोदा तथा नन्द का प्रेम प्राप्त हुआ। कृष्ण के आशीर्वाद से योगमाया को माता यशोदा की पुत्री होने का गौरव प्राप्त हो सका। यशोदा भी कृष्ण के आशीर्वाद से प्रसिद्ध हो गईं। यशोदा का अर्थ है ''यश देने वाली।ÓÓ  