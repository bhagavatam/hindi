**अथात आनन्ददुघं पदाश्बुजं** **हंसा: श्रयेरन्नरविन्दलोचन ।** **सुखं नु विश्वेश्वर योगकर्मभि-** **स्त्वन्माययामी विहता न मानिन: ॥ ३॥** 

शब्दार्थ **** 

**अथ—** **अब** **; अत:—** **इसलिए** **; आनन्द-दुघम्—** **सारे आनन्द का स्रोत** **; पद-अश्बुजम्—** **आपके चरणकमल** **; हंसा:—** **हंस जैसे** **व्यक्ति** **; श्रयेरन्—** **शरण लेते हैं** **; अरविन्द-लोचन—** **हे कमलनेत्र** **; सुखम्—** **सुखपूर्वक** **; नु—** **निस्सन्देह** **; विश्व-ईश्वर—** **ब्रह्माण्ड के** **स्वामी** **; योग-कर्मभि:—** **योग तथा सकाम कर्म करने से** **; त्वत्-मायया—** **आपकी भौतिक शक्ति से** **; अमी—** **ये** **; विहता:—** **पराजित** **; न—** **नहीं (शरण लेते)** **; मानिन:—** **झूठे ही गर्व करने वाले।** **.** 

**इसलिए हे कमलनयन ब्रह्माण्ड के स्वामी, हंस स²श व्यक्ति खुशी-खुशी आपके उन** **चरणकमलों की शरण ग्रहण करते हैं, जो समस्त दिव्य आनन्द के स्रोत हैं। किन्तु जिन्हें अपने** **योग तथा कर्म की उपलब्धियों पर गर्व है, वे आपकी शरण में नहीं आ पाते और आपकी** **मायाशक्ति द्वारा परास्त होते हैं।** **तात्पर्य :** यहाँ पर श्री उद्धव बलपूर्वक कहते हैं कि मात्र भगवान् की शरण ग्रहण करने से आध्यात्मिक सिद्धि प्राप्त की जा सकती है। जो ऐसा करते हैं, वे *हंस* कहलाते हैं। वे मनुष्यों में सर्वाधिक विवेकवान् होते हैं क्योंकि वे आध्यात्मिक सुख के असली स्रोत, भगवान् के चरणकमलों को, खोज लेने में समर्थ होते हैं। *योग-कर्मभि:* शब्द सूचित करता है कि जो लोग योग या सामान्य भौतिक उद्योग के क्षेत्र में की गई उपलब्धि पर गर्व करते हैं या उसकी ओर आकृष्ट होते हैं, वे भगवान् की आज्ञापूर्वक शरणागति से होने वाले महान् लाभ को नहीं समझ पाते। सामान्यतया सकाम कर्मी तथा योगी अपनी अपनी तथाकथित उपलब्धियों पर गॢवत रहते हैं और वे भगवान् की अपेक्षा अपने प्रयास की ओर अधिक आकृष्ट रहते हैं। भगवान् कृष्ण की दीनतापूर्वक शरण ग्रहण करके कृष्णभावनामृत के मार्ग पर आसानी से और तेजी से अग्रसर हुआ जा सकता है और भगवद्धाम जाया जा सकता है।  