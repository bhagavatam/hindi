**भवभयमपहन्तुं ज्ञानविज्ञानसारं** **निगमकृदुपजह्रे भृङ्गवद्वेदसारम् ।** **अमृतमुदधितश्चापाययद्भृत्यवर्गान्** **पुरुषमृषभमाद्यं कृष्णसंज्ञं नतोऽस्मि ॥ ४९॥** 

शब्दार्थ **** 

**भव—** **भौतिक जीवन के** **; भयम्—** **भय को** **; अपहन्तुम्—** **हर लेने के लिए** **; ज्ञान-विज्ञान—** **ज्ञान तथा विज्ञान का** **; सारम्—** **सार** **;** **निगम—** **वेदों के** **; कृत्—** **रचयिता ने** **; उपजह्रे—** **प्रदान किया** **; भृङ्ग-वत्—** **मधुमक्खी की तरह** **; वेद-सारम्—** **वेदों का सार** **;** **अमृतम्—** **अमृत** **; उदधित:—** **समुद्र से** **; च—** **तथा** **; अपाययत्—** **पिलाया** **; भृत्य-वर्गान्—** **अपने अनेक भक्तों को** **; पुरुषम्—** **भगवान् को** **; ऋषभम्—** **महानतम** **; आद्यम्—** **आदि जीव** **; कृष्ण-संज्ञम्—** **कृष्ण नामक** **; नत:—** **सिर झुकाता** **; अस्मि—** **हूँ।** **.** 

**मैं उन भगवान् कृष्ण को नमस्कार करता हूँ जो आदि तथा समस्त जीवों में महानतम हैं। वे** **वेदों के रचयिता हैं और उन्होंने अपने भक्तों के भौतिक जगत के भय को नष्ट करने के लिए,** **मधुमक्खी की तरह समस्त ज्ञान तथा विज्ञान के इस अमृतमय सार का संग्रह किया। इस तरह** **उन्होंने अपने अनेक भक्तों को आनन्दसागर से यह अमृत प्रदान किया है और उनकी कृपा से** **उन्होंने इसका पान किया है।** **तात्पर्य :** जिस तरह मधुमक्खी फूल को क्षति पहुँचाये बिना अमृत चूस लेती है, उसी तरह श्रीकृष्ण वैदिक विकास की विस्तृत प्रणाली को विचलित किये बिना, समस्त वैदिक ज्ञान का सार काढ लेते हैं। दूसरे शब्दों में, श्रीकृष्ण स्वयं को वैदिक ज्ञान का लक्ष्य स्थापित करते हैं। वे प्रारश्भिक निकृष्ट विधियों को जो स्थूल भौतिक व्यक्तियों पर लागू हों तनिक भी विनष्ट नहीं होने देते। श्री शुकदेव गोस्वामी समस्त ब्रह्माण्ड के गुरु भगवान् श्रीकृष्ण को नमस्कार करते हुए समापन करते हैं। *इस प्रकार श्रीमद्भागवत के ग्यारहवें स्कंध के ''भक्ति-योगÓÓ नामक उन्तीसवें अध्याय के श्रील* *भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण हुए।* 