**भूश्यश्ब्वग्न्यनिलाकाशा भूतानां पञ्चधातव: ।** **आब्रह्मस्थावरादीनां शारीरा आत्मसंयुता: ॥ ५॥** 

शब्दार्थ **** 

**भूमि—** **पृथ्वी** **; अश्बु—** **जल** **; अग्नि—** **अग्नि** **; अनिल—** **वायु** **; आकाशा:—** **आकाश** **; भूतानाम्—** **सारे बद्धजीवों का** **; पञ्च—** **पाँच** **; धातव:—** **मूलभूत तत्त्व** **; आ-ब्रह्म—** **ब्रह्मा से लेकर** **; स्थावर-आदीनाम्—** **जड़ प्राणियों तक** **; शारीरा:—** **शरीरों के निर्माण** **हेतु प्रयुक्त** **; आत्म—** **परमात्मा** **; संयुता:—** **समान रूप से सश्बन्धित।** **.** 

**पृथ्वी, जल, अग्नि, वायु तथा आकाश—ये पाँच मूलभूत तत्त्व हैं जिनसे ब्रह्मा से लेकर** **जड़ प्राणियों तक समस्त बद्धजीवों के शरीर बने हैं। ये सारे तत्त्व एक भगवान् से उद्भूत होते** **हैं।** **तात्पर्य :** सारे शरीर इन्हीं पाँच स्थूल तत्त्वों के, जो एक भगवान् से उद्भूत हैं, विभिन्न अनुपातों से बने हुए हैं और जीवों को आच्छादित किये रहते हैं। गुण तथा दोष की संकल्पनाएँ भगवान् की चुनाव-इच्छा पर निर्भर करती हैं न कि भौतिक पदार्थों के गुणात्मक अन्तरों पर। कृष्णभावनाभावित व्यक्ति सारी भौतिक घटनाओं को अंतत: एकरूप देखता है। भौतिक जगत में भक्त का सदाचार, बुद्धिमय विवेक तथा कलात्मक भाव ईश्वर की इच्छा पर आश्रित होते हैं। सारे भौतिक तत्त्व भगवान् से उद्भूत होने के कारण अन्तत: अभिन्न होते हैं। किन्तु सांसारिक अच्छाई (पुण्य) के समर्थक डरते रहते हैं कि यदि गुण-दोष के भौतिक द्वैत को कम करके बतलाया जायगा तो लोग अनैतिक अथवा अराजकतावादी बन जायेंगे। निश्चय ही आधुनिक विज्ञानी जिस निॢवशेष तथा नास्तिक दर्शन का प्रचार करते हैं, जिसमें भौतिक विविधता अणुओं-परमाणुओं के गणित-रूपी वर्णनों में ही सिमट जाती है, उससे अनैतिक समाज का जन्म होता है। यद्यपि भौतिक विज्ञान तथा वैदिक ज्ञान दोनों ही भौतिक विविधता के मोह का उद्धाटन करते हैं और समस्त भौतिक शक्ति की एकरूपता को बतलाते हैं, किन्तु मात्र कृष्ण-भक्त ही ईश्वर की इच्छा के परम पुण्य के प्रति समॢपत होते हैं। इस तरह वे सदैव ही समस्त जीवों के लाभ हेतु कर्म करते हैं और भगवान् की इच्छा के अनुसार भौतिक विविधता को भगवान् की सेवा के लिए स्वीकार करते हैं। कृष्णभावनामृत के बिना लोग आध्यात्मिक अच्छाई को नहीं समझ सकते। इसीलिए वे भौतिक स्तर पर परस्पर-निर्भर स्वार्थमय सवयता का निर्माण करने का प्रयास करते हैं। ऐसी मूर्खतापूर्ण व्यवस्था सरलता से ध्वस्त हो जाती है जैसाकि आधुनिक युग में व्याप्त सामाजिक संघर्ष तथा अव्यवस्था से प्रकट है। सवय समाज के सारे सदस्यों को भगवान् की परम सत्ता को स्वीकार करना चाहिए, तभी सामाजिक शान्ति तथा भाईचारा सांसारिक पाप-पुण्य के मलिन सश्बन्धों पर आश्रित नहीं रहेगा।  