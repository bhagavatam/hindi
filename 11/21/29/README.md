**न ते मामङ्ग जानन्ति हृदिस्थं य इदं यत: ।** **उक्थशषा ह्यसुतृपो यथा नीहारचक्षुष: ॥ २८॥** 

शब्दार्थ **** 

**न—** **नहीं** **; ते—** **वे** **; माम्—** **मुझको** **; अङ्ग—** **हे उद्धव** **; जानन्ति—** **जानते हैं** **; हृदि-स्थम्—** **हृदय के भीतर स्थित** **; य:—** **जो** **; इदम्—** **यह ब्रह्माण्ड** **; यत:—** **जहाँ से आता है** **; उक्थ-शषा:—** **जो वैदिक अनुष्ठानों को प्रशंसनीय मानते हैं, या जिनके लिए उनके** **अनुष्ठान कृत्य उन हथियारों के तुल्य हैं, जो यज्ञ-पशुओं को मारता है** **; हि—** **निस्सन्देह** **; असु-तृप:—** **मात्र इन्द्रियतृप्ति में रुचि** **रखने वाले** **; यथा—** **जिस तरह** **; नीहार—** **कुहरा में** **; चक्षुष:—** **आँखों वाले।** **.** 

**हे उद्धव, वैदिक अनुष्ठानों का आदर करने से प्राप्त इन्द्रियतृप्ति के प्रति समॢपत लोग, यह** **नहीं समझ सकते कि मैं हर एक के हृदय में स्थित हूँ और सश्पूर्ण ब्रह्माण्ड मुझसे अभिन्न नहीं है** **और मुझी से उद्भूत है। निस्सन्देह, वे उन व्यक्तियों के समान हैं जिनकी आँखें कुहरे से ढकी** **रहती हैं।** **तात्पर्य :** *उक्थ-शषा:* शब्द कतिपय वैदिक स्तुतियों के उच्चारण का द्योतक है जिनसे इस जगत में तथा अगले लोक में सकाम फल प्राप्त किये जाते हैं। *शष* शब्द हथियार का सूचक है। इस तरह उक्थ-शष का अर्थ वह हथियार है, जो यज्ञ में यज्ञ-पशु को मारने के लिए प्रयुक्त किया जाता है। शारीरिक तृप्ति के लिए वैदिक ज्ञान का दुरुपयोग करने वाले व्यक्ति भौतिकतावादी धाॢमक नियमों के हथियार से अपनी हत्या कर रहे हैं। उनकी उपमा घने कुहरे के भीतर देखने का प्रयास करने वाले मनुष्यों से दी जाती है। मिथ्या देहात्म बुद्धि, जो मनुष्य-शरीर के भीतर की आत्मा की उपेक्षा कराती है, अज्ञान के गहन कुहरे की भाँति है, जो हमारी ईश-²ष्टि को रोकती है। इसलिए भगवान् कृष्ण *भगवद्गीता* में अपना उपदेश देहात्म बुद्धि के गहन अंधकार को दूर करने से शुरू करते हैं। धर्म का अर्थ है ईश्वर का नियम। ईश्वर का अनि्तम आदेश या नियम यह है कि हर बद्धजीव उनकी शरण में आये, उनकी सेवा करना और प्रेम करना सीखे और इस तरह भगवद्धाम वापस जाये। कृष्णभावनामृत की विधि यही है।  