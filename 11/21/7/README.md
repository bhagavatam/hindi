**वेदेन नामरूपाणि विषमाणि समेष्वपि ।** **धातुषूद्धव कल्प्यन्त एतेषां स्वार्थसिद्धये ॥ ६॥** 

शब्दार्थ **** 

**वेदेन—** **वैदिक वाङ्मय द्वारा** **; नाम—** **नाम** **; रूपाणि—** **तथा रूप** **; विषमाणि—** **भिन्न** **; समेषु—** **जो समान हैं** **; अपि—** **निस्सन्देह** **;** **धातुषु—** **पाँच तत्त्वों (से बने शरीरों) में** **; उद्धव—** **हे उद्धव** **; कल्प्यन्ते—** **बने हुए हैं** **; एतेषाम्—** **इनमें से, जीव** **; स्व-अर्थ—** **निजी** **लाभ की** **; सिद्धये—** **प्राप्ति के लिए।** **.** 

**हे उद्धव, यद्यपि सारे शरीर इन्हीं पाँच तत्त्वों से बने हैं और इसीलिए समान हैं, किन्तु वैदिक** **ग्रंथ ऐसे शरीरों की कल्पना भिन्न भिन्न नामों तथा रूपों में करते हैं जिससे जीव अपने जीवन-** **लक्ष्य प्राप्त कर सकें।** **तात्पर्य :** *नामरूपाणि विषमाणि* द्योतक है *वर्णाश्रम धर्म* का जिसमें मानव समाज के सारे सदस्यों को चार वर्णों तथा चार आश्रमों के अनुसार उपाधि दी जाती है। जो लोग बौद्धिक या धाॢमक सिद्धि में लगे रहते हैं, वे ब्राह्मण कहलाते हैं; जो राजनीतिक सिद्धि की साधना में लगे रहते हैं, वे क्षति्रय कहलाते हैं; जो आॢथक सिद्धि में लगे रहते हैं, वे वैश्य कहलाते हैं और जो खाने, सोने, संभोग तथा ईमानदार कर्म में लगे रहते हैं, वे शूद्र कहलाते हैं। ऐसी मनोवृत्तियाँ प्रकृति के तीन गुणों (सतो, रजो तथा तमो) से उत्पन्न होती हैं, क्योंकि शुद्ध आत्मा बौद्धिक, शकि्त का इच्छुक, अध्यवसायी या नीच नहीं होता। वह तो सदैव भगवान् की प्रेमाभक्ति में लीन रहता है। यदि बद्धजीव की विभिन्न मनोवृत्तियाँ वर्णाश्रम प्रणाली में संयोजित नहीं होतीं तो उनका निश्चय ही दुरुपयोग होता है, जिससे मनुष्य मनुष्य- जीवन के आदर्श से नीचे गिर जाता है। वैदिक प्रणाली भगवान् द्वारा इसलिए सुयोजित की गई है कि बद्धजीव अपने अपने कार्यों में लगे रहें और उसी के साथ साथ जीवन के चरम लक्ष्य— कृष्णभावनामृत—की ओर अग्रसर होते रहें। जिस प्रकार एक वैद्य एक विक्षिप्त व्यकि्त से उसके मिथ्या जीनव-बोध को ध्यान में रख कर दयापूर्ण बर्ताव करता है, उसी तरह वैदिक वाङ्मय को समझने वाला व्यक्ति जीवों को भौतिक तत्त्वों के साथ उनकी मोहमयी पहचान के अनुसार कार्य में लगाता है। यद्यपि सारे शरीर उन्हीं भौतिक तत्त्वों से बने होते हैं, अतएव गुणात्मक रूप से एक-से होते हैं, जैसाकि *समेषु*  शब्द द्वारा यहाँ सूचित हुआ है, किन्तु वर्णाश्रम की सृष्टि सारे मनुष्यों को उनकी अपनी अपनी भौतिक पहचानों के अनुसार कृष्णभावनामृत में लगाने के लिए की गई है। परम गुण तो स्वयं भगवान् हैं और जो कोई भगवान् के पास पहुँच जाता है, वह भी उसी तरह गुण बन जाता है। चूँकि इस संसार में उष्मा का उद्गम सूर्य है, अतएव जो वस्तु सूर्य के पास पहुँचती है, वह गर्म होती जाती है जब तक कि वह अन्त में अग्नि में लीन न हो जाये। उसी तरह ज्यों ज्यों हम भगवान् के दिव्य स्वभाव के पास पहुँचते हैं, त्यों त्यों हममें स्वत: परम अच्छाई आती जाती है। यद्यपि यही ज्ञान वैदिक वाङ्मय का असली आधार है, तो भी संसारी पुण्य का आदेश मिलता है और पाप का निषेध मिलता है, जिससे मनुष्य भौतिक अच्छाई प्राप्त कर सके जहाँ पर उसे आध्याति्मक ज्ञान ²ष्टिगोचर होगा।  