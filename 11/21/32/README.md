**रज:सत्त्वतमोनिष्ठा रज:सत्त्वतमोजुष: ।** **उपासत इन्द्रमुलयान्देवादीन्न यथैव माम् ॥ ३२॥** 

शब्दार्थ **** 

**रज:—** **रजोगुण** **; सत्त्व—** **सतोगुण** **; तम:—** **अथवा तमोगुण में** **; निष्ठा:—** **स्थित** **; रज:—** **रजोगुण** **; सत्त्व—** **सत्य** **; तम:—** **या** **अविद्या** **; जुष:—** **जो प्रकट करते हैं** **; उपासते—** **पूजा करते हैं** **; इन्द्र-मुलयान्—** **इन्द्र इत्यादि** **; देव-आदीन्—** **देवताओं इत्यादि को** **;** **न—** **नहीं** **; यथा एव—** **सही ढंग से** **; माम्—** **मुझको।** **.** 

**रजो, सतो तथा तमोगुण में स्थित लोग इन्द्र इत्यादि विशेष देवताओं तथा अन्य अर्चाविग्रहों** **की पूजा करते हैं, जो उन्हीं रजो, सतो या तमोगुण को प्रकट करते हैं, किन्तु वे मेरी समुचित** **पूजा करने में असफल रहते हैं।** **तात्पर्य :** यद्यपि देवता भगवान् के भिन्नांश हैं, किन्तु देव-पूजा से यह झूठा विचार पलता है कि देवतागण भगवान् से पृथक् सत्ता रखते हैं। ऐसी पूजा *अविधि-पूर्वकम्* है—अर्थात् परब्रह्म तक पहुँचने का अनुचित साधन है। श्रील मध्वाचार्य ने *हरिवंश* से उद्धरण दिया है कि तमोगुणी लोगों में भी कभी कभी रजो तथा सतोगुण प्रकट होते हैं। सतोगुणी प्रवृत्ति रखने वाले अज्ञानी पुरुष नरक तो जा सकते हैं, किन्तु उन्हें स्वर्ग का भी थोड़ा सुख भोगने दिया जाता है। इस तरह यह देखा जाता है कि दयनीय आॢथक या राजनीतिक दशा को भोगने वाला व्यक्ति अपनी नारकीय स्थिति के बावजूद, सुन्दर पत्नी की संगति प्राप्त करता है। रजोगुण से कुछ कुछ मिश्रित तमोगुणी व्यक्ति सीधे नरक जाते हैं और जो निपट तमोगुणी हैं, वे नरक के गहन अंधकार को प्राप्त करते हैं। जो लोग भगवद्भक्ति से वंचित रहते हैं, वे इन श्रेणियों में से तमोगुण श्रेणी में आते हैं। कभी कभी सतोगुणी लोग भगवान् की सर्वश्रेष्ठता को स्वीकार तो करते हैं, किन्तु यह विश्वास करके कि वैदिक अनुष्ठानों के द्वारा वे देवताओं जैसा स्तर प्राप्त कर सकेंगे, देवताओं के प्रति अधिक आकृष्ट होते हैं। यह घमंडी मनोवृत्ति भगवान् की प्रेमाभक्ति में अवरोधक और अन्तत: पतन का कारण बनती है।  