**उत्पत्त्यैव हि कामेषु प्राणेषु स्वजनेषु च ।** **आसक्तमनसो मत्र्या आत्मनोऽनर्थहेतुषु ॥ २४॥** 

शब्दार्थ **** 

**उत्पत्त्या एव—** **मात्र जन्म से** **; हि—** **निस्सन्देह** **; कामेषु—** **स्वार्थपूर्ण इच्छाओं की वस्तुओं में** **; प्राणेषु—** **(आयु, इन्द्रिय-कर्म, शक्ति** **तथा संभोग-शक्ति) जैसे महत्त्वपूर्ण कार्यों में** **; स्व-जनेषु—** **अपने परिवार के सदस्यों में** **; च—** **तथा** **; आसक्त-मनस:—** **मन के** **भीतर आसक्त होकर** **; मत्र्या:—** **मत्र्य मनुष्य लोग** **; आत्मन:—** **अपनी ही आत्मा के** **; अनर्थ—** **उद्देश्य को नष्ट करने वाले** **; हेतुषु—** **कारणों में।** **.** 

**संसार में जन्म लेने से ही सारे मनुष्य अपने मन में इन्द्रियतृप्ति, दीर्घायु, इन्द्रिय-कर्म, बल,** **संभोग-शक्ति तथा मित्रों एवं परिवार के प्रति आसक्त हो जाते हैं। इस तरह उनके मन ऐसी बात** **में लीन रहते हैं जिनसे उनके वास्तविक स्वार्थ को धक्का लगता है।** **तात्पर्य :** अपने भौतिक शरीर तथा परिवार एवं मित्रों के शरीरों के प्रति हमारी आसक्ति से असह्य कष्ट होता है तथा चिन्ता उत्पन्न होती हैं। देहात्म बुद्धि में लीन मन आत्म-साक्षात्कार को प्राप्त नहीं कर पाता, फलत: आनन्द तथा ज्ञान से युक्त नित्य जीवन की आशा उसके तथाकथित स्नेह की वस्तुओं के कारण नष्ट हो जाती है। अज्ञान में किये गये कर्म न तो अपने लिए न ही अन्यों के लिए लाभदायक होते हैं जिस तरह स्वप्न में दिये गये दान से किसी को वास्तविक लाभ नहीं पहुँचता। बद्धजीव ईश्वर से पृथक् संसार का स्वप्न देखता रहता है किन्तु इस स्वप्न में अनुभव की गई कोई भी प्रगति मात्र छलावा होगी। *भगवद्गीता* में भगवान् कहते हैं— *सर्वलोक महेश्वरम्।* वे ही परम भोक्ता तथा सश्पूर्ण लोकों के स्वामी हैं। एकमात्र कृष्णभावनामृत द्वारा अर्थात् ईश्वर की सर्वोच्चता स्वीकार करके ही, जीवन में असली उन्नति की जा सकती है।  