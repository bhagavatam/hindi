**द्रव्यस्य शुद्ध्यशुद्धी च द्रव्येण वचनेन च ।** **संस्कारेणाथ कालेन महत्वाल्पतयाथ वा ॥ १०॥** 

शब्दार्थ **** 

**द्रव्यस्य—** **एक वस्तु की** **; शुद्धि—** **शुद्धि, शुद्धता** **; अशुद्धी—** **या अशुद्धि** **; च—** **तथा** **; द्रव्येण—** **अन्य वस्तु से** **; वचनेन—** **वाणी** **से** **; च—** **तथा** **; संस्कारेण—** **संस्कार द्वारा** **; अथ—** **या** **; कालेन—** **काल द्वारा** **; महत्व-अल्पतया—** **महानता या लघुता द्वारा** **; अथ** **वा—** **अथवा, या कि।** **.** 

**किसी वस्तु की शुद्धि या अशुद्धि की स्थापना दूसरी वस्तु के सश्प्रयोग से, शब्दों से,** **अनुष्ठानों (संस्कारों) से, काल के प्रभाव से अथवा आपेक्षिक महत्त्व से की जाती है।** **तात्पर्य :** वष स्वच्छ जल से शुद्ध होता है और मूत्रादि से अशुद्ध हो जाता है। साधु ब्राह्मण के शब्द शुद्ध होते हैं। किन्तु भौतिकतावादी व्यकि्त के शब्द काम तथा द्वेष से दूषित रहते हैं। साधु भक्त वास्तविक शुद्धि की व्यालया अन्यों से करता है किन्तु अभक्त झूठा प्रचार करता है, जिससे अबोध लोग दूषित पापकृत्य करने लगते हैं। शुद्ध अनुष्ठान भगवान् की तुषि्ट हेतु होते हैं जबकि भौतिकतावादी उत्सवों से लोग भौतिकतावादी तथा आसुरी कृत्य करने लगते हैं। *संस्कारेण* शब्द यह भी सूचित करता है कि किसी वस्तु की शुद्धि या अशुद्धि अनुष्ठानों को पूरा करने के विधि-विधानों द्वारा निश्चित की जाती है। उदाहरणार्थ, देव पर चढ़ाये जाने वाले फूल को जल से शुद्ध कर लेना चाहिए। सूँघे हुए फूल या चखे हुए फल दूषित हो जाते हैं अत: उन्हें देव पर नहीं चढ़ाना चाहिए। *कालेन* शब्द सूचित करता है कि कुछ वस्तुएँ काल द्वारा शुद्ध होती हैं, तो कुछ अशुद्ध। उदाहरणार्थ, वर्षाजल दस दिनों अथवा आपात्काल में तीन दिनों के बाद शुद्ध माना जाता है। दूसरी ओर कुछ भोजन समय के साथ सडऩे लगते हैं और इस तरह अशुद्ध बन जाते हैं। *महत्व* सूचित करता है कि बड़े बड़े जलाशय दूषित नहीं होते। *अल्पतया* का अर्थ है कि थोड़ी मात्रा में जल आसानी से दूषित हो जाता है। इसी तरह महात्माजन भौतिकतावादी व्यक्तियों के यदाकदा सश्पर्क से दूषित नहीं होते किन्तु जो व्यक्ति बहुत थोड़ी ईश्वर-भक्ति करते होते हैं, वे कुसंगति में पड़ कर आसानी से संशयग्रस्त हो उठते हैं। इस तरह सारे पदार्थों की शुद्धि तथा अशुद्धि को अन्य वस्तुओं के संमेल से तथा वाणी, संस्कार, काल एवं महत्त्व के अनुसार निश्चित किया जा सकता है। श्रील विश्वनाथ चक्रवर्ती ठाकुर की टिप्पणी है कि अशुद्ध या सड़ा अथवा बासी भोजन सामान्य व्यक्तियों के लिए तो वॢजत है किन्तु जिनके लिए कोई जीविका-साधन न हो, उनके लिए क्षश्य है।  