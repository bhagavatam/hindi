**एवं व्यवसितं केचिदविज्ञाय कुबुद्धय: ।** **फलश्रुङ्क्षत कुसुमितां न वेदज्ञा वदन्ति हि ॥ २६॥** 

शब्दार्थ **** 

**एवम्—** **इस तरह से** **; व्यवसितम्—** **वास्तविक निष्कर्ष** **; केचित्—** **कुछ लोग** **; अविज्ञाय—** **न जानते हुए** **; कु-बुद्धय:—** **विकृत** **बुद्धि वाले** **; फल-श्रुतिम्—** **भौतिक फल का वादा करने वाले शाषों के कथन** **; कुसुमिताम्—** **फूलों जैसे, अलंकारिक** **; न—** **नहीं** **; वेद-ज्ञा:—** **वेदों के ज्ञाता** **; वदन्ति—** **कहते हैं** **; हि—** **निस्सन्देह।** **.** 

**विकृत बुद्धि वाले लोग वैदिक ज्ञान के इस वास्तविक उद्देश्य को नहीं समझ पाते, प्रत्युत वे** **फलों का वादा करने वाले वेदों के अलंकारमय कथनों को परम वैदिक सत्य कह कर प्रचार** **करते हैं। किन्तु जो वेदों के वास्तविक ज्ञाता हैं, वे कभी भी इस तरह नहीं बोलते।** **तात्पर्य :** कर्ममीमांसा दर्शन मानने वाले यह घोषित करते हैं कि इस ब्रह्माण्ड के परे कोई भगवद्धाम नहीं है; अत: मनुष्य को चाहिए कि वह भौतिक स्वर्ग में बने रहने के लिए वैदिक अनुष्ठानों को नियमित रूप से सश्पन्न करे। जैसाकि पिछले अध्याय में भगवान् श्री उद्धव से बतला चुके हैं, भौतिक जगत में मनुष्य को वास्तविक सुख नहीं है क्योंकि वह निरन्तर स्वर्ग तथा नरक के बीच चक्कर लगाता रहेगा और इस तरह सदैव भौतिक वातावरण में उद्विग्न रहेगा। भले ही वैद्य बच्चे को मिश्री लेपित दवा दे, किन्तु जो व्यकि्त बालक को मिश्री खाने परन्तु दवा फेंकने के लिए प्रेरित करता है, वह बहुत बड़ा मूर्ख है। इसी तरह वेदों के वे अलंकारिक वचन जिनमें स्वॢगक सुख का वर्णन मिलता है वैदिक ज्ञान के असली फल को देने वाले नहीं होते, अपितु इन्द्रियतृपि्त के सजावटी फूल ही देते हैं। वेदों में (ऋग्वेद १.२२.२०) कहा गया है *तद् विष्णो: परमं पदं सदा पश्यन्ति सूरय:।* स्वर्ग में निरन्तर वास करने वाले देवता तक भगवद्धाम के लिए लालायित रहते हैं। जो मूर्खजन स्वर्ग में रहने के स्तर की प्रशंसा करते हैं, उन्हें ध्यान देना चाहिए कि देवता स्वयं भी भगवान् के भक्त हैं। मनुष्य को तथाकथित वैदिक ज्ञान का थोथा प्रचारक न बन कर कृष्णभावनामृत स्वीकार करके जीवन-प्रगति की समस्या का वास्तविक हल ढूँढना चाहिए।  