**शुद्ध्यशुद्धी विधीयेते समानेष्वपि वस्तुषु ।** **द्रव्यस्य विचिकित्सार्थं गुणदोषौ शुभाशुभौ ।** **धर्मार्थं व्यवहारार्थं यात्रार्थमिति चानघ ॥ ३॥** 

शब्दार्थ **** 

**शुद्धि—** **शुद्धि** **; अशुद्धी—** **तथा अशुद्धि** **; विधीयेते—** **स्थापित की जाती हैं** **; समानेषु—** **समान श्रेणी वालों में** **; अपि—** **निस्सन्देह** **;** **वस्तुषु—** **वस्तुओं में** **; द्रव्यस्य—** **विशेष वस्तु का** **; विचिकित्सा—** **मूल्यांकन** **; अर्थम्—** **के हेतु** **; गुण-दोषौ—** **अच्छे तथा बुरे गुण** **;** **शुभ-अशुभौ—** **शुभ तथा अशुभ** **; धर्म-अर्थम्—** **धाॢमक कार्यों के लिए** **; व्यवहार-अर्थम्—** **सामान्य व्यवहार के हेतु** **; यात्रा-** **अर्थम्—** **अपनी शारीरिक दीर्घजीविता (अतिजीवन) हेतु** **; इति—** **इस प्रकार** **; च—** **भी** **; अनघ—** **हे निष्पाप।** **.** 

**हे निष्पाप उद्धव, यह समझने के लिए कि जीवन में क्या उचित है, मनुष्य को किसी एक** **पदार्थ का मूल्यांकन उसकी विशेष कोटि के भीतर ही करना चाहिए। इस तरह धर्म का** **विश्लेषण करते समय मनुष्य को शुद्धि तथा अशुद्धि पर विचार करना चाहिए। इसी प्रकार** **अपने सामान्य व्यवहार में मनुष्य को अच्छे तथा बुरे में अन्तर करना चाहिए और अपनी शारीरिक** **दीर्घजीविता (अतिजीवन) के लिए उसे पहचानना चाहिए कि क्या शुभ है और क्या अशुभ है।** **तात्पर्य :** धाॢमक कार्यों, सामान्य व्यवहार तथा निजी अस्तित्व के लिए मूल्य के निर्णय से नहीं बचा जा सकता। नैतिकता तथा धर्म सवय समाज की सनातन आवश्यकताएँ हैं इसलिए शुद्धि-अशुद्धि, पुण्य-पाप, नैतिकता-अनैतिकता में जो अन्तर है उसको सुनिश्चित करना चाहिए। इसी प्रकार हम अपने सामान्य सांसारिक कार्यों में स्वादिष्ट तथा स्वादहीन भोजन, अच्छे तथा बुरे व्यापार, उच्च कोटि तथा निश्न कोटि के आवास, अच्छे तथा बुरे मित्र, आदि में अन्तर करते हैं। और अपने स्वास्थ्य तथा अपने अस्तित्व को सुनिश्चित करने के लिए हमें सुरक्षित-असुरक्षति, स्वस्थ-अस्वस्थ, लाभप्रद-अलाभप्रद में निरन्तर अन्तर करना चाहिए। यहाँ तक कि विद्वान पुरुष को भी इस संसार में अच्छे तथा बुरे में निरन्तर भेद करना चाहिए। किन्तु उस के साथ साथ उसे कृष्णभावनामृत के दिव्य पद को भी समझना चाहिए। सावधानीपूर्वक गणना करने के बावजूद कि भौतिक ²ष्टि से क्या स्वास्थ्य के लिए उपयोगी है और क्या अनुपयोगी है, भौतिक शरीर को मरना पड़ता है। इसी तरह सामाजिक रूप से क्या अनुकूल और क्या प्रतिकूल है इसकी छानबीन करने पर भी, समय के साथ मनुष्य का सारा सामाजिक परिवेश समाप्त हो जायेगा। इसी तरह इतिहास के प्रवाह में बड़े बड़े धर्म उदय और अस्त होते हैं। इस तरह कोरी धाॢमकता, सामाजिक तथा आॢथक दाक्षिण्य अथवा शारीरिक स्वस्थता से ही जीवन की वास्तविक पूर्णता नहीं मिल जाती। भौतिक जगत की सापेक्ष अच्छाई के परे दिव्य अच्छाई है। कोई भी विज्ञ व्यक्ति भौतिक भेद-भाव की आवश्यकता को स्वीकार करता है फिर भी मनुष्य को अन्तत: कृष्णभावनामृत की दिव्य अवस्था तक पहुँचना चाहिए जहाँ जीवन नित्य, आनन्दमय तथा ज्ञानमय है। भगवान् कृष्ण उद्धव को अपनी विस्तृत शिक्षाओं के द्वारा धीरे धीरे कृष्णभावनामृत की दिव्य स्थिति स्पष्ट कर रहे हैं, जो अनन्त प्रकार के भौतिक गुण-दोष से परे है।  