**स्वे स्वेऽधिकारे या निष्ठा स गुण: परिकीॢतत: ।** **विपर्ययस्तु दोष: स्यादुभयोरेष निश्चय: ॥ २॥** 

शब्दार्थ **** 

**स्वे स्वे—** **अपने अपने** **; अधिकारे—** **पद में** **; या—** **ऐसी** **; निष्ठा—** **स्थिरता** **; स:—** **वह** **; गुण:—** **पुण्य** **; परिकीॢतत:—** **घोषित** **;** **विपर्यय:—** **विपरीत** **; तु—** **निस्सन्देह** **; दोष:—** **पाप** **; स्यात्—** **है** **; उभयो:—** **दोनोंमें** **; एष:—** **यह** **; निश्चय:—** **निश्चित मत।** **.** 

**अपने पद पर स्थिरता वास्तविक शुद्धि कहलाती है और अपने पद से विचलन अशुद्धि है।** **इस तरह दोनों को निश्चित किया जाता है।** **तात्पर्य :** पिछले श्लोक में भगवान् कृष्ण ने बतलाया कि आध्यात्मिक उन्नति का मार्ग निष्काम होकर कर्म करने से शुरू होता है, फिर अनुभूत आध्यात्मिक ज्ञान की अवस्था को प्राप्त होता है और भगवद्भक्ति में संलग्न होने में जाकर समाप्त होता है। यहाँ पर भगवान् इस बात पर बल दे रहे हैं कि भगवान् द्वारा नियत कार्यों से विपथ होकर, बद्धजीव को कृष्णभावनामृत के सहज विकास को कृत्रिम रूप से ठप्प नहीं कर देना चाहिए। मनुष्य-जीवन की निश्नतर अवस्थाओं में मनुष्य समाज, मैत्री तथा प्रेम पर आधारित सकाम कर्मों को करने के लिए स्थूल शरीर तथा इच्छाओं के साथ झूठी पहचान में फँसा रहता है। जब ऐसे भैतिकतावादी कार्यकलापों को यज्ञ द्वारा भगवान् को अॢपत कर दिया जाता है, तो वह *कर्म-योग* को प्राप्त होता है। नियमित यज्ञ द्वारा मनुष्य देहात्म बुद्धि को क्रमश: त्याग कर आध्यात्मिक ज्ञान के साक्षात्कार की अवस्था को प्राप्त होता है, जिसमें वह अपने को भौतिक शरीर तथा मन से सर्वथा पृथक्, नित्य आत्मा के रूप में समझने लगता है। भौतिकतावाद के चंगुल से छूट कर राहत का अनुभव करते हुए, वह आध्यात्मिक ज्ञान के प्रति अत्यधिक आसक्त होता है और इस तरह वह *ज्ञान-योग* की अवस्था को प्राप्त होता है। आध्यात्मिक पथ पर और आगे बढऩे पर वह अपने को परमात्मा भगवान् कृष्ण का भिन्नांश समझने लगता है। तब वह देखता है कि उसका बद्ध जीवन तथा उसका आध्यात्मिक ज्ञान भगवान् से ही प्राप्त था, जो कि पवित्र तथा पापमय दोनों ही तरह के सारे कर्मों का फल देने वाले हैं। भगवद्भक्ति में लगने तथा अपने को भगवान् का नित्य दास मानने पर मनुष्य की आसक्ति शुद्ध भगवत्प्रेम में विकसित होती है। इस तरह मनुष्य पहले भौतिक शरीर से आसक्ति की निश्न अवस्था को छोड़ता है और फिर बाद में आध्यात्मिक ज्ञान के अनुशीलन की आसक्ति को त्याग देता है। इससे मनुष्य भौतिक जीवन से छुटकारा पा जाता है। अन्त में वह भगवान् को ही अपने नित्य प्रेम का आश्रय मान लेता है और कृष्णभावनामृत में पूरी तरह ईश्वर की शरण में चला जाता है। इस श्लोक में कृष्ण बतलाते हैं कि जो अब भी शरीर तथा मन से आसक्त रहता है, वह *कर्म-योग*  के नियत कार्यों को कृत्रिम ढंग से त्याग नहीं पाता। इसी तरह जो आध्याति्मक नवदीक्षित है और भौतिक जीवन की माया का अनुभव करने लगता ही है, उसे *प्रेमाभक्ति* अवस्था का अनुकरण करते हुए भगवान् की अन्तरंग लीलाओं को चौबीसों घंटे सोचने का कृत्रिम प्रयास नहीं करना चाहिए। प्रत्युत, उसे भौतिक जगत के वैश्लेषिक ज्ञान का अनुशीलन करना चाहिए जिससे मनुष्य देह तथा मन के प्रति आसक्ति को त्याग देता है। *श्रीमद्भागवत* में भौतिक जगत के अनेक वैश्लेषिक विवरण मिलते हैं और इनसे बद्धजीव, पदार्थ के साथ झूठी पहचान से मुक्त हो सकता है। किन्तु जो जगत की समस्त स्थूल तथा सूक्ष्म आसक्तियों से मुक्त होकर भगवत्प्रेम की पूर्ण अवस्था को प्राप्त कर चुका है, वह कर्म-योग तथा ज्ञानयोग की निश्नतर अवस्थाओं को त्याग कर भगवान् की प्रेमाभक्ति में लग सकता है। अध्याय उन्नीस के श्लोक ४५ में कृष्ण कहते हैं— *गुणदोष ²ष्टिर्दोषो गुणस्तूभयवॢजत:।* भगवद्भक्त में किसी को गुण तथा दोष का दर्शन नहीं करना चाहिए। ऐसी संसारी धारणाओं को त्याग कर मनुष्य पुण्यात्मा बन सकता है। श्रील विश्वनाथ चक्रवर्ती ठाकुर इंगित करते हैं कि कभी कभी नवदीकि्षत भक्त उन कॢमयों तथा ज्ञानियों की संगति से दूषित हो सकता है, जो बड़े उत्साह के साथ सकाम कर्मों तथा मानसिक ङ्क्षचतन का अनुसरण करते हैं। ऐसे भक्त के धाॢमक कार्यकलाप संसारी प्रवृत्तियों से प्रभावित हो सकते हैं। इसी तरह कोई सामान्य पुरुष जो शुद्ध भक्त के उच्च पद को देखता है, कभी कभी अपने को भक्त के ही समान शुद्ध भक्ति के उच्च पद पर मानते हुए, भक्त के कार्यों का अनुकरण करता है। *भक्ति-योग* के ऐसे अधकचरे अवयासकर्ता आलोचना से मुक्त नहीं होते क्योंकि उनके सकाम कर्म, उनकामानसिक चिन्तन तथा उनकी झूठी प्रतिष्ठा भगवान् की शुद्ध भक्ति में अडंगा जैसे हैं। भगवान् की सेवा में लगे शुद्ध भक्त की आलोचना नहीं की जानी चाहिए, किन्तु जिस भक्त की भकि्त भौतिक गुणों से मिश्रित हो, उसका सुधार होना चाहिए जिससे वह शुद्ध भक्ति के पद तक उठ सके। अबोध मनुष्यों को उन लोगों की मिश्रित भक्ति से गुमराह नहीं होना चाहिए जो मात्र भक्तियोग में नहीं लगे हैं। किन्तु जो लोग कृष्णभावनामृत में पूरी तरह नहीं लग सकते उन्हें अपने नियत कार्यों को यह कह कर कि वे माया हैं, त्याग नहीं देना चाहिए। उदाहरणार्थ, जो व्यक्ति शुद्ध कृष्णभावनामृत में पूरी तरह लगने में असमर्थ है, उसे अपने परिवार का परित्याग मोह मान कर नहीं कर देना चाहिए क्योंकि ऐसा करने से वह अवैध यौन-जीवन में जा गिरेगा। इसलिए जब तक कोई कृष्णभावनामृत का प्रत्यक्ष अवयास करने की अवस्था को प्राप्त न कर ले, उसे भौतिक शुद्धि तथा भौतिक जगत के वैश्लेषिक ज्ञान का अनुशीलन करना चाहिए।  