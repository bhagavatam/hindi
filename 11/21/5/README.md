**ब्रह्मादयो लोकनाथा: स्वनाथाय समा²ता: ।** **सानुगा बलिमाजह्रु: सङ्क्षिप्तात्मविभूतये ॥ ५॥** 

**शब्दार्थ** 

**ब्रह्म-आदय:—** **ब्रह्मा इत्यादि महापुरुष** **; लोक-नाथा:—** **विभिन्न लोकों के प्रमुख देवता** **; स्व-नाथाय—** **अपने परम स्वामी को** **;** **समा²ता:—** **अत्यधिक आदर के साथ** **; स-अनुगा:—** **अपने अनुयायियों सहित** **; बलिम्—** **पूजा की सामग्री** **; आजह्रु:—** **एकत्र** **किया** **; सङ्क्षिप्त-आत्म-विभूतये—** **भगवान् को, जिन्होंने अपने निजी ऐश्वर्य का विस्तार किया था, किन्तु अब वामन रूप में** **घटा लिया था।** **.** 

**ब्रह्माजी तथा विभिन्न लोकों के समस्त प्रधान देवता अपने उन परम स्वामी भगवान्** **वामनदेव की पूजा करने लगे जिन्होंने अपने सर्वत्र-व्यापक रूप को छोटा करके अपना आदि** **रूप ग्रहण कर लिया था। उन्होंने पूजा की सारी सामग्री एकत्रित की।** **तात्पर्य :** सर्वप्रथम वामनदेव ने अपना विस्तार विराट रूप में किया और फिर वे अपने आदि वामन रूप में आ गये। इस तरह उन्होंने भगवान् कृष्ण जैसा ही किया जिन्होंने अर्जुन को पहले अपना विराट रूप प्रकट किया था और बाद में अपना आदि रूप ग्रहण कर लिया था। भगवान् इच्छानुसार कोई भी रूप धारण कर सकते हैं लेकिन उनका आदि रूप कृष्ण का होता है ( *कृष्णस्तु भगवान्* *स्वयम्* )। भक्त की क्षमता के अनुसार भगवान् विभिन्न रूप धारण करते हैं जिससे भक्त उनसे व्यवहार कर सके। यह उनकी अहैतुकी कृपा है। जब भगवान् वामनदेव ने अपना आदि रूप धारण कर लिया तो ब्रह्माजी तथा उनके पार्षदों ने उन्हें प्रसन्न करने के लिए पूजा की विविध सामग्री एकत्र की।  