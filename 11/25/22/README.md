**कैवल्यं सात्त्विकं ज्ञानं रजो वैकल्पिकं च यत् ।** **प्राकृतं तामसं ज्ञानं मन्निष्ठं निर्गुणं स्मृतम् ॥ २४॥** 

शब्दार्थ **** 

**कैवल्यम्—** **केवल, परम** **; सात्त्विकम्—** **सतोगुणी** **; ज्ञानम्—** **ज्ञान** **; रज:—** **रजोगुण** **; वैकल्पिकम्—** **कई** **; च—** **तथा** **; यत्—** **जो** **;** **प्राकृतम्—** **भौतिकतावादी** **; तामसम्—** **तमोगुणी** **; ज्ञानम्—** **ज्ञान** **; मत्-निष्ठम्—** **मुझमें एकाग्र चित्त** **; निर्गुणम्—** **दिव्य** **; स्मृतम्—** **माना जाता है।** **.** 

**परम ज्ञान सात्त्विक होता है; द्वैत पर आधारित ज्ञान राजसी होता है और मूर्खतापूर्ण** **भौतिकतावादी ज्ञान तामसिक है। किन्तु जो ज्ञान मुझ पर आधारित होता है, वह दिव्य माना** **जाता है।** **तात्पर्य :** परम पुरुष भगवान् विषयक दिव्य ज्ञान सामान्य सात्विक धाॢमक ज्ञान से परे है, यहाँ पर भगवान् इसकी व्यालया करते हैं। सात्विक गुण में मनुष्य सारे जीवों के भीतर उच्चतर आध्याति्मक प्रकृति की उपस्थिति को समझता है। रजोगुण में वही मनुष्य शरीर का वैज्ञानिक ज्ञान प्राप्त करता है और तमोगुण में उसका मन इन्द्रिय-विषयों में केन्द्रित होने के कारण, उसमें उच्चतर जागरूकता नहीं रह जाती और वह वस्तुओं को इस तरह देखता है जैसे छोटे बच्चे या बाधित व्यक्ति देखते हों। श्रील जीव गोस्वामी ने इस श्लोक की विस्तृत टीका की है। उनका कथन है कि सात्विक गुण परब्रह्म का पूर्ण ज्ञान प्रदान नहीं करता। वे *श्रीमद्भागवत* से (६.१४.२) कई उदाहरण देते हैं जिनमें अनेक देवता सात्विक होते हुए भी भगवान् कृष्ण के दिव्य व्यक्तित्व को नहीं समझ पाते। भौतिक सतोगुण में मनुष्य पवित्र या धाॢमक तथा उच्चतर आध्यात्मिक प्रकृति के प्रति भिज्ञ हो जाता है। किन्तु शुद्ध सतोगुण के आध्यात्मिक स्तर पर मनुष्य परब्रह्म से प्रत्यक्ष प्रेममय सश्बन्ध स्थापित कर लेता है और संसारी शुद्धता से मात्र जुड़े रहने की बजाये, भगवान् की सेवा में लग जाता है। रजोगुण में बद्धजीव अपने जीवन तथा अपने चारों ओर के जगत की वास्तविकता के बारे में कल्पना करता है और कल्पना से भगवद्धाम के अस्तित्व के विषय में भी सोचता है। तमोगुण में वह अपने मन को विविध प्रकार से खाने, सोने, संभोग करने तथा रक्षा करने में लीन करके, इन्द्रियतृप्ति के विषय में ज्ञान प्राप्त करता है। इस तरह प्रकृति के गुणों के अन्तर्गत बद्धात्माएँ या तो अपनी इन्द्रियों को तुष्ट करने में या फिर अपने को इन्द्रियतृप्ति से मुक्त करने में लगी रहती हैं। किन्तु जब तक वे प्रकृति के गुणों से परे कृष्णभावनामृत के दिव्य पद को प्राप्त नहीं हो लेतीं, वे अपने को अपने स्वाभाविक मुक्त कार्यों में लगा नहीं पातीं।  