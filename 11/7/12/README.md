**दोषबुद्ध्योभयातीतो निषेधान्न निवर्तते ।** **गुणबुद्ध्या च विहितं न करोति यथार्भक: ॥ ११॥** 

**शब्दार्थ** 

**दोष-बुद्ध्या—** **यह सोचने से कि ऐसा काम गलत है** **; उभय-अतीत:—** **दोनों (संसारी अच्छे तथा बुरे की धारणाओं) को लाँघ** **जाने वाला** **; निषेधात्—** **जो वॢजत है, उससे** **; न निवर्तते—** **अपने को दूर नहीं रखता** **; गुण-बुद्ध्या—** **यह सोचकर कि यह ठीक** **है** **; च—** **भी** **; विहितम्—** **जिसका आदेश हुआ है, वैध** **; न करोति—** **नहीं करता** **; यथा—** **जिस तरह** **; अर्भक:—** **छोटा बालक।** **.** 

**जो भौतिक अच्छाई तथा बुराई को लाँघ चुका होता है, वह स्वत: धाॢमक आदेशों के** **अनुसार कार्य करता है और वॢजत कार्यों से बचता है। स्वरूपसिद्ध व्यक्ति यह सब अबोध** **बालक की तरह अपने आप करता है वरन् इसलिए नहीं कि वह भौतिक अच्छाई तथा बुराई के** **रूप में सोचता रहता है।** **तात्पर्य :** जिसने दिव्य ज्ञान प्राप्त कर लिया है, वह मनमाने ढंग से कार्य नहीं करता। श्रील रूप गोस्वामी ने भक्ति की दो अवस्थाएँ बतलाई हैं— *साधन भक्ति* तथा *रागानुग भक्ति।* रागानुग भक्ति ईश्वर के प्रति अपने आप उठने वाले प्रेम की अवस्था है, जबकि *साधन भक्ति* का अर्थ है, भक्ति के विधि- विधानों का विवेकपूर्ण अवयास। अधिकांशत:, जो व्यक्ति इस समय दिव्य चेतना का आनन्द उठा रहा है, उसने भक्ति के विधि-विधानों का ²ढ़ता से अवयास किया है। इस तरह पूर्व अवयास के कारण वह अपने आप पापमय जीवन से बच जाता है और सामान्य पुण्य के मानकों के अनुसार कर्म करता है। किन्तु इसका अर्थ यह नहीं है कि एक स्वरूपसिद्ध व्यकि्त, जान-बूझकर पाप से बच रहा है और पुण्य करता है। प्रत्युत अपने स्वरूपसिद्ध स्वभाव के कारण वह उच्च आध्यात्मिक कार्यों में उसी तरह प्रवृत्त रहता है, जिस तरह अबोध बालक में दया, सहिष्णुता आदि के गुण स्वत: प्रकट हो जाते हैं। यह आध्यात्मिक अवस्था *शुद्ध सत्त्व* कहलाती है और भौतिक सतोगुण से पृथक् होती है, जो रजो तथा तमोगुण का कुछ न कुछ मिश्रण होने के कारण प्रदूषित हुआ रहता है। इस तरह यदि सतोगुणी व्यक्ति जगत की ²ष्टि में अत्यन्त पवित्र प्रतीत होता है, तो दिव्य सतोगुणी स्वरूपसिद्ध व्यक्ति के निर्मल्य चरित्र के विषय में हम सही अनुमान लगा सकते हैं। इसीलिए *श्रीमद्भागवत* (५.१८.१२) में कहा गया है— *यस्यास्ति भक्तिर्भगवत्यकिञ्चना* *सर्वैर्गुणैस्तत्र समासते सुरा:।* *हरावभक्तस्य कुतो महद्गुणा* *मनोरथेनासति धावतो बहि:॥* यदि मनुष्य भगवान् कृष्ण का शुद्ध भक्त है, तो उसमें अपने आप देवताओं के उच्च गुण आ जायेंगे। शुद्धता की ऐसी अभिव्यक्ति रागानुग है, जैसाकि इस श्लोक में बतलाया गया है।  