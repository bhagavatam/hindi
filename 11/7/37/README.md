**शश्वत्परार्थसर्वेह: परार्थैकान्तसश्भव: ।** **साधु: शिक्षेत भूभृत्तो नगशिष्य: परात्मताम् ॥ ३८॥** 

**शब्दार्थ** 

**शश्वत्—** **सदैव** **; पर—** **दूसरों के** **; अर्थ—** **हित के लिए** **; सर्व-ईह:—** **सारे प्रयास** **; पर-अर्थ—** **दूसरों का लाभ** **; एकान्त—** **अकेला** **;** **सश्भव:—** **जीवित रहने का कारण** **; साधु:—** **साधु-पुरुष** **; शिक्षेत—** **सीखना चाहिए** **; भू-भृत्त:—** **पहाड़ से** **; नग-शिष्य:—** **वृक्ष** **का शिष्य** **; पर-आत्मताम्—** **अन्यों के प्रति समर्पण।** **.** 

**सन्त-पुरुष को पर्वत से सीखना चाहिए कि वह अपने सारे प्रयास अन्यों की सेवा में लगाये** **और अन्यों के कल्याण को अपने जीवन का एकमात्र ध्येय बनाये। इसी तरह वृक्ष का शिष्य** **बनकर उसे स्वयं को अन्यों को समर्पित करना सीखना चाहिए।** **तात्पर्य :** विशाल पर्वतों में अपार मृदा रहती है, जिसमें असंलय प्रकार का जीवन—वृक्ष, घास, पक्षी, पशु—पलता है। झरनों तथा नदियों के रूप में पर्वत प्रचुर मात्रा में स्वच्छ जल भी प्रदान करते हैं, जो सबों को जीवन देता है। पर्वतों से मनुष्य को समस्त जीवों को सुख देने की कला सीखनी चाहिए। इसी तरह पवित्र वृक्षों से भी उत्तम शिक्षाएँ ग्रहण की जा सकती हैं, जो हमें फल, फूल, शीतल छाया तथा औषधियों के रस प्रदान करने वाले हैं। जब वृक्ष को सहसा काट डाला जाता है और घसीटा जाता है, तो वह विरोध नहीं करता, अपितु ईंधन के रूप में अन्यों की सेवा करता है। इस तरह मनुष्य को ऐसे वदान्य वृक्षों का शिष्य बनकर उनसे सदाचार के गुण सीखने चाहिए। श्रील मध्वाचार्य के अनुसार *परार्थैकान्त सश्भव:* शब्द यह सूचित करते हैं कि मनुष्य को चाहिए कि परोपकार में वह अपनी सारी *सश्पत्ति* तथा धन लगा दे। अपने अॢजत ऐश्वर्य से उसे गुरु तथा भगवान् को प्रसन्न करने का विशेष प्रयास करना चाहिए। इस प्रकार देवता तथा उन्हीं के साथ सभी सच्चे तौर पर सश्मानित महापुरुष भी स्वत: प्रसन्न हो जायेंगे। इस श्लोक के अनुसार सन्त आचरण विकसित करने पर मनुष्य सहिष्णु बन जायेगा। इससे वह भौतिक इन्द्रियों के व्यर्थ विक्षोभ से बच जायेगा, जो मनुष्य को भौतिक सुख की खोज में विश्व-भर में भ्रमण करने के लिए बाध्य करती हैं। श्री चैतन्य महाप्रभु ने भी वृक्ष की सहिष्णुता पर बल दिया है— *तरोरिव सहिष्णुना, कीर्तनीय: सदाहरि:।*  वृक्ष की भाँति सहिष्णु व्यक्ति ही कृष्ण-नाम का निरन्तर कीर्तन करते हुए नित-नवीन तुष्टि पा सकता है।  