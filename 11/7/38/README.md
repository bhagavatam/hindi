**प्राणवृत्त्यैव सन्तुष्येन्मुनिर्नैवेनि्द्रयप्रियै: ।** **ज्ञानं यथा न नश्येत नावकीर्येत वाङ्मन: ॥ ३९॥** 

**शब्दार्थ** 

**प्राण-वृत्त्या—** **प्राणों के कार्य करते रहने से** **; एव—** **ही** **; सन्तुष्येत्—** **सन्तुष्ट रहना चाहिए** **; मुनि:—** **मुनि** **; न—** **नहीं** **; एव—** **निस्सन्देह** **; इन्द्रिय-प्रियै:—** **इन्द्रियों को तृप्त करने वाली वस्तुओं से** **; ज्ञानम्—** **चेतना** **; यथा—** **जिससे कि** **; न नश्येत—** **नष्ट न हो** **सके** **; न अवकीर्येत—** **क्षुब्ध न हो सके** **; वाक्—** **उसकी वाणी** **; मन:—** **तथा मन।** **.** 

**विद्वान मुनि को चाहिए कि वह अपने सादे जीवन-यापन में ही तुष्टि माने। वह भौतिक** **इन्द्रियों की तृप्ति के द्वारा तुष्टि की खोज न करे। दूसरे शब्दों में, मनुष्य को अपने शरीर की** **परवाह इस तरह करनी चाहिए कि उसका उच्चतर ज्ञान विनष्ट न हो और उसकी वाणी तथा मन** **आत्म-साक्षात्कार के मार्ग से विचलित न हों।** **तात्पर्य :** बुद्धिमान व्यक्ति कभी भी भौतिक इन्द्रियतृप्ति के रूप, स्वाद-गंध तथा उत्तेजना में अपनी चेतना को लीन नहीं करता, अपितु खाने तथा सोने जैसे कार्यों को जीवन-यापन के अनिवार्य कार्य मानता है। मनुष्य को चाहिए कि भोजन, निद्रा, सफाई इत्यादि के नियमित कार्यों द्वारा अपने शरीर का उचित निर्वाह करे, अन्यथा मस्तिष्क कमजोर पड़ जायेगा और उसका आध्यात्मिक ज्ञान फीका पड़ जायेगा। यदि कोई व्यक्ति अत्यन्त संयमपूर्वक भोजन करता है या निस्वार्थता के नाम पर अशुद्ध भोजन करता है, तो उसके मन पर उसका नियंत्रण नहीं रह जाता। दूसरी ओर, यदि वह बहुत ही चर्बी वाला या गरिष्ठ भोजन करता है, तो उसमें अनावश्यक निद्रा तथा वीर्य की वृद्धि होगी, जिससे रजो तथा तमो-गुणों के कारण उसके मन तथा वाणी अभिभूत हो उठेंगे। इन सारी बातों को भगवान् कृष्ण ने *भगवद्गीता* में सार रूप में रख दिया है— *युक्ताहारविहारस्य युक्तचेष्टस्य कर्मसु।* मनुष्य को चाहिए कि अपने सारे शारीरिक कार्यों को बुद्धिमत्तापूर्वक नियमित बनाये, जिससे वे आत्म-साक्षात्कार में सहायक बन सकें। यह विधि प्रामाणिक गुरु द्वारा सिखलाई जाती है। यदि कोई अत्यधिक संयमी बनता है या इन्द्रियतृप्ति में अत्यधिक लिप्त रहता है, तो आत्म-साक्षात्कार असश्भव है। भगवद्भक्त का कर्तव्य है कि वह किसी भी वस्तु को भगवान् से पृथक् करके न देखे, क्योंकि यह मोह या माया है। कोई भी भद्र व्यक्ति किसी अन्य भद्र व्यक्ति की सश्पत्ति का भोग करना नहीं चाहेगा। इसी तरह यदि हर वस्तु को कृष्ण से सश्बन्धित देखा जाय, तो इनि्द्रयतृप्ति के लिए कोई गुंजाईश नहीं रहती। किन्तु यदि भौतिक वस्तुओं को कृष्ण से विलग करके देखा जाता है, तो तुरन्त ही भौतिक भोग की लालसा जागृत हो उठती है। मनुष्य को इतना बुद्धिमान तो होना ही चाहिए कि वह *प्रेयस्* (क्षणिक तृप्ति) तथा *श्रेयस्* (स्थायी लाभ) में अन्तर कर सके। मनुष्य चाहे तो नियमित तथा सीमित रूप से इन्द्रिय-कर्म स्वीकार कर सकता है, जिससे वह कृष्ण की सेवा करने के लिए बलवान् हो, किन्तु यदि वह इन्द्रियों में अत्यधिक लिप्त रहता है, तो आध्यात्मिक जीवन की उसकी गश्भीरता जाती रहेगी और वह सामान्य भौतिकतावादी की तरह कार्य करेगा। जैसाकि यहाँ पर कहा गया है, चरम लक्ष्य तो *ज्ञानम्*  अर्थात् परम सत्य भगवान् कृष्ण की स्थिर चेतना है।  