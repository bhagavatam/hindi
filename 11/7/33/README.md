**सन्ति मे गुरवो राजन्बहवो बुद्ध्युपश्रिता: ।** **यतो बुद्धिमुपादाय मुक्तोऽटामीह तान्शृणु ॥ ३२॥** 

**शब्दार्थ** 

**श्री-ब्राह्मण: उवाच—** **ब्राह्मण ने कहा** **; सन्ति—** **हैं** **; मे—** **मेरे** **; गुरव:—** **अनेक गुरु** **; राजन्—** **हे राजा** **; बहव:—** **अनेक** **; बुद्धि—** **मेरी बुद्धि** **; उपश्रिता:—** **शरणागत** **; यत:—** **जिससे** **; बुद्धिम्—** **बुद्धि के** **; उपादाय—** **प्राप्त करके** **; मुक्त:—** **मुक्त** **; अटामि—** **विचरण करता हूँ** **; इह—** **इस जगत में** **; तान्—** **उनको** **; शृणु—** **सुनो।** **.** 

**ब्राह्मण ने कहा : हे राजन्, मैंने अपनी बुद्धि से अनेक गुरुओं की शरण ली है। उनसे दिव्य** **ज्ञान प्राप्त करने के बाद अब मैं मुक्त अवस्था में पृथ्वी पर विचरण करता हूँ। जिस रूप में मैं** **आपसे वर्णन करूँ, कृपा करके सुनें।** **तात्पर्य :** *बुद्ध्युपाश्रिता:* शब्द सूचित करता है कि ब्राह्मण के गुरुओं ने प्रत्यक्ष रूप से उससे नहीं कहा। अपितु उसने अपनी बुद्धि से उनसे सीखा। वे सारे जीव जो कृष्ण से शत्रुता रखते हैं, व्यर्थ की भौतिक वस्तुओं की स्तुति करते हैं और जिन वस्तुओं की झूठे ही पूजा करते हैं, उनके ऊपर अपना प्रभुत्व जताना चाहते हैं। इस तरह बद्धजीव सांसारिक धाॢमकता, आॢथक विकास तथा स्थूल इन्द्रियतृप्ति द्वारा अपनी आयु के साथ ही यश तथा सौन्दर्य बढ़ाना चाहते हैं। राजा यदु ने देखा कि यह साधु अवधूत उस तरह से आचरण नहीं कर रहा है, इसलिए राजा उस ब्राह्मण की वास्तविक स्थिति जानने के लिए उत्सुक था। राजा को दिये जाने वाले उत्तर में साधु-ब्राह्मण कहता है, ''मैं भौतिक जगत के २४ तत्त्वों को अपनी इन्द्रियतृप्ति के विषय नहीं मानता, अतएव उन्हें मानने या बहिष्कार करने का प्रश्न ही नहीं उठता। प्रत्युत मैं भौतिक तत्त्वों को अपने उपदेशक गुरु मानता हूँ। इस तरह सारे जगत में विचरण करते रहने पर भी मैं कभी गुरु-सेवा से वंचित नहीं हुआ हूँ। मैं अपनी आध्यात्मिक बुद्धि के सहारे निरन्तर पृथ्वी पर विचरण करता हूँ। बुद्धि से मैं व्यर्थ की इच्छाओं को लाँघता हूँ और मेरा चरम लक्ष्य भगवान् की प्रेमाभक्ति है। अब मैं आपको अपने चौबीस गुरुओं के विषय में बतलाऊँगा।ÓÓ  