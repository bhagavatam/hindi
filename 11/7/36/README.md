**एतत्परं प्रपश्यामो न परं ते महेश्वर ।** **मृडनाय हि लोकस्य व्यक्तिस्तेऽव्यक्तकर्मण: ॥ ३५॥** 

शब्दार्थ **** 

**एतत्—** **ये सारी वस्तुएँ** **; परम्—** **दिव्य** **; प्रपश्याम:—** **हम देख सकते हैं** **; न—** **नहीं** **; परम्—** **वास्तविक दिव्य स्थिति** **; ते—** **आपकी** **;** **महा-ईश्वर—** **हे महान् शासक** **; मृडनाय—** **सुख के लिए** **; हि—** **निस्सन्देह** **; लोकस्य—** **सारे जगत के** **; व्यक्ति:—** **प्रकट** **; ते—** **आपके** **; अव्यक्त-कर्मण:—** **जिसके कार्यकलाप सबको अज्ञात हैं।** **.** 

**हे महान् शासक! हमारे लिए आपके असली स्वरूप को समझ पाना असश्भव है। जहाँ तक** **हम देख पाते हैं, आपकी उपस्थिति हरएक के लिए सुख-समृद्धि लाती है। इसके परे, कोई भी** **आपके कार्यकलापों को नहीं समझ सकता। हम इतना ही देख सकते हैं, इससे अधिक कुछ भी** **नहीं।** **तात्पर्य :** जब देवतागण शिवजी की इस तरह स्तुति कर रहे थे तो उनका आन्तरिक प्रयोजन उन्हें प्रसन्न करना था जिससे वे हलाहल विष से उत्पन्न उपद्रवकारी स्थिति को ठीक कर लें। जैसाकि *भगवद्गीता* (७.२०) में कहा गया है— *कामैस्तैस्तैर्हृतज्ञाना: प्रपद्यन्तेऽन्यदेवता:* —जब कोई देवताओं की पूजा करता है, तो यह निश्चित है कि वह इन देवताओं की कृपा से अपनी आन्तरिक इच्छाओं की पूॢत चाहता है। सामान्यतया लोग किसी न किसी उद्देश्य के लिए देवताओं की पूजा में लिप्त रहते हैं।  

**श्रीशुक उवाच** 