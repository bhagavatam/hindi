**विसर्गाद्या: श्मशानान्ता भावा देहस्य नात्मन: ।** **कलानामिव चन्द्रस्य कालेनाव्यक्तवत्र्मना ॥ ४८॥** 

**शब्दार्थ** 

**विसर्ग—** **जन्म** **; आद्या:—** **इत्यादि** **; श्मशान—** **मृत्यु का समय, जब शरीर भस्म कर दिया जाता है** **; अन्ता:—** **अन्तिम** **; भावा:—** **दशाएँ** **; देहस्य—** **शरीर की** **; न—** **नहीं** **; आत्मन:—** **आत्मा का** **; कलानाम्—** **विभिन्न अवस्थाओं का** **; इव—** **स²श** **; चन्द्रस्य—** **चन्द्रमा की** **; कालेन—** **समय के साथ** **; अव्यक्त—** **न दिखने वाला** **; वत्र्मना—** **गति से।** **.** 

**जन्म से लेकर मृत्यु तक भौतिक जीवन की विभिन्न अवस्थाएँ शरीर के गुणधर्म हैं और ये** **आत्मा को उसी तरह प्रभावित नहीं करतीं, जिस तरह चन्द्रमा की घटती-बढ़ती कलाएँ चन्द्रमा** **को प्रभावित नहीं करतीं। ऐसे परिवर्तन काल की अव्यक्त गति द्वारा लागू किये जाते हैं।** **तात्पर्य :** शरीर में छह परिवर्तन होते हैं—जन्म, वृद्धि, पालन, विकारों की उत्पत्ति, क्षीणता तथा मृत्यु। इसी तरह चन्द्रमा पहले बढ़ता है, फिर घटता है और अन्त में विलोप होता प्रतीत होता है। चूँकि चाँदनी सूर्य-प्रकाश का प्रतिबिश्ब है, इसलिए यह समझा जाता है कि चन्द्रमा अपने आप नहीं बढ़ता- घटता अपितु हम चाँद के प्रतिबिश्ब को विभिन्न कलाओं में देखते हैं। इसी तरह नित्य आत्मा न तो जन्म लेता है, न मरता है, जिसकी पुष्टि *भगवद्गीता* (२.२०) में हुई है— *न जायते म्रियते वा कदाचित्।*  हम आत्मा के प्रतिबिश्ब को स्थूल शरीर तथा सूक्ष्म मन के रूप में देखते हैं, जिनमें कई भौतिक परिवर्तन होते रहते हैं। श्रील श्रीधर स्वामी के अनुसार सूर्य एक अग्नितुल्य लोक है और चन्द्रमा जलमय लोक है। इसकी पुष्टि श्रील जीव गोस्वामी द्वारा भी की जाती है। इससे चन्द्रलोक की वास्तविक स्थिति के विषय में आधुनिक विज्ञान के अज्ञान का प्रदर्शन होता है।  