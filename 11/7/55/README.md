**यं यं वाञ्छति सा राजन्तर्पयन्त्यनुकश्पिता ।** **तं तं समनयत्कामं कृच्छ्रेणाप्यजितेन्द्रिय: ॥ ५६॥** 

**शब्दार्थ** 

**यम् यम्—** **जो कुछ भी** **; वाञ्छति—** **चाहती** **; सा—** **वह कबूतरी** **; राजन्—** **हे राजन** **; तर्पयन्ती—** **प्रसन्न करती हुई** **; अनुकश्पिता—** **दया दिखाई गई** **; तम् तम्—** **वह-वह** **; समनयत्—** **ले आया** **; कामम्—** **अपनी इच्छा** **; कृच्छ्रेण—** **बड़ी मुश्किल से** **; अपि—** **भी** **;** **अजित-इन्द्रिय:—** **अपनी इन्द्रियों को वश में करना न सीखा हुआ।** **.** 

**हे राजन्, जब भी कबूतरी को किसी वस्तु की इच्छा होती, तो वह अपने पति की** **चाटुकारिता करके उसे बाध्य करती और वह स्वयं भारी मुश्किलें उठाकर भी उसे तृप्त करने के** **लिए वही करता, जो वह चाहती थी। इस तरह वह उसके संग में अपनी इन्द्रियों पर संयम नहीं** **रख सका।** **तात्पर्य :** *तर्पयन्ती* शब्द सूचित करता है कि कबूतरी अपने पति को अपनी मुसकान-भरी चितवनों तथा प्रेम-भरी बातों से मोहने में पटु थी। इस तरह उसकी उत्तम भावनाओं को उभाड़ कर उसने उसे अपना आज्ञाकारी सेवक बना लिया। बेचारा कबूतर *अजितेन्द्रिय* था अर्थात् उसे अपनी इन्द्रियों पर काबू नहीं था और उसका हृदय षी के सौन्दर्य से द्रवित था। ब्राह्मण अवधूत कबूतरद्वय की यह कथा कह कर अमूल्य उपदेश दे रहा है और बता रहा है कि अनिवार्य विछोह के कारण उन्हें दारुण कष्ट सहना पड़ा। यदि मनुष्य की बुदि्ध इन्द्रियों के स्वामी हृषीकेश की सेवा में समॢपत नहीं रहती, तो वह शारीरिक तृप्ति के अज्ञान में डूब जाता है। तब वह मूर्ख कबूतर की तरह हो जाता है।  