**तत: करतलीकृत्य व्यापि हालाहलं विषम् ।** **अभक्षयन्महादेव: कृपया भूतभावन: ॥ ४२॥** 

शब्दार्थ **** 

**तत:—** **तत्पश्चात्** **; करतली-कृत्य—** **हाथ में लेकर** **; व्यापि—** **विस्तृत** **; हालाहलम्—** **हालाहल नामक** **; विषम्—** **विष को** **;** **अभक्षयत्—** **पी लिया** **; महा-देव:—** **शिवजी ने** **; कृपया—** **कृपा करके** **; भूत-भावन:—** **सारे जीवों के कल्याण हेतु।** **.** 

**तत्पश्चात् मानवता के लिए शुभ तथा उपकारी कार्य में समॢपत शिवजी ने कृपा करके सारा** **विष अपनी हथेली में रखा और वे उसे पी गये।** **तात्पर्य :** यद्यपि विष की मात्रा इतनी अधिक थी कि वह सारे विश्व में फैला था, किन्तु शिवजी में इतनी महान् शक्ति थी कि उन्होंने उसे थोड़ी मात्रा में घटाकर अपनी हथेली में ले लिया। मनुष्य को चाहिए कि शिवजी का अनुकरण न करे। वे जो चाहें सो कर सकते हैं, किन्तु जो लोग गाँजा तथा अन्य नशीली वस्तुओं का धूम्रपान करके शिवजी का अनुकरण करना चाहते हैं, वे ऐसे कार्यों से अवश्य ही मारे जायेंगे।  