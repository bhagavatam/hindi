**पुंसोऽयुक्तस्य नानार्थो भ्रम: स गुणदोषभाक् ।** **कर्माकर्मविकर्मेति गुणदोषधियो भिदा ॥ ८॥** 

**शब्दार्थ** 

**पुंस:—** **व्यक्ति का** **; अयुक्तस्य—** **जिसका मन सत्य से पराङ्मुख है** **; नाना—** **अनेक** **; अर्थ:—** **अर्थ** **; भ्रम:—** **सन्देह** **; स:—** **वह** **;** **गुण—** **अच्छाई** **; दोष—** **बुराई** **; भाक्—** **देहधारण किये** **; कर्म—** **अनिवार्य कर्तव्य** **; अकर्म—** **नियत कर्तव्यों का न किया जाना** **;** **विकर्म—** **निषिद्ध कर्म** **; इति—** **इस प्रकार** **; गुण—** **अच्छाइयाँ** **; दोष—** **बुराइयाँ** **; धिय:—** **अनुभव करने वाले की** **; भिदा—** **यह** **अन्तर।** **.** 

**जिसकी चेतना माया से मोहित होती है, वह भौतिक वस्तुओं के मूल्य तथा अर्थ में अनेक** **अन्तर देखता है। इस प्रकार वह भौतिक अच्छाई तथा बुराई के स्तर पर निरन्तर लगा रहता है** **और ऐसी धारणाओं से बँधा रहता है। भौतिक द्वैत में लीन रहते हुए, ऐसा व्यक्ति अनिवार्य** **कर्तव्यों की सश्पन्नता, ऐसे कर्तव्यों की असश्पन्नता तथा निषिद्ध कार्यों की सश्पन्नता के विषय में** **कल्पना करता रहता है।** **तात्पर्य :** इस श्लोक में जगत के भ्रामक मानसिक स्तर का वर्णन हुआ है। *अयुक्तस्य* शब्द उस बद्धजीव का सूचक है, जो अपने मन को भगवान् पर स्थिर नहीं करता। *भगवद्गीता* तथा अन्य वैदिक साहित्य में स्पष्ट वर्णन हुआ है कि परम सत्य कृष्ण हर वस्तु के भीतर हैं और हर वस्तु उनके भीतर है। यहाँ यह उदाहरण दिया जा सकता है कि जब कोई षी किसी पुरुष से प्यार करती है, तो वह उसे देखने के लिए अत्यन्त उत्सुक रहती है और नित्य ही वह उसे भिन्न भिन्न वष पहने हुए देखती है। वस्तुत: वह षी वषों में नहीं, अपितु पुरुष में रुचि रखती है। इसी तरह प्रत्येक भौतिक वस्तु के भीतर भगवान् रहते हैं, अत: जिसमें ईश-प्रेम उत्पन्न हो चुका है, वह सर्वत्र भगवान् को देखता है, भगवान् को आच्छादित करने वाले ऊपरी पदार्थों को ही नहीं देखता। इस श्लोक में *अयुक्तस्य* शब्द उसका द्योतक है, जो अभी सत्य की अवस्था को प्राप्त नहीं हुआ है। ऐसा व्यक्ति भगवान् कृष्ण की प्रेमाभक्ति से वंचित होकर भौतिक अनुभव के असंलय रूपों तथा स्वादों को भोगने का प्रयास करता है। यह क्षणिक भ्रामक व्यस्तता मोहग्रस्त जीव का स्वाभाविक कर्म नहीं है, जिससे वह परम सत्य भगवान् के विषय में अज्ञानी बना रहता है। इस पदार्थमय जगत के भीतर निस्सन्देह विविधताएँ हैं। जिस तरह कुत्तों में अनेक जातियाँ होती हैं, घोड़ों में भी विविध जातियाँ होती हैं, उसी तरह कुछ मनुष्य सुन्दर तथा शिक्षित होते हैं, तो कुछ आलसी तथा घरेलू। कुछ धनी हैं, तो कुछ निर्धन। प्रकृति में कहीं उर्वर भूमि है, तो कहीं बंजर भूमि, कहीं जंगल हैं, तो कहीं रेगिस्तान, कहीं अमूल्य रत्न हैं, तो कहीं बदरंग शिलाएँ, कहीं स्वच्छ जल वाली कलकल करती नदियाँ हैं, तो कहीं गंदले स्थिर तालाब। मानव-समाज में हमें सुख तथा दुख, प्रेम तथा घृणा, जय तथा पराजय, युद्ध तथा शान्ति, जीवन तथा मृत्यु इत्यादि मिलते हैं। किन्तु इनमें से किसी अवस्था के साथ हमारा स्थायी सश्बन्ध नहीं होता, क्योंकि हम भगवान् कृष्ण के भिन्नांश नित्य आत्माएँ हैं। वैदिक संस्कृति इस तरह से व्यवस्थित है कि भगवान् की तुष्टि के लिए अपना कर्तव्य निर्वाह करके मनुष्य आत्म-साक्षात्कार में पूर्ण बन सकता है। *स्वे स्वे कर्मण्यभिरत: संसिङ्क्षद्ध लभते नर:।* किन्तु कुछ बद्धजीव यह विश्वास करते हैं कि जीवन में पूर्ण सिद्धि की प्राप्ति परिवार, राष्ट्र, मानवता इत्यादि के लिए सामान्य कर्तव्य करने से हो सकती है। अन्य लोगों की रुचि न तो ईश्वर की सेवा करने में है, न उत्कृष्ट संसारी कर्मों को करने में। और कुछ लोग ऐसे हैं, जो पापमय जीवन बिताते हैं। ऐसे पापी व्यक्ति देर से सोकर अपराह्न उठते हैं और नशीले पदार्थ खाकर तथा अवैध यौन में रत रहकर रात-भर जागे रहते हैं। ऐसे अंधकारमय नारकीय जीवन का कारण *तमोगुण* के प्रति आकर्षण है। तमोगुणी कार्य *विकर्म* कहलाते हैं, जैसाकि इस श्लोक में उल्लेख हुआ है। दुर्भाग्यवश न तो जिश्मेदार भौतिकतावादी व्यक्तियों को, न गैर-जिश्मेदार भौतिकतावादी व्यक्तियों को और न ही पापी व्यक्तियों को जीवन की असली सिद्धि अर्थात् कृष्णभावनामृत प्राप्त हो पाती है। यद्यपि विभिन्न समाजों तथा विभिन्न व्यक्तियों में अच्छे तथा बुरे की विभिन्न धारणाएँ हैं, किन्तु शाश्वत स्वार्थ अर्थात् कृष्णभावनामृत की ²ष्टि से सारी भौतिक बातें अन्तत: व्यर्थ होती हैं। ऐसा विचार संत सदृश राजा चित्रकेतु द्वारा *भागवत* के छठे स्कंध (६.१७.२०) में व्यक्त हुआ है— *गुणप्रवाह एतस्मिन् क: शाप: को न्वनुग्रह:।* *क: स्वर्गो नरक: को वा ङ्क्षक सुखं दु:खमेव वा॥* ''यह भौतिक जगत निरन्तर प्रवाहमान नदी की तरंगों के समान है। अतएव क्या शाप और क्या अनुग्रह? क्या स्वर्ग और क्या नर्क? क्या सुख और क्या दुख? चूँकि तरंगें निरन्तर प्रवाहित होती हैं, अतएव उनमें से किसी का भी शाश्वत प्रभाव नहीं होता।ÓÓ यह तर्क दिया जा सकता है कि चूँकि वेदों में वैध तथा निषेध कार्य निर्देशित हैं, तब तो वेद भी इस जगत में अच्छाई तथा बुराई की धारणा स्वीकार करते हैं। किन्तु तथ्य यह है कि वेद नहीं, अपितु बद्धजीव भौतिक द्वन्द्व में बँधे हुए हैं। वैदिक साहित्य का कार्य है कि वह मनुष्य को किसी विशेष स्तर पर लगाये जिस पर वह सश्प्रति स्थित है, और धीरे धीरे उसे ऊपर उठाकर जीवन की सिद्धि तक पहुँचा दे। सतोगुण स्वयं में आध्यात्मिक नहीं है, किन्तु यह आध्यात्मिक जीवन में बाधक नहीं होता। चूँकि सतोगुण मनुष्य की चेतना को शुद्ध बनाता है और उच्चतर ज्ञान के लिए लालसा उत्पन्न करता है अतएव यह उपयुक्त पद है जहाँ से आध्यात्मिक जीवन का अनुसरण किया जा सकता है, जिस तरह कि हवाई-अड्डा ऐसा उपयुक्त स्थान है, जहाँ से यात्रा की जाती है। यदि कोई व्यक्ति न्यूयॉर्क से लन्दन की यात्रा करना चाहता है, तो न्यूयॉर्क का हवाई-अड्डा निश्चित रूप से यात्रा करने के लिए सर्वोपयुक्त स्थान है। किन्तु यदि उसका वायुयान छूट जाता है, तो वह उन व्यक्तियों की ही तरह लन्दन से उतना ही दूर है, जो हवाई-अड्डे नहीं गये। दूसरे शब्दों में, हवाई-अड्डा तभी सार्थक है, जब वहाँ से कोई अपना वायुयान पकड़ सके। इसी तरह सतोगुण सर्वोपयुक्त स्थिति है, जिससे आध्याति्मक मंच तक जाया जा सकता है। बद्धजीवों को सतोगुण तक ऊपर उठाने के लिए वेद अनेक कार्यों की संस्तुति तथा निषेध करते हैं, जहाँ से उन्हें दिव्य ज्ञान के बल पर आध्यात्मिक पद तक उठना है। इसलएि यदि कोई व्यक्ति कृष्णभावनामृत पद को प्राप्त नहीं हो पाता, तो सतोगुण तक उसका ऊपर उठना उसी तरह व्यर्थ है, जिस तरह हवाई-अड्डे तक की उसकी यात्रा व्यर्थ है, यदि उसका वायुयान छूट जाय। वेदों में अनेक विधियाँ तथा निषेध हैं, जो भौतिक वस्तुओं में से अच्छे तथा बुरे को स्वीकार करते हुए प्रतीत होते हैं, किन्तु वैदिक विधानों का चरम उद्देश्य आध्यात्मिक जीवन के लिए अनुकूल स्थिति उत्पन्न करना है। यदि कोई व्यक्ति तुरन्त ही आध्यात्मिक जीवन बिताने लगे, तो फिर उसे सतोगुणी अनुष्ठानों में अपना समय नहीं गँवाना चाहिए। इसलिए *भगवद्गीता* (२.४५) में कृष्ण अर्जुन को उपदेश देते हैं— *त्रैगुण्यविषया वेदा निषैगुण्यो भवार्जुन।* *निद्र्वन्द्वो नित्यसत्त्वस्थो निर्योगक्षेम आत्मवान्॥* ''वेदों में मुलयतया प्रकृति के तीनों गुणों का वर्णन हुआ है। हे अर्जुन! इन तीनों गुणों से ऊपर उठो। समस्त द्वैतों, हानि-लाभ तथा सुरक्षा की सारी चिन्ताओं से मुक्त होकर आत्मपरायण बनो।ÓÓ इस सन्दर्भ में श्रील मध्वाचार्य ने *महाभारत* से निश्नलिखित श्लोक उद्धृत किए हैं— *स्वर्गाद्याश्च गुणा: सर्वे दोषा: सर्वे तथैव च।* *आत्मन: कर्तृताभ्रान्त्या जायन्ते नात्र संशय:॥* ''भौतिक जगत में बद्धजीव स्वर्ग के वास को तथा सुन्दर षियों के साथ पवित्र भोग जैसे दैवी आनन्दों को, अच्छी तथा वांछित वस्तुएँ मानते हैं। इसी तरह दुखदायी या कष्टप्रद अवस्थाओं को बुरा माना जाता है। किन्तु भौतिक जगत में अच्छे-बुरे की ऐसी सारी अनुभूति इस मूलभूत त्रुटि पर आधारित है कि मनुष्य समस्त कार्यों का कर्ता भगवान् को न मानकर, अपने आपको मान बैठता है।ÓÓ *परमात्मानमेवैकं कर्तारं वेत्ति य: पुमान्।* *स मुच्यतेऽस्मात् संसारात् परमात्मानमेति च॥* ''दूसरी ओर, जो व्यक्ति यह जानता है कि भगवान् ही भौतिक प्रकृति के वास्तविक नियंता हैं और वे ही हर वस्तु को चला रहे हैं, वह इस संसार के बंधन से छूट सकता है। ऐसा व्यक्ति भगवद्धाम को जाता है।ÓÓ  