**ये त्वात्मरामगुरुभिर्हृदि चिन्तिताङ्घ्रि-** **द्वन्द्वं चरन्तमुमया तपसाभितप्तम् ।** **कत्थन्त उग्रपरुषं निरतं श्मशाने** **ते नूनमूतिमविदंस्तव हातलज्जा: ॥ ३३॥** 

शब्दार्थ **** 

**ये—** **जो व्यक्ति** **; तु—** **निस्सन्देह** **; आत्म-राम-गुरुभि:—** **जो आत्मतुष्ट हैं और संसार भर के गुरु माने जाते हैं** **; हृदि—** **हृदय में** **;** **चिन्तित-अङ्घ्रि-द्वन्द्वम्—** **आपके दोनों चरणकमलों का चिन्तन करते** **; चरन्तम्—** **विचरण करते** **; उमया—** **अपनी प्रेयसी उमा के** **साथ** **; तपसा अभितप्तम्—** **तपस्या द्वारा उच्चपद को प्राप्त** **; कत्थन्ते—** **आपके कार्यों की आलोचना करते हैं** **; उग्र-परुषम्—** **अभद्र व्यक्ति** **; निरतम्—** **सदैव** **; श्मशाने—** **श्मशान में** **; ते—** **ऐसे व्यक्ति** **; नूनम्—** **निस्सन्देह** **; ऊतिम्—** **ऐसे कार्यकलाप** **;** **अविदन्—** **न जानते हुए** **; तव—** **आपके कार्यकलाप** **; हात-लज्जा:—** **निर्लज्ज।** **.** 

**सारे विश्व को उपदेश देने वाले महान् आत्मतुष्ट व्यक्ति अपने हृदयों में आपके चरणकमलों** **का निरन्तर चिन्तन करते हैं, किन्तु जब आपकी तपस्या को न जानने वाले व्यकि्त आपको उमा** **के साथ विचरते देखते हैं, तो वे आपको भ्रमवश कामी समझते हैं अथवा जब वे आपको** **श्मशान में घूमते हुए देखते हैं, तो भ्रमवश वे आपको अत्यन्त नृशंस तथा ईष्र्यालु समझते हैं।** **निस्सन्देह, वे निर्लज्ज हैं। वे आपके कार्यकलापों को कभी नहीं समझ सकते।** **तात्पर्य :** शिवजी सर्वोच्च वैष्णव हैं ( *वैष्णवानां यथा शश्भु:* )। इसलिये कहा गया है— *वैष्णवेर* *क्रियामुद्रा विज्ञे ना बुझय।* यहाँ तक कि बुद्धिमान् से बुद्धिमान् व्यकि्त भी यह नहीं समझ सकता कि शिवजी जैसा वैष्णव क्या करता है अथवा कैसे करता है। जो लोग काम तथा क्रोध के वशीभूत हैं, वे शिवजी की महिमा का अनुमान नहीं लगा सकते जिनका पद सदैव दिव्य है। कामेच्छाओं से सश्बद्ध सारे कार्यों में शिवजी आत्माराम के निमित्त मात्र हैं। अतएव सामान्य व्यक्तियों को शिवजी तथा उनके कार्यकलापों को समझने का यत्न नहीं करना चाहिए। जो शिवजी के कार्यकलापों की आलोचना करने का प्रयास करता है, वह निर्लज्ज है।  