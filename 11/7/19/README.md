**तस्माद्भवन्तमनवद्यमनन्तपारं** **सर्वज्ञमीश्वरमकुण्ठविकुण्ठधिष्ण्यम् ।** **निॢवण्णधीरहमु हे वृजिनाभितप्तो** **नारायणं नरसखं शरणं प्रपद्ये ॥ १८॥** 

**शब्दार्थ** 

**तस्मात्—** **इसलिए** **; भवन्तम्—** **आपको** **; अनवद्यम्—** **पूर्ण** **; अनन्त-पारम्—** **असीम** **; सर्व ज्ञम्—** **सर्वज्ञ** **; ईश्वरम्—** **भगवान् को** **;** **अकुण्ठ—** **किसी शकि्त से अविचलित** **; विकुण्ठ—** **वैकुण्ठ-लोक** **; धिष्ण्यम्—** **जिनका निजी धाम** **; निॢवण्ण—** **विरक्त अनुभव** **करते हुए** **; धी:—** **मेरा मन** **; अहम्—** **मैं** **; उ हे—** **हे (स्वामी)** **; वृजिन—** **भौतिक कष्ट द्वारा** **; अभितप्त:—** **सताया हुआ** **;** **नारायणम्—** **नारायण की** **; नर-सखम्—** **अति सूक्ष्म जीव का मित्र** **; शरणम् प्रपद्ये—** **शरण में जाता हूँ।** **.** 

**अतएव हे स्वामी, भौतिक जीवन से ऊब कर तथा इसके दुखों से सताया हुआ मैं आपकी** **शरण में आया हूँ, क्योंकि आप पूर्ण स्वामी हैं। आप अनन्त, सर्वज्ञ भगवान् हैं, जिनका** **आध्यात्मिक निवास वैकुण्ठ में होने से समस्त उपद्रवों से मुक्त है। वस्तुत: आप समस्त जीवों के** **मित्र नारायण नाम से जाने जाते हैं।** **तात्पर्य :** कोई भी व्यक्ति अपने को स्वनिॢमत नहीं कह सकता, क्योंकि हर व्यक्ति प्रकृति द्वारा प्रदत्त शरीर तथा मन से कार्य करता है। प्रकृति के नियमों से संसार में सदैव चिन्ता बनी रहती है और समय समय पर भयंकर दुर्घटनाएँ बद्धजीवों को त्रस्त करती रहती हैं। यहाँ उद्धव यह इंगित करते हैं कि एकमात्र भगवान् श्रीकृष्ण ही बद्धजीवों के सही स्वामी, मित्र तथा आश्रय हैं। भले ही हम किसी व्यक्ति विशेष या देवता के सद्गुणों से आकृष्ट हों, किन्तु बाद में हमें उस व्यक्ति के आचरण में कुछ त्रुटियाँ दिख सकती हैं। इसलिए कृष्ण को *अनवद्यम्* कहा गया है। भगवान् के आचरण या चरित्र में किसी प्रकार का दोष नहीं होता। वे शाश्वत दोषरहित हैं। हो सकता है, हम अपने स्वामी, पिता या देवता की सेवा अत्यन्त श्रद्धापूर्वक करते रहें, किन्तु जब हमारी सेवा का पुरस्कार मिलने का समय आये, तो स्वामी का देहान्त हो जाय। इसलिए भगवान् कृष्ण को यहाँ पर *अनन्त-पारम्* कहा गया है, जिससे सूचित होता है कि वे काल या देश से सीमित नहीं हैं। *अन्त* शब्द सूचक है, काल की समाप्ति का और *पार* शब्द दिक् की समाप्ति का सूचक है। अतएव *अनन्त-पारम्* का अर्थ है कि कृष्ण काल या देश से बँधे नहीं हैं, अतएव वे अपने श्रद्धालु सेवकों को कर्तव्य समझ कर अवश्य ही पुरस्कार देंगे। यदि हम भगवान् के अतिरिक्त अन्य किसी की सेवा करते हैं, तो हो सकता है कि हमारा तथाकथित स्वामी हमारी सेवाओं को भूल जाय या कृतघ्न बन जाय। इसलिए यहाँ पर कृष्ण को *सर्वज्ञम्* अर्थात् सबकुछ जानने वाला बतलाया गया है। वे अपने भक्त की सेवा को कभी भी भूल नहीं सकते। अतएव वे कभी कृतघ्न नहीं होते। वास्तव में, कहा जाता है कि भगवान् कृष्ण अपने भक्तों के दोषों को स्मरण नहीं रखते। वे उनके द्वारा की गई सेवा का ही स्मरण रखते हैं। कृष्ण के अतिरिक्त अन्य किसी की सेवा करने का एक दोष यह भी है कि जब हम संकट में हों, तो हो सकता है कि वह हमारी रक्षा न कर सके। यदि हम अपने राष्ट्र की शरण ग्रहण करते हैं, तो हो सकता है कि वह युद्ध में विनष्ट हो जाय। यदि हम अपने परिवार की शरण लें, तो वे भी मर सकते हंै। और जैसाकि वैदिक वाङ्मय में कहा गया है, देवता भी असुरों द्वारा कभी कभी पराजित हो जाते हैं। किन्तु भगवान् कृष्ण को यहाँ पर *ईश्वर* कहा गया है, अतएव उनके पराजित होने या किसी अन्य शकि्त द्वारा रोके जाने का कोई भय नहीं रहता। इस तरह भगवान् कृष्ण का यह वायदा कि वे अपने भक्त की रक्षा करते हैं, निरन्तर वैध बना रहता है। यदि हम भगवान् की सेवा नहीं करेंगे, तो हमें अपनी सेवा का अन्तिम परिणाम भी ज्ञात नहीं हो सकेगा। किन्तु यहाँ पर भगवान् कृष्ण को *अकुण्ठ-विकुण्ठ-धिष्ण्यम्* कहा गया है। भगवान् कृष्ण का नित्य धाम वैकुण्ठ कहलाता है और इस धाम में किसी के द्वारा कभी कोई उत्पात नहीं मचाया जाता। कृष्ण के श्रद्धालु सेवक आनन्द तथा ज्ञान से पूर्ण जीवन बिताने के लिए भगवद्धाम अवश्य ही वापस जायेंगे। किन्तु जब देवता तक देर-सवेर विनष्ट होते हैं, तो भला क्षुद्र मनुष्यों के विषय में क्या कहा जाय? फिर ऐसे देवताओं की सेवा करके कौन-सा लाभ प्राप्त किया जा सकता है? उद्धव अपनी निजी स्थिति का बयान *निॢवण्ण-धी:* तथा *वृजिनाभितप्त:* के रूप में करते हैं। दूसरे शब्दों में, उद्धव यह कहते हैं कि वे भौतिक जीवन के विरोधों तथा मानसिक क्लेश से ऊब चुके हैं। इसलिए उन्हें बाध्य होकर विनीत भाव से उन कृष्ण के चरणकमलों में शरण लेने पड़ रही है, जो कि प्रत्येक जीव के मित्र हैं। भौतिक जगत में बड़े लोगों के पास क्षुद्र व्यक्तियों से मिलने के लिए समय नहीं मिलता। किन्तु भगवान् महानतम पुरुष होते हुए भी प्रत्येक जीव के हृदय में स्थित रहते हैं। इस प्रकार वे सर्वाधिक दयालु हैं। भगवान् कृष्ण *नार* अर्थात् इस जगत को उत्पन्न करने वाले भगवान् के पुरुष अंश के भी परम आश्रय हैं। जीव *नर* कहलाता है और उसके भौतिक पद का स्रोत नार या महाविष्णु कहलाता है। *नारायण* शब्द इसका सूचक है कि महाविष्णु भी कृष्ण की शरण में जाते हैं, जो निश्चय ही परम हैं यद्यपि हमारी चेतना इस समय पापपूर्ण लालसाओं से दूषित है, किन्तु यदि हम श्री उद्धव के आदर्श का पालन करें और भगवान् कृष्ण की शरण ग्रहण करें, तो सबकुछ ठीक हो जाएगा। कृष्ण की शरण ग्रहण करने का अर्थ है कृष्ण-भक्ति का आश्रय लेना और उनकी आज्ञा का पालन करना। *भगवद्गीता* में कृष्ण ने इसकी माँग की है और यदि हम भगवान् की आज्ञा का पालन करें तो हमारा जीवन पूर्णतया शुभ तथा सफल हो जाय। तब हम आशा से पहले ही कृष्ण-कृपा से आनन्द तथा ज्ञानमय जीवन के लिए भगवद्धाम में प्रवेश कर सकते हैं।  

**श्रीभगवानुवाच** 