**प्राणै: स्वै: प्राणिन: पान्ति साधव: क्षणभङ्गुरै: ।** **बद्धवैरेषु भूतेषु मोहितेष्वात्ममायया ॥ ३९॥** 

शब्दार्थ **** 

**प्राणै:—** **प्राणों से** **; स्वै:—** **अपने** **; प्राणिन:—** **अन्य जीवों की** **; पान्ति—** **रक्षा करते हैं** **; साधव:—** **भक्तगण** **; क्षण-भङ्गुरै:—** **नाशवान्** **; बद्ध-वैरेषु—** **व्यर्थ ही शत्रुता में लगे** **; भूतेषु—** **जीवों में** **; मोहितेषु—** **मोहग्रस्त** **; आत्म-मायया—** **भगवान् की बहिरंगा** **शक्ति द्वारा।** **.** 

**भगवान् की माया से मोहग्रस्त सामान्य लोग सदैव एक दूसरे के प्रति शत्रुता में लगे रहते हैं।** **किन्तु भक्तगण अपने नश्वर शरीरों को भी संकट में डालकर उनकी रक्षा करने का प्रयास करते** **हैं।** **तात्पर्य :** यह वैष्णव का लक्षण है। *पर-दु:ख-दु:खी* —बद्धात्माओं को दुखी देखकर वैष्णव सदा दुखी रहता है अन्यथा उन्हें सुखी बनने की शिक्षा देते रहने का उसका कोई अर्थ नहीं होता। भौतिकतावादी जीवन में लोग शत्रुता के कार्यों में अवश्य ही लगे रहते हैं। अतएव ऐसे जीवन की तुलना *संसार-दावानल* से—जंगल की अग्नि से—की गई है, जो स्वत: लग जाती है। शिवजी तथा परश्परा पद्धति में उनके अनुयायी लोगों को भौतिक जीवन की इस भयावह स्थिति से बचाने का प्रयास करते हैं। शिवजी के सिद्धान्तों का पालन करने वाले भक्तों तथा रुद्र-सश्प्रदाय वालों का यही कर्तव्य है। वैष्णव सश्प्रदाय चार हैं जिनमें से रुद्र-सश्प्रदाय भी एक है क्योंकि शिवजी (रुद्र) सर्वश्रेष्ठ वैष्णव हैं ( *वैष्णवानां यथा शश्भु:* )। निस्सन्देह, हम देखेंगे कि शिवजी ने मानवता के लाभ हेतु सारा विष पी लिया।  