**जनेषु दह्यमानेषु कामलोभदवाग्निना ।** **न तप्यसेऽग्निना मुक्तो गङ्गाश्भ:स्थ इव द्विप: ॥ २९॥** 

**शब्दार्थ** 

**जनेषु—** **समस्त लोगों के** **; दह्यमानेषु—** **जलते हुए भी** **; काम—** **काम** **; लोभ—** **तथा लालच की** **; दव-अग्निना—** **जंगल की आग** **द्वारा** **; न तप्यसे—** **जल नहीं जाते** **; अग्निना—** **अग्नि से** **; मुक्त:—** **स्वतंत्र** **; गङ्गा-अश्भ:—** **गंगा के जल में** **; स्थ:—** **खड़े** **; इव—** **मानो** **; द्विप:—** **हाथी।** **.** 

**यद्यपि भौतिक जगत में सारे लोग काम तथा लोभ की दावाग्नि में जल रहे हैं, किन्तु आप** **स्वतंत्र रह रहें हैं और उस अग्नि से जलते नहीं। आप उस हाथी के समान हैं, जो दावाग्नि से** **बचने के लिए गंगा नदी के जल के भीतर खड़े होकर आश्रय लिये हुये हो।** **तात्पर्य :** इस श्लोक में दिव्य आनन्द के सहज परिणाम का वर्णन हुआ है। युवा ब्राह्मण शारीरिक रूप से अत्यन्त आकर्षक था और उसकी इन्द्रियाँ भौतिक भोग हेतु शक्ति से परिपूर्ण थीं, तो भी वह भौतिक भोग से तनिक भी प्रभावित नहीं था। यह स्थिति *मुक्ति* कहलाती है। श्रील भक्तिसिद्धान्त सरस्वती ठाकुर बतलाते हैं कि गंगा के प्रवाह में जल की विशाल धाराएँ होती हैं, जो प्रज्ज्वलित अग्नि को बुझाने में समर्थ होती हैं। यदि कोई हाथी कामोन्मत्त होकर गंगा के भीतर जाकर खड़ा हो जाता है, तो गंगा की शक्तिशाली शीतलकारी धाराएँ उसके काम को शमन कर देती हैं और हाथी शान्त हो जाता है। इसी तरह जन्म-मृत्यु के चक्र में फँसे सामान्य मनुष्य निरन्तर काम तथा लोभ रूपी शत्रुओं द्वारा तंग किये जाते हैं, जो मन को कभी पूरी तरह शान्त नहीं होने देते। किन्तु यदि कोई व्यक्ति हाथी के उदाहरण का पालन करते हुए दिव्य आनन्द की शीतलकारी लहरों में जाकर खड़ा हो जाता है, तो उसकी सारी भौतिक कामनाएँ तुरन्त ही छूमन्तर हो जायेंगी और मनुष्य *शान्त* बन जायेगा। जैसाकि श्री चैतन्य चरितामृत में कहा गया है— *कृष्ण-भक्त निष्काम अतएव शान्त।* इस तरह हर व्यक्ति को चैतन्य महाप्रभु के आन्दोलन को स्वीकार करना चाहिए और अपने को कृष्णभावनामृत के शीतलकारी जल से निर्मल करना चाहिए क्योंकि वही हमारी असली शाश्वत चेतना है।  