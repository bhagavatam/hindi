**सत्यस्य ते स्व²श आत्मन आत्मनोऽन्यं** **वक्तारमीश विबुधेष्वपि नानुचक्षे ।** **सर्वे विमोहितधियस्तव माययेमे** **ब्रह्मादयस्तनुभृतो बहिरर्थभावा: ॥ १७॥** 

**शब्दार्थ** 

**सत्यस्य—** **परम सत्य का** **; ते—** **आपके अतिरिक्त** **; स्व-²श:—** **आपको प्रकट करने वाला** **; आत्मन:—** **मेरे स्वयं के लिए** **;** **आत्मन:—** **भगवान् की अपेक्षा** **; अन्यम्—** **दूसरा** **; वक्तारम्—** **योग्य वक्ता** **; ईश—** **हे प्रभु** **; विबुधेषु—** **देवताओं से** **; अपि—** **ही** **;** **न—** **नहीं** **; अनुचक्षे—** **मैं देख सकता हूँ** **; सर्वे—** **वे सभी** **; विमोहित—** **मोहग्रस्त** **; धिय:—** **उनकी चेतना** **; तव—** **तुश्हारी** **; मायया—** **माया द्वारा** **; इमे—** **ये** **; ब्रह्म-आदय:—** **ब्रह्मा इत्यादि** **; तनु-भृत:—** **भौतिक शरीर से युक्त बद्धजीव** **; बहि:—** **बाह्य वस्तुओं में** **;** **अर्थ—** **परम मूल्य** **; भावा:—** **विचार करते हुए।** **.** 

**हे प्रभु, आप परम सत्य भगवान् हैं और आप अपने भक्तों को अपना रूप दिखलाते हैं। मुझे** **आपके अतिरिक्त कोई ऐसा नहीं दिखता जो वास्तव में मुझे पूर्ण ज्ञान बतला सके। ऐसा पूर्ण** **शिक्षक स्वर्ग में देवताओं के बीच भी ढूँढ़े नहीं मिलता। निस्सन्देह ब्रह्मा इत्यादि सारे देवता** **आपकी मायाशक्ति से मोहग्रस्त हैं। वे बद्धजीव हैं, जो अपने भौतिक शरीरों तथा शारीरिक अंशों** **को सर्वोच्च सत्य मान लेते हैं।** **तात्पर्य :** उद्धव का कहना है कि ब्रह्मा से लेकर एक क्षुद्र चींटी तक सारे बद्धजीव भगवान् की माया द्वारा उत्पन्न भौतिक शरीरों से आच्छादित रहते हैं। स्वर्ग के देवता संसार की व्यवस्था में लीन रहने के कारण अपने विपुल ऐश्वर्य का निरन्तर उपभोग करते हैं। अतएव वे धीरे धीरे अपने मन को अपने योग से शक्तिप्राप्त शरीरों पर तथा अपने शारीरिक अंशों पर—यथा अपनी स्वॢगक पत्नियों, बच्चों, सहयोगियों तथा मित्रों पर एकाग्र करते हैं। स्वर्ग में रहते-रहते देवतागण भौतिक अच्छाई तथा बुराई के रूप में सोचने के आदी हो जाते हैं, अतएव वे अपने शरीरों के तत्कालिक कल्याण को ही जीवन का सर्वोच्च लक्ष्य मान लेते हैं। किन्तु देवतागण ईश्वर के नियमों का ²ढ़ता से पालन करने का प्रयास करते हैं। और उन्हें इस कार्य में सहायता पहुँचाने के लिए भगवान्, जिनमें उन देवताओं से कहीं बढ़-चढ़कर शक्तियाँ होती हैं, इन स्वॢगक प्राणियों को अपने परम व्यक्तित्व का स्मरण कराने के लिए अवतरित होते हैं। भगवान् विष्णु का नित्य शरीर आनन्द, ज्ञान तथा असीम विविध शक्तियों से पूर्ण होता है, जबकि देवताओं के भौतिक रूप भव्य होते हुए भी जन्म, मृत्यु, जरा तथा व्याधि से पीडि़त रहते हैं। चूँकि देवतागण इस सृजित ब्रह्माण्ड पर शासन चलाते हैं, अतएव उनकी भगवद्भकि्त भौतिक इच्छाओं से रंजित रहती है। इसलिए वे वैदिक ज्ञान के उन अंशों के प्रति आकृष्ट होते हैं, जो उनके दैवी जीवन के चलते रहने के लिए भौतिक ऐश्वर्य प्रदान करने वाले हैं। किन्तु उद्धव शुद्ध भगवद्भक्त होने के कारण शाश्वत जीवन पाने हेतु, भगवद्धाम जाने के लिए कृतसंकल्प हैं, अतएव देवताओं के अशुद्ध वैदिक ज्ञान में उनकी रुचि नहीं है। यह भौतिक जगत विराट बन्दीगृह है, जिसके अन्त:वासी जन्म, मृत्यु, जरा तथा मोह के अधीन होते हैं और शुद्ध भक्त इस बन्दीगृह में देवताओं की भाँति प्रथम श्रेणी के बन्दी की तरह रहने का भी इच्छुक नहीं होता। श्री उद्धव भगवद्धाम जाने के इच्छुक हैं इसीलिए वे सीधे भगवान् के पास जाते हैं। भगवान् *स्व-²श:* हैं अर्थात् अपने भक्तों के समक्ष प्रकट होते हैं। इसलिए या तो भगवान् या उनका शुद्ध भक्त ही, जो भगवान् के संदेश को निष्ठापूर्वक दोहराता है, किसी को भौतिक आकाश से परे दिव्य लोकों के स्वतंत्र वातावरण में ले जा सकता है, जहाँ पर मुक्तात्माएँ आनन्द तथा ज्ञानमय शाश्वत जीवन बिताती हैं।  