**स्वमायया सृष्टमिदं सदसल्लक्षणं विभु: ।** **प्रविष्ट ईयते तत्तत्स्वरूपोऽग्निरिवैधसि ॥ ४७॥** 

**शब्दार्थ** 

**स्व-मायया—** **अपनी माया से** **; सृष्टम्—** **सृजित** **; इदम्—** **यह (जीव का शरीर)** **; सत्-असत्—** **देवता, पशु इत्यादि के रूप में** **;** **लक्षणम्—** **लक्षणों से युक्त** **; विभु:—** **सर्वशक्तिमान** **; प्रविष्ट:—** **प्रवेश करके** **; ईयते—** **प्रकट होता है** **; तत्-तत्—** **उसी-उसी रूप** **में** **; स्वरूप:—** **पहचान बनाकर** **; अग्नि:—** **अग्नि के** **; इव—** **स²श** **; एधसि—** **ईंधन में।** **.** 

**जिस तरह अग्नि विभिन्न आकारों तथा गुणों वाले काष्ठ-खण्डों में भिन्न भिन्न रूप से प्रकट** **होती है, उसी तरह सर्वशक्तिमान परमात्मा अपनी शक्ति से उत्पन्न किये गये उच्च तथा निश्न** **योनियों के शरीरों में प्रवेश करके प्रत्येक के स्वरूप को ग्रहण करता प्रतीत होता है।** **तात्पर्य :** यद्यपि परमेश्वर हर वस्तु के भीतर है, किन्तु प्रत्येक वस्तु परमेश्वर नहीं होती। भगवान् सतोगुण से देवताओं तथा ब्राह्मणों के शरीर को उत्पन्न करते हैं। उसी तरह वे तमोगुण का विस्तार करके पशुओं, शूद्रों तथा अन्य निश्न जीवों को उत्पन्न करते हैं। भगवान् इन सारी उच्च तथा निश्न सृष्टियों में प्रवेश करते हैं, किन्तु वे *विभु* अर्थात् सर्वशक्तिमान भगवान् बने रहते हैं। श्रील विश्वनाथ चक्रवर्ती ठाकुर बतलाते हैं कि यद्यपि सुलगते काष्ठ के भीतर अग्नि उपस्थित रहती है किन्तु अच्छी तरह हिलाने पर ही वह जलने लगती है। इसी तरह यद्यपि भगवान् प्रत्यक्ष रूप से सर्वत्र उपस्थित हैं, किन्तु जब हम कीर्तन करते हैं और उनकी महिमा का प्रेम और भकि्तपूर्वक श्रवण करते हैं, तो भगवान् अपने भक्तों के समक्ष प्रकट हाते हैं। मूर्ख बद्धजीव हर एक के भीतर भगवान् की उपस्थिति की उपेक्षा करते हैं और अपनी मध्यम दर्जे की चेतना को अपने नश्वर भौतिक आवरण में ही लीन किये यह सोचते रहते हैं, ''मैं प्रबल पुरुष हूँ, मैं सुन्दर षी हूँ, मैं इस नगर का सबसे धनी व्यक्ति हूँ और मैं पी. एच. डी हूँ इत्यादि, इत्यादि। मनुष्य को व्यर्थ के उलझाव का परित्याग कर देना चाहिए इस यथार्थ को स्वीकार कर लेना चाहिए कि मनुष्य विशुद्ध आत्मा, भगवान् कृष्ण का नित्य आनन्दमय दास है।  