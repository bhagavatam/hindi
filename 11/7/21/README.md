**आत्मनो गुरुरात्मैव पुरुषस्य विशेषत: ।** **यत्प्रत्यक्षानुमानावयां श्रेयोऽसावनुविन्दते ॥ २०॥** 

**शब्दार्थ** 

**आत्मन:—** **अपना ही** **; गुरु:—** **उपदेश देने वाला गुरु** **; आत्मा—** **स्वयं** **; एव—** **निस्सन्देह** **; पुरुषस्य—** **मनुष्य का** **; विशेषत:—** **विशेष** **अर्थ में** **; यत्—** **क्योंकि** **; प्रत्यक्ष—** **प्रत्यक्ष अनुभूति से** **; अनुमानावयाम्—** **तर्क के प्रयोग से** **; श्रेय:—** **असली लाभ** **; असौ—** **वह** **;** **अनुविन्दते—** **प्राप्त कर सकता है।** **.** 

**बुद्धिमान व्यक्ति, जो अपने चारों ओर के जगत का अनुभव करने तथा ठोस तर्क का प्रयोग** **करने में निपुण होता है, अपनी ही बुद्धि के द्वारा असली लाभ प्राप्त कर सकता है। इस प्रकार** **कभी कभी मनुष्य अपना ही उपदेशक गुरु बन जाता है।** **तात्पर्य :** जैसाकि इस अध्याय में राजा यदु तथा अवधूत की वार्ता के माध्यम से बताया गया है। संवेदनशील, तर्कपूर्ण व्यक्ति अपने चारों ओर के जगत का निरीक्षण करके असली ज्ञान तथा सुख प्राप्त कर सकता है। अन्य जीवों के सुख और दुख को देखकर मनुष्य यह समझ सकता है कि क्या लाभप्रद है और क्या अनिष्टकर है। श्रील जीव गोस्वामी ने इस सश्बन्ध में कहा है— *गुर्वनुसरणे प्रवर्तक इत्यर्थ:* —अपनी अनुभूति तथा बुद्धि से अॢजत ज्ञान से भगवान् के प्रतिनिधि के महत्त्व को समझा जा सकता है। इस श्लोक में *श्रेयस्*  शब्द सूचित करता है कि मनुष्य अपनी बुद्धि से जीवन में आगे बढ़ सकता है। अच्छी संगति से मनुष्य को धीरे धीरे कृष्ण के दास-रूप में अपनी नित्य स्थिति को समझ लेना चाहिए। तब वह अन्य प्रबुद्धजनों के सान्निध्य में रहने के लिए अत्यन्त उत्सुक हो जाता है। कृष्ण के प्रबुद्ध दास का लक्षण है कि वह ऐसे अन्य महात्माओं की संगति के लिए लालायित रहता है। इस तरह इस भौतिक जगत का संवेदनशील तथा तर्कसंगत निरीक्षण करते हुए मनुष्य को भक्तों की संगति में आध्याति्मक जीवन के महत्त्व को समझना चाहिए।  