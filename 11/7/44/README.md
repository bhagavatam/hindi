**तेजस्वी तपसा दीप्तो दुर्धर्षोदरभाजन: ।** **सर्वभक्ष्योऽपि युक्तात्मा नादत्ते मलमग्निवत् ॥ ४५॥** 

**शब्दार्थ** 

**तेजस्वी—** **तेजवान्** **; तपसा—** **अपनी तपस्या से** **; दीप्त:—** **चमकता हुआ** **; दुर्धर्ष—** **अचल** **; उदर-भाजन:—** **पेट पालने के लिए ही** **खाने वाला** **; सर्व—** **हर वस्तु** **; भक्ष्य:—** **खाते हुए** **; अपि—** **यद्यपि** **; युक्त-आत्मा—** **आध्यात्मिक जीवन में स्थिर** **; न आदत्ते—** **धारण** **नहीं करता** **; मलम्—** **कल्मष** **; अग्नि-वत्—** **अग्नि की तरह।** **.** 

**सन्त-पुरुष तपस्या करके शक्तिमान बनते हैं। उनकी चेतना अविचल रहती है क्योंकि वे** **भौतिक जगत की किसी भी वस्तु का भोग नहीं करना चाहते। ऐसे सहज मुक्त सन्त-पुरुष भाग्य** **द्वारा प्रदत्त भोजन को स्वीकार करते हैं और यदि कदाचित् दूषित भोजन कर भी लें तो उन पर** **कोई प्रभाव नहीं पड़ता जिस तरह अग्नि उन दूषित वस्तुओं को जला देती है, जो उसमें डाली** **जाती हैं।** **तात्पर्य :** *उदर-भाजन* शब्द यह बतलाता है कि सन्त-पुरुष इन्द्रियत्नृप्ति के लिए नहीं अपितु उदर-पोषण के लिए ही भोजन करता है। मनुष्य को अपना मन प्रसन्न रखने के लिए स्वादिष्ट भोजन करना चाहिए फिर भी उसे बहुत विलासी भोजन नहीं करना चाहिए क्योंकि इससे कामोत्तेजना उत्पन्न होगी और आलस्य सतायेगा। सन्त-पुरुष पूरी तरह से भद्रजन होता है और कभी भी लोभी या कामी नहीं होता। यद्यपि माया विभिन्न प्रकार के भौतिक प्रलोभन देकर उसे पराजित करना चाहती है किन्तु सन्त-पुरुष की आध्यात्मिक शक्ति से ये सारे आकर्षण स्वत: परास्त हो जाते हैं। इसलिए आध्यात्मिक ²ष्टि से बढ़े-चढ़े पुरुष का कभी भी अनादर नहीं करना चाहिए, वरन् आदरपूर्वक उसकी पूजा करनी चाहिए। कृष्णभावनाभावित व्यक्ति के पास असावधानी के साथ जाना अग्नि के पास असावधानी से जाने के समान है, जो तुरन्त ही जला देती है, यदि उसके साथ सावधानी न बरती जाए।  शुद्ध भक्त के प्रति किये जाने वाले दुव्र्यवहार को भगवान् कभी माफ नहीं करते।  