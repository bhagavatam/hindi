**ज्ञानविज्ञानसंयुक्त आत्मभूत: शरीरिणाम् ।** **अत्मानुभवतुष्टात्मा नान्तरायैॢवहन्यसे ॥ १०॥** 

**शब्दार्थ** 

**ज्ञान—** **वेदों का निर्णायक ज्ञान** **; विज्ञान—** **तथा व्यावहारिक ज्ञान** **; संयुक्त:—** **से युक्त** **; आत्म-भूत:—** **स्नेह की वस्तु** **;** **शरीरिणाम्—** **सारे देहधारी जीवों (देवतादि से शुरु करके) के लिए** **; आत्म-अनुभव—** **आत्मा के प्रत्यक्ष अनुभव द्वारा** **; तुष्ट-** **आत्मा—** **तुष्ट मन वाला** **; न—** **कभी नहीं** **; अन्तरायै:—** **उत्पातों (विघ्नों) से** **; विहन्यसे—** **तुश्हारी प्रगति रोक दी जायेगी।** **.** 

**वेदों के निर्णायक ज्ञान से समनि्वत होकर तथा व्यवहार में ऐसे ज्ञान के चरम उद्देश्य की** **अनुभूति करके, तुम शुद्ध आत्मा का अनुभव कर सकोगे और इस तरह तुश्हारा मन तुष्ट हो** **जायेगा। उस समय तुम देवतादि से लेकर सारे जीवों के प्रिय बन जाओगे और तब तुम जीवन के** **किसी भी उत्पात से रोके नहीं जाओगे।** **तात्पर्य :** जैसाकि *भगवद्गीता* में बतलाया गया है, जिसका मन भौतिक इच्छाओं से मुक्त होता है, उसे देवताओं की पूजा में अरुचि हो जाती है, क्योंकि ऐसी पूजा का उद्देश्य भौतिक उत्थान होता है। किन्तु देवतागण उस व्यकि्त से कभी नाराज नहीं होते, जो कृष्ण का शुद्ध भक्त बन जाता है और भगवान् की ही पूजा करता है। सारे देवता स्वयं भी भगवान् के विनीत दास हैं, जैसाकि इस धरा पर कृष्ण की लीलाओं से स्पष्ट हो गया था। जो व्यक्ति हर एक के शरीर में नित्य आत्मा का अनुभव करता हो वह निश्चित रूप से सारे जीवों का प्रिय बन जाता है। चूँकि वह हर एक को गुणात्मक ²ष्टि से अपने ही समान देखता है, इसलिए वह न तो किसी से ईष्र्या करता है, न ही किसी पर अपना प्रभुत्व जमाने का प्रयास करता है। ईष्र्यामुक्त होने तथा सबों का हितैषी होने से ऐसा स्वरूपसिद्ध व्यक्ति स्वभावत: हर एक को प्रिय होता है। जैसाकि षड् गोस्वामियों के गीत में कहा गया है— *धीराधीर जनप्रियौ प्रियकरौ* *निर्मत्सरौ पूजितौ।*   