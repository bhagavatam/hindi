**गुणैर्गुणानुपादत्ते यथाकालं विमुञ्चति ।** **न तेषु युज्यते योगी गोभिर्गा इव गोपति: ॥ ५०॥** 

**शब्दार्थ** 

**गुणै:—** **अपनी इन्द्रियों से** **; गुणान्—** **इन्द्रिय-विषयों को** **; उपादत्ते—** **स्वीकार करता है** **; यथा-कालम्—** **उपयुक्त समय पर** **;** **विमुञ्चति—** **छोड़ देता है** **; न—** **नहीं** **; तेषु—** **उनमें** **; युज्यते—** **फँस जाता है** **; योगी—** **स्वरूपसिद्ध मुनि** **; गोभि:—** **अपनी किरणों से** **;** **गा:—** **जलाशयों** **; इव—** **स²श** **; गो-पति:—** **सूर्य।** **.** 

**जिस तरह सूर्य अपनी प्रखर किरणों से पर्याप्त मात्रा में जल को भाप बना कर उड़ा देता है** **और बाद में उस जल को वर्षा के रूप में पृथ्वी पर लौटा देता है, उसी तरह सन्त-पुरुष अपनी** **भौतिक इन्द्रियों से सभी प्रकार की भौतिक वस्तुओं को स्वीकार करता है और जब सही व्यक्ति** **उन्हें लौटवाने के लिए उसके पास जाता है, तो उन भौतिक वस्तुओं को वह लौटा देता है। इस** **तरह वह इन्द्रिय-विषयों को स्वीकारने तथा त्यागने दोनों में ही फँसता नहीं।** **तात्पर्य :** कृष्णभावनाभावित व्यक्ति कभी भी कृष्णभावनामृत आन्दोलन के प्रसार हेतु भगवान् कृष्ण के द्वारा सौंपे गये ऐश्वर्य के ऊपर अपना प्रभुत्व नहीं जताता। भगवान् कृष्ण के भक्त को चाहिए कि न केवल भौतिक सश्पदा का संग्रह करे, अपितु भगवान् कृष्ण के ऐश्वर्य को इस तरह बाँट दे कि कृष्णभावनामृत आन्दोलन असीम रूप से फैल जाय। सूर्य से यही शिक्षा लेनी चाहिए।  