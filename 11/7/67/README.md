**अहो मे पश्यतापायमल्पपुण्यस्य दुर्मते: ।** **अतृप्तस्याकृतार्थस्य गृहषैवॢगको हत: ॥ ६८॥** 

**शब्दार्थ** 

**अहो—** **हाय** **; मे—** **मेरा** **; पश्यत—** **देखो तो** **; अपायम्—** **विनाश** **; अल्प-पुण्यस्य—** **अपर्याप्त पुण्य वाले के** **; दुर्मते:—** **दुर्बुद्धि** **;** **अतृप्तस्य—** **असंतुष्ट** **; अकृत-अर्थस्य—** **जिसने जीवन के उद्देश्य को पूरा नहीं किया, उसका** **; गृह:—** **पारिवारिक जीवन** **; त्रै-** **वॢगक:—** **सवय जीवन के तीन उद्देश्यों (धर्म, अर्थ तथा काम) वाले** **; हत:—** **विनष्ट।** **.** 

**कबूतर ने कहा : हाय! देखो न, मैं किस तरह बरबाद हो गया हूँ। स्पष्ट है कि मैं महामूर्ख हूँ,** **क्योंकि मैंने समुचित पुण्यकर्म नहीं किये। न तो मैं अपने को संतुष्ट कर सका, न ही मैं जीवन के** **लक्ष्य को पूरा कर सका। मेरा प्रिय परिवार, जो मेरे धर्म, अर्थ तथा काम का आधार था, अब** **बुरी तरह नष्ट हो गया।** **तात्पर्य :** श्रील श्रीधर स्वामी बतलाते हैं कि *अतृप्तस्य* शब्द यह सूचित करता है कि कबूतर अपनी इन्द्रियतृप्ति से तुष्ट नहीं था। यद्यपि वह अपनी पत्नी, बच्चों तथा घोंसले के प्रति पूर्णतया अनुरक्त था, किन्तु वह पूरी तरह से उनको भोग नहीं सका था, क्योंकि ऐसी वस्तुओं से कभी तुष्टि नहीं होती। *अकृतार्थस्य* सूचित करता है कि उसकी इन्द्रियतृप्ति के भावी विस्तार की आशाएँ तथा सपने भी अब नष्ट हो गये थे। लोग सामान्य रूप से ''घर, प्रिय घरÓÓ की चर्चा अपने घोंसले के रूप में चलाते हैं और वे भविष्य के लिए संचित धन को घोंसले का अंडा कहते हैं। इसलिए भौतिक जगत के प्रेम-पक्षियों को यह जान लेना चाहिए कि उनके तथाकथित बच्चे, पत्नी तथा सश्पत्ति बहेलिये के जाल में खींच लिये जायेंगे। दूसरे शब्दों में, मृत्यु सबकुछ समाप्त कर देगी।  