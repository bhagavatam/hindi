**अन्तॢहतश्च स्थिरजङ्गमेषु** **ब्रह्मात्मभावेन समन्वयेन ।** **व्याप्त्याव्यवच्छेदमसङ्गमात्मनो** **मुनिर्नभस्त्वं विततस्य भावयेत् ॥ ४२॥** 

**शब्दार्थ** 

**अन्तॢहत:—** **भीतर उपस्थित** **; च—** **भी** **; स्थिर—** **सारे जड़ जीव** **; जङ्गमेषु—** **तथा चेतन जीव** **; ब्रह्म-आत्म-भावेन—** **अपने को शुद्ध** **आत्मा अनुभव करते हुए** **; समन्वयेन—** **विभिन्न शरीरों के साथ भिन्न भिन्न सश्पर्कों के परिणामस्वरूप** **; व्याप्त्या—** **व्याप्त होने के** **कारण** **; अव्यवच्छेदम्—** **अविभक्त होने का गुण** **; असङ्गम्—** **लिप्त न रहने से** **; आत्मन:—** **परमात्मा से युक्त** **; मुनि:—** **मुनि** **;** **नभस्त्वम्—** **आकाश साश्य** **; विततस्य—** **विराट का** **; भावयेत्—** **ध्यान करना चाहिए।** **.** 

**भौतिक शरीर के भीतर रहते हुए भी विचारवान साधु को चाहिए कि वह अपने आपको** **शुद्ध आत्मा समझे। इसी तरह मनुष्य को देखना चाहिए कि आत्मा सभी प्रकार के सजीवों—** **चरों तथा अचरों के भीतर प्रवेश करता है और इस तरह व्यष्टिï आत्मा सर्वव्यापी है। साधु को यह** **भी देखना चाहिए कि परमात्मा रूप में भगवान् एक ही समय सारी वस्तुओं के भीतर उपस्थित** **रहते हैं। आत्मा तथा परमात्मा को आकाश के स्वभाव से तुलना करके समझा जा सकता है।** **यद्यपि आकाश सर्वत्र फैला हुआ है और सारी वस्तुएँ आकाश के भीतर टिकी हैं किन्तु आकाश** **किसी भी वस्तु से न तो घुलता-मिलता है, न ही किसी वस्तु के द्वारा विभाजित किया जा सकता** **है।** **तात्पर्य :** यद्यपि वायु आकाश के अन्दर रहती है, किन्तु आकाश वायु से भिन्न रहता है। वायु की अनुपस्थिति में भी आकाश उपस्थित रहता है। सारी भौतिक वस्तुएँ विशाल भौतिक आकाश या दिक् के भीतर स्थित हैं, किन्तु आकाश अविभाज्य रहता है और सारी वस्तुओं को अपने भीतर समाये हुए भी, उनमें से किसी से भी मिश्रित नहीं होता। आत्मा तथा परमात्मा की भी स्थिति इसी तरह है। आत्मा सर्वव्यापक है, क्योंकि *जीवात्माएँ* असंलय हैं, जो समस्त वस्तुओं के भीतर प्रवेश करती हैं, फिर भी जैसाकि वैदिक वाङ्मय द्वारा पुष्टि हुई है, प्रत्येक व्यष्टिक *आत्मा* सूक्ष्म रहता है। श्वेताश्वतर उपनिषद् (५.९) में कहा गया है— *बालाग्रशतभागस्य शतधा कल्पितस्य च।* *भागो जीव: स विज्ञेय: स चनन्त्याय कल्पते॥* ''यदि बाल के अगले भाग को सौ भागों में विभक्त किया जाय और इनमें से प्रत्येक भाग को फिर से सौ भागों में विभक्त किया जाय तो ऐसा प्रत्येक भाग आत्मा की माप होता है।ÓÓ *श्रीमद्भागवत* में भी यही बात कही गई है— *केशाग्रशतभागस्य शतांश सा²शात्मक:।* *जीव: सूक्ष्मस्वरूपोऽयं संलयातीतो हि चित्कण:॥* ''आध्यात्मिक अणुओं के असंलय कण हैं, जो बाल के अग्र भाग के दस हजारवें भाग के तुल्य होते हैं।ÓÓ किन्तु भगवान् सर्वव्यापी हैं, क्योंकि वे साक्षात् सर्वत्र विद्यमान रहते हैं। भगवान् *अद्वैत* अर्थात् अविभाज्य कहलाते हैं। इस तरह एक ही भगवान् आकाश की भाँति सर्वत्र विद्यमान रहता है फिर भी वह किसी वस्तु से लिप्त नहीं हैं यद्यपि हर वस्तु उन्हीं के भीतर टिकी है। स्वयं भगवान् ने *भगवद्गीता*  (९.६) में अपने इस सर्वव्यापकत्व की विवेचना की पुष्टि की है— *यथाकाशस्थितो नित्यं वायु: सर्वत्रगो महान्।* *तथा सर्वाणि भूतानि मत्स्थानीत्युपधारय॥* ''जिस प्रकार सर्वत्र प्रवाहमान प्रबल वायु सदैव आकाश में स्थित रहती है, उसी प्रकार समस्त प्राणियों को मुझमें स्थित जानो।ÓÓ अत: यद्यपि जीवात्मा तथा परमात्मा सर्वव्यापी कहे जाते हैं, किन्तु यह स्मरण रखना होगा कि व्यष्टिक जीवात्माएँ असंलय हैं, जबकि भगवान् एक है। भगवान् सदा महानतम हैं और जो वास्तव में विचारवान साधु होता है, वह भगवान् के परम पद के बारे में कभी शंका नहीं करता।  