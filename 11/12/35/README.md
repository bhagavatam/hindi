**अथावगतमाहात्श्य आत्मनो जगदात्मन: ।** **अपरिज्ञेयवीर्यस्य न मेने तदु हाद्भुतम् ॥ ३६॥** 

**शब्दार्थ** 

**अथ—** **इस प्रकार** **; अवगत—** **आश्वस्त होकर** **; माहात्श्य:—** **महानता** **; आत्मन:—** **अपनी** **; जगत्-आत्मन:—** **तथा भगवान् की** **;** **अपरिज्ञेय-वीर्यस्य—** **असीम शक्तिमान** **; न—** **नहीं** **; मेने—** **विचार किया** **; तत्—** **मोहित करने में भगवान् के अद्भुत कार्यकलापों** **को** **; उ ह—** **निश्चय ही** **; अद्भुतम्—** **मानो अद्भुत।** **.** 

**इस प्रकार शिवजी को अपनी तथा असीम शक्तिमान भगवान् की स्थिति का बोध हो गया।** **इस ज्ञान के प्राप्त होने पर उन्हें तनिक भी आश्चर्य नहीं हुआ कि भगवान् विष्णु ने किस अद्भुत** **विधि से उन पर माया का जाल फैलाया था।** **तात्पर्य :** भगवान् सर्वशक्तिमान कहलाते हैं क्योंकि कोई भी उन्हें किसी भी कार्य में पिछाड़ नहीं सकता। *भगवद्गीता* (७.७) में भगवान् कहते हैं— *मत्त: परतरं नान्यत किञ्चिदस्ति धनञ्जय* —हे धन के विजेता! मुझसे बढ़कर कोई सत्य नहीं है। कोई न तो भगवान् की बराबरी कर सकता है, न ही उनसे बढ़कर है क्योंकि वे सबके स्वामी हैं। जैसाकि *चैतन्य-चरितामृत* ( *आदि* ५.१४२) में कहा गया है— *एकले ईश्वर कृष्ण, आर सब भृत्य* —भगवान् कृष्ण सबके, यहाँ तक कि शिवजी के भी, एकमात्र स्वामी हैं, तो फिर अन्यों के लिए क्या कहा जाये? शिवजी पहले से भगवान् विष्णु की परम शक्ति से अवगत थे, किन्तु जब वे सचमुच मोह में पड़ गये तो उन्हें अपने महान् स्वामी पर गर्व हुआ।  