**यस्मिन्निदं प्रोतमशेषमोतं** **पटो यथा तन्तुवितानसंस्थ: ।** **य एष संसारतरु: पुराण:** **कर्मात्मक: पुष्पफले प्रसूते ॥ २१॥** 

**शब्दार्थ** 

**यस्मिन्—** **जिसमें** **; इदम्—** **यह ब्रह्माण्ड** **; प्रोतम्—** **चौड़ाई में बुना हुआ, बाना** **; अशेषम्—** **सश्पूर्ण** **; ओतम्—** **तथा लश्बाई में,** **ताना** **; पट:—** **वष** **; यथा—** **जिस तरह** **; तन्तु—** **धागों का** **; वितान—** **विस्तार** **; संस्थ:—** **स्थित** **; य:—** **जो** **; एष:—** **यह** **; संसार—** **भौतिक जगत रूपी** **; तरु:—** **वृक्ष** **; पुराण:—** **सनातन से विद्यमान** **; कर्म—** **सकाम कर्मों की ओर** **; आत्मक:—** **सहज भाव से** **उन्मुख** **; पुष्प—** **पहला परिणाम, फूल** **; फले—** **तथा फल** **; प्रसूते—** **उत्पन्न होने पर।** **.** 

**जिस प्रकार बुना हुआ वष ताने-बाने पर आधारित रहता है, उसी तरह सश्पूर्ण ब्रह्माण्ड** **लश्बाई तथा चौड़ाई में भगवान् की शक्ति पर फैला हुआ है और उन्हीं के भीतर स्थित है।** **बद्धजीव पुरातन काल से भौतिक शरीर स्वीकार करता आया है और ये शरीर विशाल वृक्षों की** **भाँति हैं, जो अपना पालन कर रहे हैं। जिस प्रकार एक वृक्ष पहले फूलता है और तब फलता है,** **उसी तरह भौतिक शरीर रूपी वृक्ष विविध फल देता है।** **तात्पर्य :** वृक्ष में फल आने के पूर्व फूल प्रकट होते हैं। इसी तरह *पुष्प-फले* शब्द, श्रील विश्वनाथ चक्रवर्ती ठाकुर के अनुसार, संसार के सुख-दुख को सूचित करने वाला है। भले ही मनुष्य का जीवन पुष्पित होता प्रतीत हो, किन्तु अन्तत: उसमें जरा, मृत्यु इत्यादि विपदाओं के कटु फल प्रकट होते हैं। भौतिक शरीर के प्रति अनुरक्ति, जिसकी प्रवृत्ति सदा इन्द्रियतृप्ति होती है, यही जगत का मूल कारण है, इसलिए यह *संसार-तरु* कहलाता है। भगवान् की बहिरंगा शक्ति का दोहन सनातन काल से चला आ रहा है, जैसाकि *पुराण: कर्मात्मक:* शब्दों से व्यक्त हुआ है। यह ब्रह्माण्ड भगवान् की मायाशक्ति का विस्तार है और यह सदैव उन्हीं पर आश्रित है, तथा उनसे अभिन्न है। इस सीधे-से ज्ञान से बद्धजीव माया के दुखी संसार में अन्तहीन भ्रमण करने से बच सकता है। *पुष्प-फले* का अर्थ इन्द्रियतृप्ति तथा मोक्ष भी लगाया जा सकता है। संसार-तरु की अधिक व्यालया अगले श्लोकों में की जायेगी।  