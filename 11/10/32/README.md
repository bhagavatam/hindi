**गुणेषु वर्तमानोऽपि देहजेष्वनपावृत: ।** **गुणैर्न बध्यते देही बध्यते वा कथं विभो ॥ ३५॥** 

**शब्दार्थ** 

**श्री-उद्धव: उवाच—** **श्री उद्धव ने कहा** **; गुणेषु—** **प्रकृति के गुणों में** **; वर्तमान:—** **स्थित होकर** **; अपि—** **यद्यपि** **; देह—** **भौतिक** **शरीर से** **; जेषु—** **उत्पन्न** **; अनपावृत:—** **अप्रच्छन्न होकर** **; गुणै:—** **गुणों से** **; न—** **नहीं** **; बध्यते—** **बाँधा जाता है** **; देही—** **भौतिक** **शरीर के भीतर जीव** **; बध्यते—** **बाँधा जाता है** **; वा—** **अथवा** **; कथम्—** **यह कैसे होता है** **; विभो—** **हे प्रभु।** **.** 

**श्री उद्धव ने कहा : हे प्रभु, भौतिक शरीर के भीतर स्थित जीव प्रकृति के गुणों तथा इन** **गुणों से उत्पन्न कर्मों के द्वारा उपजे सुख तथा दुख से घिरा रहता है। यह कैसे सश्भव है कि वह** **इस भौतिक पाश से बँधा न हो? यह भी कहा जा सकता है कि जीव तो अन्तत: दिव्य है और** **उसे इस भौतिक जगत से कुछ भी लेना-देना नहीं है। तो फिर वह भौतिक प्रकृति द्वारा कभी** **बद्ध कैसे हो सकता है?** **तात्पर्य :** शरीर प्रकृति के गुणों के वशीभूत होकर सकाम कर्म करता है, जिनसे भौतिक सुख-दुख उत्पन्न होते हैं। इस शृंखला को *देह-जेषु* शब्द से सूचित किया गया है। भगवान् ने उद्धव को दिखलाया है कि जीवन का वास्तविक लक्ष्य इन्द्रियतृप्ति न होकर, मोक्ष है। यद्यपि भगवान् ने यह इंगित किया है कि ज्ञान तथा वैराग्यपूर्वक की गई भकि्त से जीव मुक्त हो जाता है, किन्तु उद्धव को पूर्णता प्राप्त करने के विशिष्ट साधन समझ में नहीं आए। श्रील विश्वनाथ चक्रवर्ती ठाकुर के अनुसार उद्धव के प्रश्न का अर्थ यह है कि हम मुक्तात्माओं के कार्यों में भी ऐसे बाह्य कर्म यथा खाना, सोना, चलना-फिरना, सुनना, बोलना इत्यादि पाते हैं, जो स्थूल तथा सूक्ष्म शरीरों के कार्य हैं। अत: यदि मुक्त आत्माएँ भी स्थूल तथा सूक्ष्म शरीरों के भीतर स्थित हैं, तो वे प्रकृति के गुणों से किस तरह बद्ध नहीं हो सकती है? यदि यह तर्क किया जाय कि जीव आकाशतुल्य है, जो किसी वस्तु से न मिलने के कारण बद्ध नहीं है, तब यह प्रश्न पूछा जा सकता है कि फिर दिव्य जीव किस तरह भौतिक प्रकृति द्वारा बद्ध हो सकता है? दूसरे शब्दों में, यह जगत कैसे सश्भव है? कृष्णभावनामृत के मार्ग को सुस्पष्ट करने के लिए उद्धव ने परम आध्यात्मिक अधिकारी भगवान् कृष्ण के समक्ष यह प्रश्न रखा। माया के साम्राज्य में भगवान् के विषय में असंलय कल्पनाएँ हैं, जिन्हें निराकार, सगुण, निर्गुण, हिजड़े की भाँति नपुंसक वस्तु आदि कहा गया है। किन्तु ऐसी सांसारिक कल्पनाओं से भगवान् के स्वभाव को नहीं समझा जा सकता। इसलिए उद्धव मुक्ति-मार्ग को स्पष्ट करना चाहते हैं, जिससे लोग वास्तव में समझ सकें कि कृष्ण ही भगवान् हैं। किन्तु जब तक मनुष्य प्रकृति के गुणों के द्वारा प्रभावित रहता है तब तक पूर्ण ज्ञान हो पाना सश्भव नहीं है। अब भगवान् कृष्ण उद्धव को भगवद्धाम वापस जाने के लिए आध्यात्मिक मुक्ति के विषय में विस्तार से बतलायेंगे।  