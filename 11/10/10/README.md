**निरोधोत्पत्त्यणुबृहन्नानात्वं तत्कृतान्गुणान् ।** **अन्त: प्रविष्ट आधत्त एवं देहगुणान्पर: ॥ ९॥** 

**शब्दार्थ** 

**निरोध—** **प्रसुप्ति** **; उत्पत्ति—** **प्राकट्य** **; अणु—** **लघु** **; बृहत्—** **विशाल** **; नानात्वम्—** **लक्षणों का प्रकार** **; तत्-कृतान्—** **उसके द्वारा** **उत्पन्न** **; गुणान्—** **गुण** **; अन्त:—** **भीतर** **; प्रविष्ट:—** **प्रवेश करके** **; आधत्ते—** **स्वीकार करता है** **; एवम्—** **इस प्रकार** **; देह—** **भौतिक** **शरीर के** **; गुणान्—** **गुणों को** **; पर:—** **दिव्य जीव (आत्मा)।** **.** 

**ईंधन की दशा के अनुसार अग्नि जिस तरह सुप्त, प्रकट, क्षीण, तेज जैसे विविध रूपों में** **प्रकट हो सकती है, उसी तरह आत्मा भौतिक शरीर में प्रवेश करता है और शरीर के विशिष्ट** **लक्षणों को स्वीकार करता है।** **तात्पर्य :** यद्यपि किसी वस्तु विशेष में अग्नि प्रकट और लुप्त हो सकती है, किन्तु अग्नि तत्त्व सदैव विद्यमान रहता है। इसी प्रकार नित्य आत्मा उपयुक्त शरीर के भीतर प्रकट होता है और फिर उस शरीर से लुप्त हो जाता है, परन्तु आत्मा का अस्तित्व सदैव बना रहता है। जिस प्रकार अग्नि अपने ईंधन से भिन्न है, उसी प्रकार आत्मा शरीर से भिन्न है। दियासलाई की काड़ी से लघु अग्नि प्रकट होती है किन्तु गैसोलीन की टंकी के विस्फोट से आकाश तक लपटें फैल जाती हैं। तो भी अग्नि एक है। इसी तरह एक आत्मा ब्रह्मा के शरीर में प्रकट हो सकता है और दूसरा चींटी के शरीर में, किन्तु गुण की ²ष्टि से आत्मा प्रत्येक शरीर में एक-सा है। अज्ञान के कारण हम आत्मा पर शरीर के लक्षणों को आरोपित करते हैं और इस तरह हम यह कहते हैं कि यह व्यकि्त अमरीकी, रूसी, चीनी, अफ्रीकी या मेक्सिकोई है या यह कि वह व्यकि्त जवान है या बूढ़ा है। यद्यपि ऐसी उपाधियाँ शरीर पर लागू होती हैं, किन्तु वे आत्मा पर लागू नहीं होतीं, जिसे यहाँ पर *पर:* या दिव्य जीव कहा गया है। जब तक मोहग्रस्त आत्मा भगवान् से शत्रु-भाव रखता है, तब तक स्थूल तथा सूक्ष्म देहों की उपाधियाँ उसे प्रच्छन्न किये रहेंगी और उसे अंधकार में रखेंगी। यदि मनुष्य बौदि्धक रूप से अपनी पहचान जीवन के विविध भौतिकतावादी विचारों से करता है, तो वह सूक्ष्म मन द्वारा प्रच्छन्न हो जाता है। अन्ततोगत्वा हर वस्तु जिसका अस्तित्व है, वह परब्रह्म कृष्ण का अंश होती है। जब जीव इसे समझ लेता है, तो वह *निरुपाधि* बन जाता है। यही उसकी स्वाभाविक स्थिति है।  