**वैशारदी सातिविशुद्धबुद्धि-** **र्धुनोति मायां गुणसश्प्रसूताम् ।** **गुनांश्च सन्दह्य यदात्ममेतत्** **स्वयं च शांयत्यसमिद्यथाग्नि: ॥ १३॥** 

**शब्दार्थ** 

**वैशारदी—** **दक्ष (विशारद) से प्राप्त** **; सा—** **यह** **; अति-विशुद्ध—** **नितान्त शुद्ध** **; बुद्धि:—** **बुद्धि या ज्ञान** **; धुनोति—** **विकॢषत** **करता है** **; मायाम्—** **माया या मोह को** **; गुण—** **प्रकृति के गुणों से** **; सश्प्रसूताम्—** **उत्पन्न** **; गुणान्—** **प्रकृति के गुणों को** **; च—** **भी** **;** **सन्दह्य—** **भस्म करके** **; यत्—** **जिन गुणों से** **; आत्मम्—** **निॢमत** **; एतत्—** **यह (जगत)** **; स्वयम्—** **अपने आप** **; च—** **भी** **; शांयति—** **शान्त कर दिया जाता है** **; असमित्—** **ईंधन के बिना** **; यथा—** **जिस तरह** **; अग्नि:—** **अग्नि।** **.** 

**दक्ष गुरु से विनयपूर्वक श्रवण करने से दक्ष शिष्य में शुद्ध ज्ञान उत्पन्न होता है, जो प्रकृति** **के तीन गुणों से उत्पन्न भौतिक मोह के प्रहार को पीछे भगा देता है। अन्त में यह शुद्ध ज्ञान स्वयं** **ही समाप्त हो जाता है, जिस तरह ईंधन का कोष जल जाने पर अग्नि ठंडी पड़ जाती है।** **तात्पर्य :** *वैशारदी* शब्द का अर्थ है *विशारद* (दक्ष) से व्युत्पन्न। पूर्ण ज्ञान तो दक्ष गुरु से मिलता है और जब ऐसा ज्ञान दक्ष शिष्य द्वारा सुना जाता है, तो यह भौतिक मोह की तरंगों को मोड़ देता है। चूँकि भगवान् की माया-शकि्त भौतिक जगत के भीतर शाश्वत कि्रयाशील रहती है, अतएव मोह को विनष्ट करने की सश्भावना नहीं रहती। फिर भी मनुष्य अपने हृदय के भीतर के मोह को तो नष्ट कर ही सकता है। इसमें सफल होने के लिए शिष्य को चाहिए कि वह दक्ष गुरु को प्रसन्न करने में पटु हो। ज्यों ज्यों मनुष्य कृष्णभावनामृत की पूर्णावस्था के निकट पहुँचता जाता है और सर्वत्र भगवान् की उपस्थिति का अनुभव करने लगता है, त्यों त्यों उसका ध्यान दिव्य पद की ओर खिसक जाता है। उस समय शुद्ध ज्ञान अर्थात् मोह की सतत् सैद्धान्तिक जागरूकता स्वयं ही कम हो जाता है, जिस तरह अग्नि मन्द पड़ जाती है और ईंधन समाप्त हो जाने पर बुझ जाती है। श्रील मध्वाचार्य ने अनेक वैदिक शाषों से यह दिखाने के लिए उद्धरण दिये हैं कि माया उस डाइन के समान है, जो बद्धजीवों का पीछा करती रहती है। बद्धजीवों को तीन गुणों में से, जो भी गुण अच्छा लगता है, उसे ही माया प्रदान करती है, किन्तु ऐसी भेंटें उस अग्नि के तुल्य होती हैं, जो हृदय को भस्म कर देती है। इसलिए यह समझ लेना चाहिए कि यह जगत नरक तुल्य है, जिसमें किसी को कोई स्थायी पद नहीं मिलता। बाहर से हमें अनेक वस्तुओं का अनुभव होता है, भीतर भीतर हम अपने अनुभव का मनन करते हैं और भावी कार्य की योजनाएँ बनाते हैं। इस प्रकार हम बाहर तथा भीतर से अज्ञान के शिकार हैं। असली ज्ञान वेदों से आता है या फिर पूर्ण विद्या के रूप में भगवान् से। यदि हम भगवान् की शरण में जाकर पूर्णरूपेण कृष्णभावनाभावित हो जाते हैं, तो आनन्द की कमी नहीं रहती, क्योंकि भगवान् आनन्द के आगार हैं और उनके भक्त इस आगार के भीतर मुक्त भाव से विचरण करते हैं।  