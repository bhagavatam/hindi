**न देहिनां सुखं किञ्चिद्विद्यते विदुषामपि ।** **तथा च दु:खं मूढानां वृथाहङ्करणं परम् ॥ १८॥** 

**शब्दार्थ** 

**न—** **नहीं** **; देहिनाम्—** **देहधारी जीवों के** **; सुखम्—** **सुख** **; किञ्चित्—** **थोड़ा** **; विद्यते—** **है** **; विदुषाम्—** **बुद्धिमानों के** **; अपि—** **भी** **;** **तथा—** **उसी तरह** **; च—** **भी** **; दु:खम्—** **दुख** **; मूढानाम्—** **महामूर्खों के** **; वृथा—** **व्यर्थ** **; अहङ्करणम्—** **मिथ्या अहंकार** **; परम्—** **एकमात्र या पूरी तरह से।** **.** 

**संसार में यह देखा जाता है कि कभी कभी बुद्धिमान व्यकि्त भी सुखी नहीं रहता। इसी तरह** **कभी कभी महा मूर्ख भी सुखी रहता है। भौतिक कार्यों को दक्षतापूर्वक संपन्न करके सुखी** **बनने की विचारधारा मिथ्या अहंकार का व्यर्थ प्रदर्शन मात्र है।** **तात्पर्य :** ऐसा तर्क किया जा सकता है कि बुद्धिमान व्यकि्त इस संसार में दक्षतापूर्वक पुण्यकार्य कर सकता है और इस तरह वह कभी कष्ट नहीं पायेगा, क्योंकि दुख तो पापपूर्ण या अपवित्र कार्यों से उत्पन्न होता है। किन्तु प्राय: पवित्र, बुद्धिमान व्यकि्तयों को भी महान् कष्ट भोगते देखा गया है, क्योंकि कभी कभी वे अपना कर्तव्य पूरा नहीं कर पाते और कभी कभी जाने या अनजाने निषिद्ध कर्म करते हैं। इस तर्क से भगवान् इस सिद्धान्त का खण्डन करते हैं कि भौतिक शुद्धता के बल पर ही मनुष्य बिना कृष्णभावनामृत के निरन्तर सुखी रह सकता है। दूसरी ओर, यह देखा जाता है कि महा मूर्ख या पापी व्यकि्त भी कभी कभी सुख का अनुभव करते हैं, क्योंकि पाप में लगे व्यकि्त भी कभी कभी किसी तीर्थस्थान की यात्रा करके अथवा किसी सन्त- पुरुष की सहायता करके संयोगवश कुछ पुण्यकर्म कर लेते हैं। ईश्वर की भौतिक सृष्टि इतनी जटिल और मोहग्रस्त करनेवाली है कि जो लोग शुद्धता के प्रति समॢपत होते हैं, वे भी कभी कभी पुण्यकर्म कर लेते हैं। इसलिए हमें भौतिक जगत में न तो परम सुख मिलता है, न परम दुख। प्रत्युत हर व्यक्ति पूर्ण ज्ञान के बिना इधर-उधर भ्रमित-सा मँडराता रहता है। शुद्धता तथा पाप सापेक्ष भौतिक विचार हैं, जो सापेक्ष सुख तथा दुख प्रदान करते हैं। परम सुख का अनुभव कृष्णभावनामृत के पूर्ण पद पर या ईश-प्रेम के पद पर किया जाता है। भौतिक जीवन सदैव ही द्विधापूर्ण तथा सापेक्ष रहा है, जबकि कृष्णभावनामृत पूर्ण सुख का वास्तविक पद है।  