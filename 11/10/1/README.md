हैं कि किस तरह भौतिक शरीर के भीतर बद्ध आत्मा शुद्ध दिव्य ज्ञान उत्पन्न कर सकता है। वैष्णव, अर्थात् भगवान् विष्णु के शरणागत हुए व्यक्ति को पञ्चरात्र तथा अन्य प्रामाणिक शाषों में दिये गये विधि-विधानों का पालन करना चाहिए। अपने ही प्राकृतिक गुणों तथा कर्म के अनुसार उसे मुक्त भाव से वर्णाश्रम की संहिता का पालन करना चाहिए। भौतिक इन्द्रियों, मन, तथा बुद्धि से प्राप्त किया जाने वाला तथाकथित ज्ञान इन्द्रियतृप्ति में आसक्त सोते व्यक्ति द्वारा देखे स्वप्न के समान व्यर्थ है। इसलिए इन्द्रियतृप्ति के लिए किये जाने वाले कर्म को त्याग कर कर्म को कर्तव्य-रूप में ग्रहण करना चाहिए। जब मनुष्य ने आत्मा के विषय में कुछ सच्चाई जान ली हो, तो उसे कर्तव्य के रूप में किये जाने वाले कर्म का परित्याग करके केवल प्रामाणिक गुरु की सेवा में लग जाना चाहिए, क्योंकि वह भगवान् का प्रतिनिधि होता है। गुरु के सेवक को अपने गुरु के प्रति ²ढ़ स्नेह होना चाहिए, उसे अपने गुरु से परम सत्य विषयक ज्ञान प्राप्त करने के लिए उत्सुक रहना चाहिए और उसे ईष्र्या से तथा मूर्खवत् बोलने की प्रवृत्ति से मुक्त होना चाहिए। उसे व्यर्थ की बातें नहीं करनी चाहिए। आत्मा स्थूल तथा सूक्ष्म शरीरों से भिन्न होता है। जो आत्मा भौतिक शरीर में प्रवेश करता है, वह अपने पूर्व कर्मफलों के अनुसार शारीरिक कर्म स्वीकार करता है। अत: एकमात्र प्रामाणिक गुरु ही आत्मा विषयक शुद्ध ज्ञान का प्रदर्शन कर सकने में समर्थ होता है। जैमिनि तथा अन्य नास्तिक दार्शनिकों के अनुयायी नियमित कर्म को ही जीवन का लक्ष्य मानते हैं। किन्तु कृष्ण यह बतलाते हुए इसका खण्डन करते हैं कि देहधारी आत्मा खण्डित भौतिक काल के सश्पर्क में आने से निरन्तर जन्म-मृत्यु की शृंखला को  ग्रहण कर लेता है, जिससे वह बाद में मिलने वाले सुख-दुख को भोगने के लिए बाध्य हो जाता है। इसलिए जो व्यक्ति अपने कर्म के फलों के प्रति अनुरक्त होता है, उसे जीवन का कोई ठोस लक्ष्य प्राप्त होने की कोई सश्भावना नहीं रहती। स्वर्ग तथा यज्ञ अनुष्ठानों से प्राप्त होने वाले अन्य लक्ष्यों को अल्पकाल तक ही अनुभव किया जा सकता है। इस भोग के समाप्त होने के बाद मनुष्य को शोक तथा कष्ट में लिपटने के लिए इसी मत्र्यलोक में लौटना होता है। भौतिकतावाद के मार्ग में अनवरत या स्वाभाविक सुख नहीं होता।  

**श्रीभगवानुवाच** 