**तस्माज्जिज्ञासयात्मानमात्मस्थं केवलं परम् ।** **सङ्गश्य निरसेदेतद्वस्तुबुङ्क्षद्ध यथाक्रमम् ॥ ११॥** 

**शब्दार्थ** 

**तस्मात्—** **इसलिए** **; जिज्ञासया—** **ज्ञान के अनुशीलन द्वारा** **; आत्मानम्—** **भगवान् को** **; आत्म—** **अपने भीतर** **; स्थम्—** **स्थित** **;** **केवलम्—** **शुद्ध** **; परम्—** **दिव्य तथा सर्वश्रेष्ठ** **; सङ्गश्य—** **विज्ञान द्वारा पास जाकर** **; निरसेत्—** **त्याग दे** **; एतत्—** **यह** **; वस्तु—** **भौतिक वस्तुओं के भीतर** **; बुद्धिम्—** **वास्तविकता की धारणा** **; यथा-क्रमम्—** **धीरे धीरे, पदश:।** **.** 

**इसलिए मनुष्य को चाहिए कि ज्ञान के अनुशीलन द्वारा वह अपने भीतर स्थित भगवान् के** **निकट पहुँचे। भगवान् के शुद्ध दिव्य अस्तित्व को समझ लेने पर मनुष्य को चाहिए कि वह धीरे** **धीरे भौतिक जगत को स्वतंत्र सत्ता मानने के झूठे विचार को त्याग दे।** **तात्पर्य :** *यथाक्रमम्* शब्द का अर्थ है कि मनुष्य अपने को स्थूल भौतिक शरीर से भिन्न अनुभव करते हुए धीरे धीरे भौतिक मानसिक कार्यों से विरक्त कर ले। इस श्लोक में *एतद् वस्तु-बुद्धिम्* का अर्थ है भौतिक जगत के पृथक् अस्तित्व को देखना, न कि हर वस्तु को वस्तुत: परब्रह्म से उद्भूत देखना। जब मनुष्य अपने को शाश्वत आध्यात्मिक रूप में पहचान लेता है, तो उसे ज्ञान का असली फल प्राप्त होता है। भगवान् तो शाश्वत रूप से अपने नित्य रूप में प्रकट होते हैं और इसी तरह जीव भी भगवान् के प्रेमी सेवक के रूप में अपने नित्य रूप में प्रकट होता है। जब हम यह झूठी कल्पना कर लेते हैं कि नश्वर, मोहमय भौतिक पदार्थ सत्य है, तो हमारे नित्य आध्याति्मक रूप का ज्ञान अज्ञान से आच्छादित रहता है। किन्तु यदि मनुष्य हर वस्तु के भीतर भगवान् की परम उपस्थिति का ध्यान करता है, तो वह अपने सामान्य आनन्दमय आध्यात्मिक जीवन में लौट सकता है। जैसाकि इस श्लोक में *जिज्ञासया* शब्द से सूचित होता है, हर मनुष्य को परम सत्य को समझने का गश्भीर प्रयास करना चाहिए।  