**यदि प्राङ्क्षप्त विघातं च जानन्ति सुखदु:खयो: ।** **तेऽप्यद्धा न विदुर्योगं मृत्युर्न प्रभवेद्यथा ॥ १९॥** 

**शब्दार्थ** 

**यदि—** **यदि** **; प्राप्तिम्—** **उपलब्धि** **; विघातम्—** **नाश, हटाया जाना** **; च—** **भी** **; जानन्ति—** **वे जानते हैं** **; सुख—** **सुख** **; दु:खयो:—** **तथा दुख को** **; ते—** **वे** **; अपि—** **फिर भी** **; अद्धा—** **प्रत्यक्ष** **; न—** **नहीं** **; विदु:—** **जानते हैं** **; योगम्—** **विधि** **; मृत्यु:—** **मृत्यु** **; न—** **नहीं** **;** **प्रभवेत्—** **अपनी शक्ति दिखलाते हैं** **; यथा—** **जिससे।** **.** 

**यदि लोग यह जान भी लें कि किस तरह सुख प्राप्त किया जाता है और किस तरह दुख से** **बचा जाता है, तो भी वे उस विधि को नहीं जानते, जिससे मृत्यु उनके ऊपर अपनी शक्ति का** **प्रभाव न डाल सके।** **तात्पर्य :** यदि तथाकथित बुदि्धमान भौतिकतावादी लोग सुख प्राप्त करने तथा दुख को नष्ट करने का साधन जानते हैं, तो उन्हें चाहिए कि अवश्यश्भावी मृत्यु से लोगों का उद्धार करें। विज्ञानीजन इस समस्या को हल करने में जुटे हुए हैं, किन्तु क्योंकि वे पूरी तरह असफल रहे हैं, अत: यह मानना होगा कि वे वास्तव में बुद्धिमान नहीं हैं और वे सुख प्राप्त करने तथा कष्ट दूर करने के साधन नहीं जानते। यह सोचना निरी मूर्खता होगी कि गर्दन के ऊपर तलवार लटकती रहे और मनुष्य सुखी रहे। भगवान् कृष्ण ने *भगवद्गीता* में कहा है— *मृत्यु: सर्वहरश्चाहम्* —मैं तुश्हारे समक्ष मृत्यु-रूप में उपस्थित होता हूँ और प्रत्येक वस्तु को हर ले जाता हूँ—हमें आँख मूँदकर भौतिक जीवन के संकट की अनदेखी नहीं करनी चाहिए, अपितु भगवान् की अहैतुकी कृपा को स्वीकार करना चाहिए, जिसे उन्होंने चैतन्य महाप्रभु के अवतार-रूप में हमें उदारता से प्रदान किया है। हमें चैतन्य महाप्रभु के चरणकमलों में अपने को समॢपत करना चाहिए, जो मुँहमाँगा सुख प्राप्त करने का वास्तविक साधन—भगवन्नाम का कीर्तन—प्रदान करने वाले हैं। यह प्रभु की इच्छा है और इस विधि को अपनाना हमारे स्वार्थ में है।  