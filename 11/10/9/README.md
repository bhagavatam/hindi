**विलक्षण: स्थूलसूक्ष्माद्देहादात्मेक्षिता स्व²क् ।** **यथाग्निर्दारुणो दाह्याद्दाहकोऽन्य: प्रकाशक: ॥ ८॥** 

**शब्दार्थ** 

**विलक्षण:—** **विभिन्न गुणों वाला** **; स्थूल—** **स्थूल** **; सूक्ष्मात्—** **तथा सूक्ष्म** **; देहात्—** **शरीर से** **; आत्मा—** **आत्मा** **; ईक्षिता—** **द्रष्टा** **; स्व-** **²क्—** **स्वत: प्रकाशित** **; यथा—** **जिस तरह** **; अग्नि:—** **अग्नि** **; दारुण:—** **लकड़ी से** **; दाह्यात्—** **जलाई जाने वाली** **; दाहक:—** **जलने वाली** **; अन्य:—** **दूसरी** **; प्रकाशक:—** **प्रकाश देने वाली।** **.** 

**जिस तरह जलने और प्रकाश करने वाली अग्नि उस लकड़ी (ईंधन) से भिन्न होती है, जो** **प्रकाश देने के लिए जलाई जाती है, उसी तरह शरीर के भीतर का द्रष्टा, स्वत: प्रकाशित आत्मा,** **उस भौतिक शरीर से भिन्न होता है, जिसे चेतना से प्रकाशित करना पड़ता है। इस तरह आत्मा** **तथा शरीर में भिन्न भिन्न गुण होते हैं और वे पृथक् पृथक् हैं।** **तात्पर्य :** यहाँ पर विश्लेषण विधि से यह प्रदॢशत किया गया है कि मनुष्य को झूठे ही अहंकार की पहचान शरीर से नहीं करनी चाहिए। ऐसी गलत पहचान मिथ्या अहंकार या भौतिक मोह कहलाती है। इस प्रसंग में यह प्रश्न किया जा सकता है—चूँकि यह भलीभाँति ज्ञात है कि भगवान् बद्ध आत्मा को प्रकाशित करते हैं, तो फिर इस श्लोक में *स्व-²क्* शब्द का प्रयोग क्यों हुआ है? श्रील विश्वनाथ चक्रवर्ती ठाकुर ने व्यालया की है कि यद्यपि भगवान् ही जीव को चेतना प्रदान करते हैं, किन्तु भगवान् की शक्ति से युक्त होने के कारण स्वयं जीव में अपनी शुद्ध चेतना को पुनर्जागृत करने और बढ़ाने की क्षमता होती है। इस तरह गौण रूप में उसे स्वत: प्रकाशित माना जा सकता है। यहाँ सोने या चाँदी के बने गुश्बद का उदाहरण प्रस्तुत किया जा सकता है, जो सूर्य की प्रकाशमय किरणों को परावॢतत कर देता है। यद्यपि प्रकाश सूर्य से आता है, किन्तु सोना तथा चाँदी में निहित स्वाभाविक गुणों को चमकीले परावर्तन का कारण माना जा सकता है, क्योंकि अन्य वस्तुओं में सूर्य के प्रकाश को परावॢतत करने के उपयुक्त गुण नहीं पाये जाते। इसी तरह आत्मा को *स्व-²क्* माना जा सकता है, क्योंकि उसमें वह गुण पाया जाता है, जिससे वह भगवान् की शक्ति को चमकीले रूप में परावॢतत कर सकता है, ठीक उसी तरह जैसे सोने अथवा चाँदी का गुश्बद अपने परावर्तन गुणों के कारण चमकता है। इस श्लोक में शरीर तथा आत्मा के विभिन्न गुणों को बतलाने वाला अच्छा उदाहरण दिया गया है। जलने और प्रकाश करने वाली अग्नि उस काठ से भिन्न होती है, जिसे प्रकाश पाने के लिए जलाया जाता है। किन्तु यह कहा जा सकता है कि काठ के भीतर अग्नि अप्रकट रूप में उपस्थित रहती है। इसी प्रकार अज्ञान के बद्ध जीवन में आत्मा शरीर में उपस्थित रहता है, यद्यपि वह अप्रकट रहता है। जीव की प्रकाशित अवस्था की तुलना काठ के भीतर से अग्नि को जगाने से की जा सकती है। जिस तरह अग्नि काठ को जलाकर तुरन्त राख कर देती है, उसी तरह प्रकाशित किये जाने पर आत्मा अज्ञान के अंधकार को जलाकर राख कर देता है। चूँकि हम शरीर के प्रति सचेत हैं, इसलिए हम कह सकते हैं कि शरीर चेतना द्वारा प्रकाशित है और यह चेतना आत्मा की शकि्त या उसका लक्षण है। शरीर तथा आत्मा को एक मानना वैसी ही मूर्खता है, जिस तरह अग्नि तथा काठ को एक मान लेना। अग्नि तथा काठ अथवा आत्मा तथा शरीर के मध्य जो घनिष्ठ आकस्मिक सश्बन्ध है, उससे इस बात में कोई अन्तर नहीं आता कि अग्नि काठ से भिन्न है अथवा आत्मा सदैव ही शरीर से भिन्न है।  