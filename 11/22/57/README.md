**सुदु:षहमिमं मन्य आत्मन्यसदतिक्रमम् ।** **विदुषामपि विश्वात्मन्प्रकृतिॢह बलीयसी ।** **ऋते त्वद्धर्मनिरतान्शान्तांस्ते चरणालयान् ॥ ६१॥** 

शब्दार्थ **** 

**सु-दु:सहम्—** **अत्यन्त असह्य** **; इमम्—** **इसे** **; मन्ये—** **मैं मानता हूँ** **; आत्मनि—** **अपने ऊपर** **; असत्—** **अज्ञानी पुरुषों द्वारा** **;** **अतिक्रमम्—** **आक्रमणों को** **; विदुषाम्—** **विद्वानों के लिए** **; अपि—** **भी** **; विश्व-आत्मन्—** **हे ब्रह्माण्डके आत्मा** **; प्रकृति:—** **मनुष्य** **का बद्ध व्यक्तित्व** **; हि—** **निश्चय ही** **; बलीयसी—** **अत्यन्त प्रबल** **; ऋते—** **के अतिरिक्त** **; त्वत्-धर्म—** **आपकी भक्ति में** **; निरतान्—** **लगे हुए** **; शान्तान्—** **शान्त** **; ते—** **आपके** **; चरण-आलयान्—** **चरणकमलों पर निवास करने वाले।** **.** 

**हे विश्वात्मा, मनुष्य का भौतिक जीवन में बंधन अत्यन्त प्रबल है; अत: अज्ञानी पुरुषों द्वारा** **किये गये अपराधों को सह पाना बड़े बड़े विद्वानों के लिए भी अत्यन्त कठिन है। केवल आपके** **वे भक्त, जो आपकी प्रेमाभक्ति में निरत हैं और जिन्होंने आपके चरणकमलों में रहते हुए शानि्त** **प्राप्त कर ली है, वे ऐसे अपराधों को सह पाने में सक्षम हैं।** **तात्पर्य :** भगवान् की महिमा के श्रवण तथा कीर्तन में अग्रसर हुए बिना कोरे ज्ञान से कोई सन्त नहीं बन सकता। दीर्घकालीन भौतिक संगति के फलस्वरूप मनुष्य के बद्ध व्यक्तित्व को जीत पाना कठिन है। इसलिए हमें दीन भाव से उन भगवान् के चरणकमलों की शरण ग्रहण करनी चाहिए जिन्होंने श्री उद्धव को बड़े अद्भुत तरीके से ज्ञान का असली अर्थ बतलाया है। *इस प्रकार श्रीमद्भागवत के ग्यारहवें स्कन्ध के ''भौतिक सृष्टि के तत्त्वों की गणनाÓÓ नामक* *बाईसवें अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण हुए।* 