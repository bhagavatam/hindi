**जन्मकर्मवयोरूपविद्यैश्वर्यधनादिभि: ।** **यद्यस्य न भवेत्स्तश्भस्तत्रायं मदनुग्रह: ॥ २६॥** 

**शब्दार्थ** 

**जन्म—** **कुलीन परिवार में जन्म लेकर** **; कर्म—** **अद्भुत कर्मों या पुण्य कर्मों के द्वारा** **; वय:—** **आयु से, विशेषतया युवावस्था में** **जब मनुष्य अनेक कार्य कर सकता है** **; रूप—** **निजी सौन्दर्य से, जिससे सभी आकृष्ट होते हैं** **; विद्या—** **विद्या से** **; ऐश्वर्य—** **ऐश्वर्य** **से** **; धन—** **धन** **; आदिभि:—** **इत्यादि से** **; यदि—** **यदि** **; अस्य—** **स्वामी का** **; न—** **नहीं** **; भवेत्—** **है** **; स्तश्भ:—** **घमंड** **; तत्र—** **ऐसी** **अवस्था में** **; अयम्—** **व्यक्ति** **; मत्-अनुग्रह:—** **समझो कि उसे मेरी विशेष कृपा प्राप्त हो गई है।** **.** 

**यदि कोई मनुष्य उच्चकुल में जन्मा हो, यदि वह अद्भुत कर्म करे, यदि वह तरुण हो, यदि** **उसके पास सौन्दर्य, उत्तम शिक्षा तथा प्रचुर सश्पत्ति हो और यदि वह इतने पर भी अपने ऐश्वर्य** **पर न इतराये तो यह समझना चाहिए कि उस पर भगवान् की विशेष कृपा है।** **तात्पर्य :** यदि इन सब ऐश्वर्यों के होते हुए भी कोई मनुष्य घमंडी नहीं होता तो यह समझना चाहिए कि वह भली भाँति यह जानता है कि उसका सारा ऐश्वर्य भगवान् की कृपा के फलस्वरूप है। अतएव वह अपनी सारी सश्पत्ति भगवान् की सेवा में लगा देता है। भक्त भलीभाँति जानता है कि उसका सर्वस्व—यहाँ तक कि उसका शरीर भी—भगवान् का है। यदि कोई पूर्णत: ऐसे कृष्णभावनामृत में रहता है, तो यह समझना चाहिए कि उस पर भगवान् की विशेष कृपा है। निष्कर्ष यह निकला कि धन से वञ्चित होने को भगवान् की विशेष कृपा नहीं मानना चाहिए। प्रत्युत यदि कोई अपने ऐश्वर्यपूर्ण पद पर निरन्तर बना रहता है, और व्यर्थ ही यह घमंड नहीं करता और यह नहीं सोचता कि वह हर वस्तु का स्वामी है, तो यह भगवान् की विशेष कृपा है।  