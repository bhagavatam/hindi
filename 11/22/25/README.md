**प्रकृति: पुरुषश्चोभौ यद्यप्यात्मविलक्षणौ ।** **अन्योन्यापाश्रयात्कृष्ण ²श्यते न भिदा तयो: ।** **प्रकृतौ लक्ष्यते ह्यात्मा प्रकृतिश्च तथात्मनि ॥ २६॥** 

शब्दार्थ **** 

**श्री-उद्धव: उवाच—** **श्री उद्धव ने कहा** **; प्रकृति:—** **प्रकृति** **; पुरुष:—** **भोक्ता, जीव** **; च—** **तथा** **; उभौ—** **दोनों** **; यदि अपि—** **यद्यपि** **;** **आत्म—** **स्वाभाविक रूप से** **; विलक्षणौ—** **सुस्पष्ट, भिन्न** **; अन्योन्य—** **पारस्परिक** **; अपाश्रयात्—** **आश्रय के कारण** **; कृष्ण—** **हे** **कृष्ण** **; ²श्यते न—** **दिखाई नहीं पड़ता** **; भिदा—** **कोई अन्तर** **; तयो:—** **उनके मध्य** **; प्रकृतौ—** **प्रकृति में** **; लक्ष्यते—** **आभास होता है** **;** **हि—** **निस्सन्देह** **; आत्मा—** **आत्मा** **; प्रकृति:—** **प्रकृति** **; च—** **तथा** **; तथा—** **भी** **; आत्मनि—** **आत्मा में।** **.** 

**श्री उद्धव ने पूछा : हे कृष्ण, यद्यपि स्वभाव से प्रकृति तथा जीव भिन्न हैं, किन्तु उनमें कोई** **अन्तर नहीं दिखता क्योंकि वे एक-दूसरे के भीतर निवास करते पाये जाते हैं। इस तरह आत्मा** **प्रकृति के भीतर और प्रकृति आत्मा के भीतर प्रतीत होती है।** **तात्पर्य :** श्री उद्धव यहाँ पर उस संशय को व्यक्त कर रहे हैं, जो सामान्य बद्धजीव के हृदय में उठता है। यद्यपि वैदिक शाष घोषित करते हैं कि भौतिक शरीर प्रकृति के गुणों का नश्वर ताना-बाना है, किन्तु शरीर के भीतर का जीव वस्तुत: शाश्वत आत्मा है। *भगवद्गीता* में भगवान् ने घोषित किया है कि शरीर को निॢमत करने वाले भौतिक तत्त्व उनकी भिन्नाशकि्त हैं जबकि जीव परा चेतन शकि्त है। फिर भी बद्ध जीवन में शरीर तथा बद्ध आत्मा एक-दूसरे से विलग न होने वाले तथा अभिन्न प्रतीत होते हैं। चूँकि जीव माता के गर्भ में प्रवेश करता है और क्रमश: बढ़ते हुए विकसित शरीर के रूप में बाहर आता है, अतएव ऐसा लगता है कि आत्मा भौतिक प्रकृति में गहरा प्रविष्ट कर गया है। इसी तरह आत्मा की पहचान भौतिक शरीर के रूप में करने से, शरीर आत्मा की चेतना में गहरा प्रवेश करता प्रतीत होता है। इससे भी जो बड़ी बात है, वह यह कि शरीर आत्मा के बिना नहीं रह सकता। इस पारस्परिक निर्भरता के कारण शरीर तथा आत्मा का अन्तर धूमिल पड़ जाता है। इसीलिए श्री उद्धव इस विषय को स्पष्ट करने के लिए भगवान् से प्रश्न पूछते हैं।  