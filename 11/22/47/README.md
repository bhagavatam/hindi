**आत्मन: पितृपुत्रावयामनुमेयौ भवाप्ययौ ।** **न भवाप्ययवस्तूनामभिज्ञो द्वयलक्षण: ॥ ४९॥** 

शब्दार्थ **** 

**आत्मन:—** **अपना ही** **; पितृ—** **पिता या पूर्वजों** **; पुत्रावयाम्—** **तथा पुत्र से** **; अनुमेयौ—** **यह अनुमान लगाया जा सकता है** **; भव—** **जन्म** **; अप्ययौ—** **तथा मृत्यु** **; न—** **नहीं है** **; भव-अप्यय-वस्तूनाम्—** **जन्म तथा मृत्यु के अधीन सारी वस्तुओं का** **; अभिज्ञ:—** **भलीभाँति जानने वाला** **; द्वय—** **इन द्वैतों से** **; लक्षण:—** **लक्षित होता है।** **.** 

**अपने पिता या पितामह की मृत्यु से मनुष्य अपनी मृत्यु का अनुमान लगा सकता है और** **अपने पुत्र के जन्म से वह अपने जन्म की अवस्था समझ सकता है। इस तरह जो व्यक्ति** **यथार्थरूप से भौतिक शरीरों की उत्पति्त को समझ लेता है, वह इन द्वैतों में नहीं पड़ता।** **तात्पर्य :** भगवान् ने भौतिक शरीर की गर्भाधान, गर्भवृद्धि तथा जन्म से लेकर नौ अवस्थाओं का वर्णन किया है। यह तर्क किया जा सकता है कि जीव को अपने माता के गर्भ में रहने, या अपने जन्म तथा शिशुपने का स्मरण नहीं रह सकता। इसीलिए भगवान् यहाँ पर कहते हैं कि मनुष्य अपने पुत्र का अध्ययन करके शरीर की इन अवस्थाओं का अनुभव कर सकता है। इसी तरह अपने पिता, पितामह या प्रपितामह की मृत्यु के अनुभव से यह निश्चित प्रमाण मिलता है कि भौतिक शरीर मरता है यद्यपि मनुष्य सदा जीवित रहने की आशा कर सकता है। इसीलिए गश्भीर व्यक्ति आत्मा को शाश्वत मान कर और क्षणिक, अविश्वसनीय शरीर की झूठी पहचान त्याग कर भगवान् की भक्ति की शरण ग्रहण करता है। इस तरह वह जन्म-मृत्यु के नकली आरोप से बच सकता है।  