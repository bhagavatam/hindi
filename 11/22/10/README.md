**पुरुषेश्वरयोरत्र न वैलक्षण्यमण्वपि ।** **तदन्यकल्पनापार्था ज्ञानं च प्रकृतेर्गुण: ॥ ११॥** 

शब्दार्थ **** 

**पुरुष—** **भोक्ता** **; ईश्वरयो:—** **तथा परम नियन्ता के मध्य** **; अत्र—** **यहाँ पर** **; न—** **नहीं है** **; वैलक्षण्यम्—** **असमानता** **; अणु—** **सूक्ष्म** **;** **अपि—** **भी** **; तत्—** **उनके** **; अन्य—** **सर्वथा पृथक् होकर के** **; कल्पना—** **कल्पित भाव** **; अपार्था—** **व्यर्थ** **; ज्ञानम्—** **ज्ञान** **; च—** **तथा** **;** **प्रकृते:—** **प्रकृति का** **; गुण:—** **गुण।** **.** 

**सतोगुणी ज्ञान के अनुसार जीव तथा परम नियन्ता में कोई गुणात्मक अन्तर नहीं हैं। उनमें** **गुणात्मक अन्तर की कल्पना व्यर्थ है।** **तात्पर्य :** कुछ दार्शनिकों के अनुसार तत्त्व २५ हैं जिनमें आत्मा तथा परमात्मा को एक ही कोटि में माना जाता है। भगवान् ऐसे निॢवशेष ज्ञान को भौतिक बतलाते हैं— *ज्ञानं च प्रकृते: गुण:* किन्तु ऐसे ज्ञान को परमेश्वर की तथा परमेश्वर के अंशरूप जीवों की जो उन्हीं से उद्भूत हैं, गुणात्मक समता स्थापित करने में स्वीकार किया जा सकता है। कभी कभी भौतिकतावादी व्यकि्त यह विश्वास करते हैं कि परम आत्मा तो स्वर्ग में है किन्तु वे यह भी सोचते हैं कि मनुष्य अपने शरीरों से अभिन्न हैं और इस तरह गुणात्मक रूप से सदा-सदा के लिए परमेश्वर से पृथक् हैं। जैसाकि इस श्लोक में वॢणत है, जीव के साथ भगवान् का गुणात्मक एकत्व, जीवन की भौतिकतावादी धारणा का खंडन करता है और परब्रह्म की आंशिक स्थापना करता है। श्री चैतन्य महाप्रभु ने वास्तविक स्थिति को *अचिन्त्य* *भेदाभेदतत्त्व* बतलाया है। सतोगुण होने पर एकत्व की अनुभूति की जाती है। किन्तु जब मनुष्य बढ़कर *विशुद्ध सत्त्व* को प्राप्त होता है, तो उसे गुणात्मक एकत्व के भीतर आध्यात्मिक विविधता प्राप्त होती है, जिससे परब्रह्म विषयक ज्ञान पूरा हो जाता है। *न वैलक्षण्यम् अण्वपि* शब्द यह पुष्टि करते हैं कि जीव निॢववादत: भगवान् का अंश है और गुणात्मक रूप से उनसे एकाकार है। इस तरह जीव को परमेश्वर से पृथक् करने तथा भगवान् के प्रति उसकी नित्य दासता से इनकार करने के किसी दार्शनिक प्रयास का खंडन किया जाता है। जीव की भगवान् से स्वतंत्र सत्ता के निष्कर्ष तक पहुँचने की कल्पना को यहाँ पर *अपार्था* अर्थात् व्यर्थ कहा गया है। फिर भी आध्यात्मिक ज्ञान के विकास की प्रारश्भिक अवस्था में भगवान् को २५ तत्त्वों का सिद्धान्त मान्य है।  