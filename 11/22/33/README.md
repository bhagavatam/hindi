**आत्मापरिज्ञानमयो विवादो** **ह्यस्तीति नास्तीति भिदार्थनिष्ठ: ।** **व्यर्थोऽपि नैवोपरमेत पुंसां** **मत्त: परावृत्तधियां स्वलोकात् ॥ ३४॥** 

शब्दार्थ **** 

**आत्म—** **परमात्मा का** **; अपरिज्ञान-मय:—** **पूर्ण ज्ञान के अभाव पर आधारित** **; विवाद:—** **काल्पनिक तर्क-वितर्क** **; हि—** **निस्सन्देह** **; अस्ति—** **(यह जगत) सत्य है** **; इति—** **ऐसा कहते हुए** **; न अस्ति—** **सत्य नहीं है** **; इति—** **ऐसा कहते हुए** **; भिदा—** **भौतिक अन्तर** **; अर्थ-निष्ठ:—** **विवाद का केन्द्रबिन्दु मानते हुए** **; व्यर्थ:—** **व्यर्थ** **; अपि—** **यद्यपि** **; न—** **नहीं** **; एव—** **निश्चय ही** **;** **उपरमेत—** **शान्त हो जाते हैं** **; पुंसाम्—** **मनुष्यों के लिए** **; मत्त:—** **मुझसे** **; परावृत्त—** **विमुख** **; धियाम्—** **ध्यान** **; स्व-लोकात्—** **जो** **उनसे अभिन्न हैं।** **.** 

**दार्शनिकों का यह काल्पनिक विवाद कि, ''यह जगत सत्य है, अथवा यह जगत सत्य नहीं** **हैÓÓ परमात्मा के अपूर्ण ज्ञान पर आधारित है और भौतिक द्वैत को समझने के लिए ही है। यद्यपि** **ऐसा विवाद व्यर्थ है किन्तु जिन व्यकि्तयों ने अपने वास्तविक आत्म रूप मुझसे, अपना ध्यान** **हटा लिया है, वे इसे त्याग पाने में असमर्थ हैं।** **तात्पर्य :** यदि कोई व्यक्ति भगवान् के अस्तित्व के बारे में सन्देह करता है, तो वह भगवान् की सृष्टि की सत्यता के बारे में अवश्य ही सन्देह करेगा। इस तरह भगवान् कृष्ण को समझे बिना मात्र भौतिक जगत की सत्यता तथा असत्यता के विषय में तर्क या वाद-विवाद करना व्यर्थ है। यह भौतिक जग इसलिए सत्य है क्योंकि यह परम सत्य भगवान् कृष्ण से उद्भूत है। भगवान् कृष्ण की सत्यता को समझे बिना कोई व्यक्ति उनकी सृष्टि की सत्यता का निश्चित रूप से पता नहीं लगा सकता। उसे सदैव आश्यर्च होता रहेगा कि मैं सचमुच किसी वस्तु को देख रहा हूँ या केवल यह सोच रहा हूँ कि मैं उसे देख रहा हूँ। ऐसी कल्पना को भगवान् की शरण में गये बिना सुलझाया नहीं जा सकता; अतएव यह व्यर्थ है। भगवान् के भक्तों को ऐसा विवाद पसन्द नहीं है क्योंकि वे वास्तव में आध्यात्मिक प्रबुद्धता की ओर अग्रसर हो रहे हैं और कृष्णभावनामृत के अति सुन्दर अनुभव से पूरी तरह सन्तुष्ट रहते हैं।  

**श्रीउद्धव उवाच** 