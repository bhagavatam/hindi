उन्होंने उन्हें सुतललोक में भेज दिया और वहाँ उन्हें वर देकर स्वयं उनका द्वारपाल बनना स्वीकार कर लिया। बलि महाराज अत्यन्त सत्यवादी थे। अपना वचन पूरा न कर सकने के कारण वे अत्यन्त भयभीत थे क्योंकि वे जानते थे कि जो अपने सत्य से डिग जाता है, वह समाज की आँखों से गिर जाता है। एक सश्मानित व्यक्ति नारकीय जीवन का कष्ट भोग सकता है लेकिन वह सत्य के मार्ग से विपथ होकर बदनाम होने से अत्यन्त भयभीत रहता है। बलि महाराज ने भगवान् द्वारा दिये गये दण्ड को सहर्ष स्वीकार कर लिया। बलि महाराज के वंश में ऐसे अनेक *असुर* हो चुके थे जिन्होंने विष्णु से शत्रुता रखने के कारण अनेक योगियों से भी उच्च स्थान प्राप्त किया था। बलि महाराज को विशेष रूप से प्रह्लाद महाराज की भक्ति-निष्ठा का स्मरण था। इन सब बातों पर विचार करते हुए उन्होंने विष्णु के तीसरे पग के लिए अपना सिर दान में देने का निर्णय लिया। उन्होंने इस पर भी विचार किया कि भगवान् को प्रसन्न करने के लिए किस प्रकार महापुरुष अपने पारिवारिक सश्बन्ध तथा भौतिक सश्पति्त को छोड़ देते हैं। निस्सन्देह, वे कभी-कभी भगवान् को तुष्ट करने तथा मात्र उनके निजी सेवक बनने के लिए अपने प्राणों तक का उत्सर्ग कर देते हैं। इस तरह पूर्ववर्ती आचार्यों एवं भक्तों का अनुसरण करते हुए बलि महाराज ने अपने आपको कृतकृत्य अनुभव किया। जब वरुणपाश द्वारा बन्दी बनाये गये बलि महाराज भगवान् की स्तुति कर रहे थे तो उनके पितामह प्रह्लाद महाराज वहाँ प्रकट हुए और उन्होंने बतलाया कि किस तरह भगवान् ने छल से बलि महाराज की सारी सश्पत्ति लेकर उनका उद्धार किया है। उनकी उपस्थिति में ही ब्रह्माजी तथा बलि की पत्नी विन्ध्यावलि ने भगवान् की श्रेष्ठता का वर्णन किया। चूँकि बलि महाराज ने भगवान् को दान में सर्वस्व दे दिया था अतएव उन सबने उनके छोड़े जाने के लिए विनती की। तब भगवान् ने बताया कि अभक्त के पास सश्पत्ति का होना कितना घातक है जब कि भक्त का ऐश्वर्य भगवान् का वरदान होता है। तत्पश्चात् बलि महाराज से प्रसन्न होकर भगवान् ने उन्हें रक्षा के लिए अपना चक्र दिया और उनके साथ रहने का वचन दे दिया।  

**श्रीशुक उवाच** 