प्रकृति का अन्तर बतलाया गया है और जन्म-मृत्यु का वर्णन किया गया है। भौतिक तत्त्वों के विषय में अनेक मत हैं। किन्तु यह मतान्तर जो कि माया के प्रभाव से है, तर्कहीन नहीं है। प्रकृति के सारे तत्त्व सर्वत्र विद्यमान हैं; अतएव जिन विद्वानों ने भगवान् की मायाशक्ति को स्वीकार किया है, वे अनेक प्रकार के सिद्धान्त प्रस्तावित कर सकते हैं। उनके पारस्परिक विरोधी तर्कों का मूल कारण ईश्वर की दुर्लंघ्य माया है। परम भोक्ता तथा परम नियन्ता में कोई भेद नहीं है। उनमें किसी अन्तर की पूर्वकल्पना व्यर्थ है। सामान्य ज्ञान भौतिक प्रकृति का केवल गुण है, आत्मा का नहीं है। भौतिक प्रकृति के कच्चे माल को उसकी विभिन्न अवस्थाओं के अनुसार अभिहित किया जाता है। सतोगुण में इसे ज्ञान कहते हैं, रजोगुण में क्रिया और तमोगुण में अज्ञान कहते हैं। भगवान् का दूसरा नाम काल है और भौतिक लिप्सा का अन्य नाम *सूत्र* या *महत्-तत्त्व* है। प्रकृति के पच्चीस तत्त्व हैं—भगवान्, प्रकृति, महत्, मिथ्या अहंकार, आकाश, वायु, अग्नि, जल, पृथ्वी, आँखें, कान, नाक, जीभ, त्वचा, वाणी, हाथ, पाँव, जननांग, गुदा, मन, ध्वनि, स्पर्श, रूप, स्वाद तथा गंध। अव्यक्त परम पुरुष प्रकृति पर केवल ²ष्टिपात करता है। तब प्रकृति जो भगवान् के नियंत्रण में है, कारण-कार्य का रूप धारण करती है और भौतिक जगत के सृजन, पालन तथा संहार का कार्य सश्पन्न करती है। यद्यपि ऊपरी ²ष्टि से *पुरुष* तथा *प्रकृति* अभिन्न लगते हैं, किन्तु उनमें अन्तर तो होता ही है। भौतिक सृष्टि प्रकृति के गुणों से उत्पन्न होती है और इसका गुण है विकार। जीव, जो कि भगवान् से शत्रुभाव रखते हैं, अपने भौतिक कार्य के माध्यम से नाना प्रकार के शरीर धारण करते और त्यागते रहते हैं। किन्तु जो लोग माया द्वारा मोहित होकर आत्मा से अनजान रहते जाते हैं, वे इसे नहीं समझते। मन सकाम कर्म की भावना से पूरित होने के कारण इन्द्रियों को एक शरीर से दूसरे शरीर में ले जाता है और आत्मा उसी के पीछे चलता रहता है। इतने पर भी इन्द्रियतृप्ति में लीन रहने से मनुष्य अपने विगत जीवन को स्मरण नहीं रख पाता। शरीर में नौ अवस्थाएँ होती हैं, जो प्रकृति के गुणों की संगति से आती हैं। ये हैं—गर्भाधान, गर्भवृद्धि, जन्म, बाल्यावस्था, युवावस्था, प्रौढ़ावस्था, मध्यावस्था, वृद्धावस्था तथा मृत्यु। अपने पिता की मृत्यु तथा अपने पुत्र के जन्म से मनुष्य अपने शरीर के उत्थान-पतन के विषय में आसानी से समझ सकता है। आत्मा, जो कि द्रष्टा है, इस शरीर से भिन्न है। किन्तु सही तथ्यों की जानकारी न होने से, जीव इन्द्रियतृप्ति के विषयों से उलझ कर, भौतिक जगत के चक्र में अपना गन्तव्य प्राप्त करता है। इस तरह जीव भौतिक कार्य के वशीभूत होकर निरन्तर भटकता रहता है—सतोगुण की प्रधानता होने पर वह साधु या देवता के रूप में जन्म लेता है; रजोगुण की प्रधानता होने पर असुरों या मनुष्यों के रूप में और तमोगुण की प्रधानता होने पर भूतप्रेतों या पशुओं की योनि में भटकता रहता है। आत्मा कभी भी इन्द्रिय-विषयों के भोग में लिप्त नहीं होता, प्रत्युत इन्द्रियाँ ही यह कार्य करती हैं। इसलिए जीव को इन्द्रियतृप्ति के आनन्दों की कोई वास्तविक आवश्यकता नहीं पड़ती। जिन लोगों ने भगवान् के चरणकमलों की शरण ले रखी है और जो उनकी दिव्य सेवा में समॢपत रहते हैं, ऐसे शान्त पुरुषों के अतिरिक्त सारे लोग, यहाँ तक कि तथाकथित विद्वान पंडित भी सर्वशकि्तमान प्रकृति द्वारा अनिवार्य रूप से पराजित हो जाते हैं।  

**श्रीउद्धव उवाच** 