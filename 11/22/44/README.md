**मा स्वस्य कर्मबीजेन जायते सोऽप्ययं पुमान् ।** **म्रियते वामरो भ्रान्त्या यथाग्निर्दारुसंयुत: ॥ ४६॥** 

शब्दार्थ **** 

**मा—** **मत** **; स्वस्य—** **अपने ही** **; कर्म-बीजेन—** **कर्म के बीज से** **; जायते—** **जन्म लेता है** **; स:—** **वह** **; अपि—** **निस्सन्देह** **; अयम्—** **यह** **; पुमान्—** **पुरुष** **; म्रियते—** **मरता है** **; वा—** **अथवा** **; अमर:—** **अमर** **; भ्रान्त्या—** **भ्रान्ति के कारण** **; यथा—** **जिस तरह** **; अग्नि:—** **अग्नि** **; दारु—** **काष्ठ से** **; संयुत:—** **जुड़ी हुई।** **.** 

**मनुष्य न तो पूर्वकर्म के बीज से जन्म लेता है न ही अमर होने के कारण मरता है। मोह के** **कारण जीव जन्म लेता तथा मरता प्रतीत होता है, जिस तरह काष्ठ के संसर्ग से अग्नि जलती और** **फिर बुझती प्रतीत होती है।** **तात्पर्य :** यद्यपि इस संसार में अग्नि शाश्वत विद्यमान है किन्तु किसी लकड़ी के टुकड़े विशेष के संसर्ग में वह कभी दिखती है और कभी बुझती है। इसी तरह जीव शाश्वत है किन्तु विशिष्ट शरीर के सन्दर्भ में वह जन्म लेता और मरता है। इस तरह कर्मफल जीव पर भ्रामक कष्ट अथवा सुख लादते हैं किन्तु वे जीव के नित्य स्वभाव को अपने आप बदल लेने पर विवश नहीं करते। दूसरे शब्दों में, कर्म मोह के चक्र को सूचित करता है, जिसमें एक भ्रामक कर्म से दूसरे का जन्म होता है। कृष्णभावनामृत जीव को भगवान् की प्रेमाभक्ति के दिव्य कार्यों में लगाकर कर्म के इस चक्र को रोक देता है। ऐसे कृष्णभावनामृत से मनुष्य कर्मफल की मोहमयी जंजीर से बच सकता है।  