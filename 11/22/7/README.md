**यस्मिन्वैरानुबन्धेन व्यूढेन विबुधेतरा: ।** **बहवो लेभिरे सिङ्क्षद्ध यामु हैकान्तयोगिन: ॥ ६॥** **तेनाहं निगृहीतोऽस्मि भवता भूरिकर्मणा ।** **बद्धश्च वारुणै: पाशैर्नातिव्रीडे न च व्यथे ॥ ७॥** 

**शब्दार्थ** 

**यस्मिन्—** **जिसको** **; वैर-अनुबन्धेन—** **लगातार शत्रु-जैसा व्यवहार करके** **; व्यूढेन—** **ऐसी बुद्धि द्वारा स्थिर** **; विबुध-इतरा:—** **असुर** **(देवताओं से भिन्न)** **; बहव:—** **उनमें से अनेक ने** **; लेभिरे—** **प्राप्त की** **; सिद्धिम्—** **सिद्धि** **; याम्—** **जिसको** **; उ ह—** **यह भलीभाँति** **ज्ञात है** **; एकान्त-योगिन:—** **अत्यन्त सफल योगियों की उपलब्धियों के तुल्य** **; तेन—** **अतएव** **; अहम्—** **मैं** **; निगृहीत: अस्मि—** **यद्यपि मैं दण्डित हो रहा हूँ** **; भवता—** **आपके द्वारा** **; भूरि-कर्मणा—** **अद्भुत कर्म करने वाला** **; बद्ध: च—** **मैं बन्दी हूँ** **; वारुणै:** **पाशै:—** **वरुण के पाश द्वारा** **; न अति-व्रीडे—** **मैं इससे तनिक भी लज्जित नहीं हूँ** **; न च व्यथे—** **न ही मुझे अधिक कष्ट है।** **.** 

**आपसे लगातार शत्रुता रखने वाले अनेक असुरों ने अन्तत: महान् योगियों की सिद्धि प्राप्त** **की। आप एक ही कार्य से अनेक उद्देश्यों की पूॢत कर सकते हैं** ; **फलस्वरूप यद्यपि आपने मुझे** **अनेक प्रकार से दण्डित किया है फिर भी मुझे वरुणपाश से बंदी बनाये जाने की न तो लज्जा है** **न ही मैं कोई कष्ट अनुभव कर रहा हूँ।** **तात्पर्य :** बलि महाराज ने न केवल अपने ऊपर भगवान् की कृपा की प्रशंसा की अपितु अनेक अन्य असुरों के प्रति की गई कृपा को भी सराहा। चूँकि यह कृपा उदारतापूर्वक वितरित की जाती है इसलिए परमेश्वर सर्वकृपालु कहलाते हैं। बलि महाराज तो निस्सन्देह, पूर्णतया शरणागत भक्त थे, किन्तु कुछ ऐसे असुरों ने जो रंचमात्र भी भक्त नहीं थे अपितु भगवान् के शत्रु मात्र थे वही उच्च स्थान प्राप्त किया जो अनेक योगियों ने प्राप्त किया था। इस तरह बलि महाराज की समझ में यह आया कि उन्हें दण्डित करने में भगवान् का कोई गुप्त मन्तव्य था। फलस्वरूप वे भगवान् द्वारा जिस विषम स्थिति में डाल दिये गये थे उससे वे न तो दुखी थे, न ही लज्जित।  