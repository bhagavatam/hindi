**यथाॢचषां स्रोतसां च फलानां वा वनस्पते: ।** **तथैव सर्वभूतानां वयोऽवस्थादय: कृता: ॥ ४४॥** 

शब्दार्थ **** 

**यथा—** **जिस तरह** **; अॢचषाम्—** **दीपक की लौ** **; स्रोतसाम्—** **नदी की धाराओं के** **; च—** **तथा** **; फलानाम्—** **फलों के** **; वा—** **अथवा** **; वनस्पते:—** **वृक्ष के** **; तथा—** **इस तरह** **; एव—** **निश्चय ही** **; सर्व-भूतानाम्—** **सारे शरीरों के** **; वय:—** **विभिन्न आयु के** **;** **अवस्था—** **अवस्था** **; आदय:—** **इत्यादि** **; कृता:—** **उत्पन्न की जाती हैं।** **.** 

**समस्त भौतिक शरीरों के रूपान्तर की विभिन्न अवस्थाएँ उसी तरह बदलती रहती हैं जिस** **तरह दीपक की लौ, नदी की धारा या वृक्ष के फल बदलते रहते हैं।** **तात्पर्य :** दीपक की लौ कभी तेज होती है, तो कभी मन्द होती है और अन्त में बुझ जाती है। बहती हुई नदी की लहरें कभी उठती और कभी गिरती हैं जिससे असंलय आकार तथा नक्शे बनते हैं। वृक्ष में फल लगते हैं, बढ़ते हैं, पकते हैं, मीठे होते हैं और फिर सड़ कर नष्ट हो जाते हैं।इसी तह मनुष्य यह समझ सकता है कि उसके शरीर में निरन्तर परिवर्तन होते रहते हैं और शरीर निश्चय ही बुढ़ापे, रोग तथा मृत्यु को प्राप्त होता रहता है। जीवन के विभिन्न कालों में शरीर में संभोग शक्ति, शारीरिक शक्ति, इच्छा, ज्ञान इत्यादि प्रकट होते हैं। ज्यों ज्यों शरीर पुराना पड़ता है, शारीरिक शक्ति घटती है किन्तु शरीर के इन परिवर्तनों के बावजूद भी ज्ञान में बढ़ोतरी हो सकती है। भौतिक जन्म तथा मृत्यु एक निश्चित काल खण्ड में होते हैं। भौतिक वस्तु का जन्म, उत्त्पति्त या उत्पादन तुरन्त ही भौतिक जगत में इस सूक्ष्म काल खण्ड से अपने को जोड़ लेता है। इस तरह इसका विनाश या मृत्यु अवश्यश्भावी है। काल का अप्रतिहत वेग इतनी सूक्ष्मता से आगे बढ़ता है कि केवल अत्यन्त बुद्धिमान ही इसे देख पाता है। जिस तरह दीपक की लौ धीरे धीरे मन्द पड़ती जाती है, जिस तरह गतिमान धाराएँ नदी के भीतर बहती हैं अथवा जिस तरह वृक्ष में फल धीरे धीरे पक जाता है, उसी तरह भौतिक शरीर अपरिहार्य मृत्यु के निकट पहुँचता रहता है। अतएव अपरिहार्य क्षणभंगुर शरीर और नित्य, अपरिवर्तनशील आत्मा में भ्रम नहीं होना चाहिए।  