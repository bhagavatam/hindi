**देहस्थोऽपि न देहस्थो विद्वान्स्वप्नाद्यथोत्थित: ।** **अदेहस्थोऽपि देहस्थ: कुमति: स्वप्न²ग्यथा ॥ ८॥** 

**शब्दार्थ** 

**देह—** **भौतिक शरीर में** **; स्थ:—** **स्थित** **; अपि—** **यद्यपि** **; न—** **नहीं** **; देह—** **शरीर में** **; स्थ:—** **स्थित** **; विद्वान्—** **बुद्धिमान व्यक्ति** **;** **स्वप्नात्—** **स्वप्न से** **; यथा—** **जिस तरह** **; उत्थित:—** **जाग कर** **; अदेह—** **शरीर में नहीं** **; स्थ:—** **स्थित** **; अपि—** **यद्यपि** **; देह—** **शरीर** **में** **; स्थ:—** **स्थित** **; कु-मति:—** **मूर्ख व्यक्ति** **; स्वप्न—** **स्वप्न** **; ²क्—** **देख रहा** **; यथा—** **जिस तरह।** **.** 

**जो व्यक्ति स्वरूपसिद्ध है, वह भौतिक शरीर में रहते हुए भी अपने को शरीर से परे देखता** **है, जिस तरह मनुष्य स्वप्न से जाग कर स्वप्न-शरीर से अपनी पहचान त्याग देता है। किन्तु मूर्ख** **व्यक्ति यद्यपि वह अपने भौतिक शरीर से पहचान नहीं रखता किन्तु इसके परे होता है, अपने** **भौतिक शरीर में उसी प्रकार स्थित सोचता है, जिस तरह स्वप्न देखने वाला व्यक्ति अपने को** **काल्पनिक शरीर में स्थित देखता है।** **तात्पर्य :** बद्ध तथा मुक्त जीवों के विभिन्न लक्षणों की व्यालया करते हुए भगवान् कृष्ण ने सर्वप्रथम नित्य मुक्त भगवान् तथा उनकी तटस्था शक्ति—असंलय जीव, जो कभी बद्ध, तो कभी मुक्त होते हैं— के अन्तर को स्पष्ट किया। इस श्लोक में तथा अगले नौ श्लोकों में भगवान् ने मुक्त तथा बद्ध जीवात्माओं के विभिन्न लक्षणों का वर्णन किया है। मनुष्य स्वप्न के समय अपने को एक काल्पनिक शरीर में देखता है, किन्तु जागने पर वह उस शरीर से अपनी पहचान करना छोड़ देता है। इसी तरह, जो कृष्णभावनामृत के प्रति जागृत हो जाता है, वह अपनी पहचान न तो स्थूल या सूक्ष्म शरीर से करता है, न ही भौतिक जीवन के सुख या दुख से प्रभावित होता है। दूसरी ओर, मूर्ख व्यक्ति ( *कुमति* ) संसाररूपी स्वप्न से जागता नहीं और स्थूल तथा सूक्ष्म शरीरों की मिथ्या पहचान के कारण असंलय समस्याओं से पीडि़त होता रहता है। मनुष्य को अपनी नित्य आध्यात्मिक पहचान ( *नित्य स्वरूप* ) में स्थित होना चाहिए। अपनी सही पहचान कृष्ण के नित्य दास के रूप में कर लेने पर मनुष्य झूठी भौतिक पहचान से मुक्त हो जाता है, फलत: मोहमय संसार के कष्ट तुरन्त समाप्त हो जाते हैं, जिस तरह जागने पर कष्टप्रद स्वप्न की चिन्ता समाप्त हो जाती है। किन्तु यह समझ लेना होगा कि स्वप्न से जागृत होने की यह उपमा भगवान् पर कभी लागू नहीं होती, क्योंकि वे कभी भी मोह में नहीं रहते। वे अपनी अद्वितीय कोटि में जिसे *विष्णु तत्त्व* कहते हैं, नित्य जागृत तथा प्रबुद्ध रहते हैं। जो विद्वान होता है, वह ऐसे ज्ञान को सरलता से समझ सकता है।  