**दैवाधीने शरीरेऽस्मिन्गुणभाव्येन कर्मणा ।** **वर्तमानोऽबुधस्तत्र कर्तास्मीति निबध्यते ॥ १०॥** 

**शब्दार्थ** 

**दैव—** **मनुष्य के पूर्व सकाम कर्मों के** **; अधीने—** **अधीन** **; शरीरे—** **भौतिक शरीर में** **; अस्मिन्—** **इस** **; गुण—** **गुणों से** **; भाव्येन—** **उत्पन्न** **; कर्मणा—** **सकाम कर्मों द्वारा** **; वर्तमान:—** **स्थित होकर** **; अबुध:—** **मूर्ख** **; तत्र—** **शारीरिक कार्यों में** **; कर्ता—** **करने वाला** **;** **अस्मि—** **हूँ** **; इति—** **इस प्रकार** **; निबध्यते—** **बँध जाता है।** **.** 

**अपने पूर्व सकाम कर्मों द्वारा उत्पन्न शरीर के भीतर स्थित, अज्ञानी व्यक्ति सोचता है कि मैं** **ही कर्म का कर्ता हूँ। इसलिए ऐसा मूर्ख व्यक्ति मिथ्या अहंकार से मोहग्रस्त होकर, उन सकाम** **कर्मों से बँध जाता है, जो वस्तुत: प्रकृति के गुणों द्वारा किये जाते हैं।** **तात्पर्य :** *भगवद्गीता* (३.२७) में कहा गया है— *प्रकृते: क्रियमाणानि गुणै कर्माणि सर्वश:।* *अहंकारविमूढात्मा कर्ताहमिति मन्यते॥* जीव परम पुरुष भगवान् कृष्ण पर आश्रित होता है, लेकिन मिथ्या अहंकार के कारण वह पूर्ण पुरुषोत्तम भगवान् की उपेक्षा करके अपने को कर्म का कर्ता तथा प्रत्येक वस्तु का भोक्त मानता है। श्रील मध्वाचार्य कहते हैं कि जिस प्रकार राजा उत्पात करने वाली प्रजा को दण्ड देता है, उसी तरह परमेश्वर पापी जीव को माया के जंजाल में डालकर एक शरीर से दूसरे में देहान्तर के लिए बाध्य करके दण्ड देता है।  