**बद्धो मुक्त इति व्यालया गुणतो मे न वस्तुत: ।** **गुणस्य मायामूलत्वान्न मे मोक्षो न बन्धनम् ॥ १॥** 

**शब्दार्थ** 

**श्री-भगवान् उवाच—** **भगवान् ने कहा** **; बद्ध:—** **बन्धन में** **; मुक्त:—** **मुक्त हुआ** **; इति—** **इस प्रकार** **; व्यालया—** **जीव की विवेचना** **;** **गुणत:—** **प्रकृति के गुणों के अनुसार** **; मे—** **जो मेरी शक्ति है** **; न—** **नहीं** **; वस्तुत:—** **वास्तव में** **; गुणस्य—** **प्रकृति के गुणों का** **;** **माया—** **मेरी मोहक शक्ति** **; मूलत्वात्—** **कारण होने से** **; न—** **नहीं** **; मे—** **मेरा** **; मोक्ष:—** **मुक्ति** **; न—** **न तो** **; बन्धनम्—** **बन्धन।** **.** 

**भगवान् ने कहा : हे उद्धव, मेरे अधीन प्रकृति के गुणों के प्रभाव से जीव कभी बद्ध कहा** **जाता है, तो कभी मुक्त। किन्तु वस्तुत: आत्मा न तो कभी बद्ध होता है, न मुक्त और चूँकि मैं** **प्रकृति के गुणों की कारणस्वरूप माया का परम स्वामी हूँ, इसलिए मुझे भी मुक्त या बद्ध नहीं** **माना जाना चाहिए।** **तात्पर्य :** इस अध्याय में भगवान् कृष्ण बद्ध तथा मुक्त जीवन के विभिन्न गुणों की व्यालया करते हैं। ये ऐसे लक्षण हैं, जिनसे मनुष्य सन्त-पुरुषों को एवं भगवान् की भक्ति की विविध विधियों को पहचान सकता है। पिछले अध्याय में उद्धव ने भगवान् से पूछा था कि बद्ध तथा मुक्त जीवन कैसे सश्भव हैं? अब भगवान् उत्तर देते हैं कि उद्धव का प्रश्न सतही है, क्योंकि शुद्ध आत्मा भगवान् की भौतिक शक्ति में कभी नहीं फँसता। जीव प्रकृति के तीन गुणों से मिथ्या सश्बन्ध की कल्पना करता है और भौतिक शरीर को आत्मा मान लेता है। इसलिए आत्मा अपनी ही कल्पना के परिणामों को भुगतता है, जिस तरह मनुष्य स्वप्न के भ्रामक कार्यों से कष्ट पाता है। इससे यह नहीं सूचित होता कि भौतिक जगत उस रूप में भ्रामक (मायायुक्त) है, जिससे कि अस्तित्व रहित जान पड़े। भौतिक जगत निश्चित रूप से सत्य है, क्योंकि यह भगवान् की शकि्त है और जीव भी ईश्वर की पराशकि्त होने से सत्य है। किन्तु जीव का यह स्वप्न कि वह भौतिक जगत का भिन्नांश है ऐसा मोह (भ्रम) है, जो उसे विरोधी अवस्था में खींच ले जाता है, जिसे भौतिक बद्ध जीवन कहते हैं। जीव वास्तव में कभी भी बद्ध नहीं है, क्योंकि वह भौतिक जगत से झूठे सश्बन्ध की कल्पना करता है। चूँकि जीव तथा पदार्थ में अन्तत: कोई स्थायी सश्बन्ध नहीं होता, अतएव वास्तविक मुकि्त नहीं होती। जीव भगवान् की अपरा शक्ति से नित्य परे होने के कारण नित्य मुक्त है। भगवान् कृष्ण यह उद्धाटित करते हैं कि एक विचार से जीव यथार्थ में बद्ध है ही नहीं, अतएव वह मुक्त नहीं किया जा सकता। किन्तु दूसरे विचार से बन्धन तथा मोक्ष जैसे शब्दों को भगवान् की तटस्था शकि्त रूप व्यष्टि आत्मा की विशेष अवस्था को दर्शाने के लिए प्रयुक्त किया जाता है। यद्यपि व्यष्टि आत्मा कभी भी पदार्थ से बद्ध नहीं रहता, किन्तु उसे मिथ्या पहचान के कारण प्रकृति द्वारा दिये गये फल भोगने होते हैं। इस तरह *बद्ध* शब्द का प्रयोग भगवान् की अपरा शक्ति के भीतर जीव के अनुभव को सूचित करने के लिए किया जाता है। चूँकि *बद्ध* शब्द मिथ्या अवस्था को बताता है, इसलिए ऐसी मिथ्या स्थिति से स्वतंत्र होने को *मोक्ष* कहा जा सकता है। इसलिए बद्ध तथा मोक्ष शब्द स्वीकार्य होते हैं, यदि वे मोह द्वारा उत्पन्न क्षणिक स्थिति के द्योतक हों और जीव के परम स्वभाव के द्योतक न हों। इस श्लोक में कृष्ण कहते हैं *गुणस्य मायामूलत्वान् न मे मोक्षो न बन्धनम्* — *बन्धन* तथा *मोक्ष* शब्दों को कभी भी भगवान् पर लागू नहीं किया जा सकता, क्योंकि वे परम सत्य हैं और हर एक के परम नियन्ता हैं। भगवान् कृष्ण शाश्वत रूप से परम दिव्य सत्ता हैं, जिन्हें मोह द्वारा कभी भी बाँधा नहीं जा सकता। यह तो भगवान् की मोहिनी शक्ति का कर्तव्य है कि वह भगवान् कृष्ण की पृथक् आनन्दमय स्थिति का झूठा बोध कराकर जीवों को अज्ञान की ओर आकृष्ट करे। भगवान् से पृथक् अस्तित्व की मोहमयी धारणा माया या भौतिक मोह कहलाता है। चूँकि कृष्ण माया के परम नियन्ता हंै, इसलिए भगवान् पर माया का किसी तरह से किसी प्रकार का प्रभाव पडऩे की सश्भावना नहीं रहती। इसलिए *बन्धन* शब्द को सच्चिदानन्द रूप भगवान् पर लागू नहीं किया जा सकता। बन्धन से स्वतंत्र होने का सूचक शब्द *मोक्ष* ईश्वर के प्रसंग में समान रूप से अप्रासंगिक है। इस श्लोक की टीका श्रील भक्तिसिद्धान्त सरस्वती ठाकुर ने इस प्रकार की है। भगवान् महान् आध्यात्मिक शक्तियों से युक्त हैं। किन्तु संसारी मनोरथ के कारण बद्धजीव सोचता है कि परम सत्य उन विविध आध्यात्मिक शक्तियों से रहित हैं, जिससे वे आनन्दमय जीवन बिता सकें। यद्यपि जीव भगवान् की आध्यात्मिक शक्ति है, किन्तु सश्प्रति वह अपरा मायाशक्ति के पद पर स्थित है और कल्पना करने से वह बद्ध जीवन में बँध जाता है। मोक्ष का अर्थ है कि जीव अपने को भगवान् की आध्यात्मिक शक्ति में स्थानान्तरित कर दे। यह आध्यात्मिक शक्ति तीन कोटियों में विभाजित की जा सकती है— *ह्लादिनी, सन्धिनी* तथा *संवित्।* चूँकि भगवान् शुद्ध आनन्द तथा ज्ञान से युक्त हैं, अतएव वे कभी भी बद्ध या मुक्त नहीं होते। किन्तु भगवान् की भौतिक शकि्त में फँसने के कारण जीव कभी बद्ध होता है, तो कभी मुक्त। प्रकृति के तीन गुणों की आदि निरपेक्ष अवस्था माया कहलाती है। जब तीनों गुण परस्पर क्रिया करते हैं, तो इनमें से कोई एक गुण शक्तिशाली बन जाता है और अन्य दो गुणों को तब तक दबाता रहता है, जब तक कोई अन्य गुण प्रधान नहीं हो जाता। इस तरह इन तीनों को उनकी अनेक प्रकार की अभिव्यक्ति के द्वारा पहचाना जा सकता है। यद्यपि तीन प्रकार की भौतिक शक्तियाँ भगवान् से विस्तार पाती हैं, किन्तु भगवान् अपने साकार रूप में तीनों आध्यात्मिक शकि्तयों—सत, चित तथा आनन्द—के असली धाम होते हैं। यदि कोई व्यक्ति माया का साम्राज्य कहलाने वाले भौतिक आकाश में बद्ध जीवन के पाश से मुक्त होना चाहता है, तो उसे आध्यात्मिक आकाश तक जाना होगा, जहाँ सारे जीव आनन्द से परिपूरित रहते हैं, नित्य आध्यात्मिक शरीरों वाले होते हैं और भगवान् की प्रेमाभक्ति में संलग्न रहते हैं। भगवान् की प्रेमाभक्ति में अपने नित्य आध्यात्मिक स्वरूप को विकसित करके मनुष्य बद्ध जीवन तथा निॢवशेष मुक्ति के द्वैत को लाँघ जाता है और भगवान् की आध्यात्मिक शक्तियों का प्रत्यक्ष अनुभव कर सकता है। उस समय भौतिक जगत से झूठी पहचान की कोई सश्भावना नहीं रहती। जीव अपने को नित्य आत्मा समझ करके यह जान सकता है कि वह सत्य रूप से पदार्थ से कभी सश्बद्ध नहीं रहा है, क्योंकि वह भगवान् की पराशकि्त का अंश है। इस तरह आध्यात्मिक आकाश की सत्यता की परिधि में बन्धन तथा मोक्ष दोनों ही अर्थहीन हैं। जीव तो भगवान् की तटस्था शक्ति है। उसे भगवान् की शुद्ध भक्ति में संलग्न होने के लिए स्वेच्छा का प्रयोग करना चाहिए। अपने नित्य आध्यात्मिक शरीर को पुनरुज्जीवित करके मनुष्य यह समझ सकेगा कि वह भगवान् की आध्यात्मिक शक्ति का लघुकण मात्र है। दूसरे शब्दों में जीव सच्चिदानन्द का लघुकण है और इस तरह पूर्ण कृष्णभावनामृत में प्रकृति के तीन गुणों के मोह द्वारा हाँके जाने की सश्भावना नहीं रहती। निष्कर्षत: यह कहा जा सकता है कि व्यष्टि जीव कभी भी पदार्थ से बँधा नहीं होता, इसलिए मुक्त नहीं होता, यद्यपि उसकी मोहमयी स्थिति को वास्तव में बद्ध तथा मुक्त कहा जा सकता है। दूसरी ओर, भगवान् शाश्वत रूप से अपनी आध्यात्मिक शक्तियों में स्थित होते हैं और कभी भी बद्ध नहीं कहे जा सकते। अतएव ऐसी अस्तित्वरहित दशा से ईश्वर द्वारा अपने को मुक्त बनाने का कोई अर्थ नहीं निकलता।  