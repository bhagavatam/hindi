**यस्यां न मे पावनमङ्ग कर्म** **स्थित्युद्भवप्राणनिरोधमस्य ।** **लीलावतारेप्सितजन्म वा स्याद्** **वन्ध्यां गिरं तां बिभृयान्न धीर: ॥ २०॥** 

**शब्दार्थ** 

**यस्याम्—** **जिस (साहित्य) में** **; न—** **नहीं** **; मे—** **मेरा** **; पावनम्—** **पवित्रकारी** **; अङ्ग—** **हे उद्धव** **; कर्म—** **कर्म** **; स्थिति—** **पालन** **;** **उद्भव—** **सृष्टि** **; प्राण-निरोधम्—** **तथा संहार** **; अस्य—** **भौतिक जगत का** **; लीला-अवतार—** **लीला-अवतारों में से** **; ईप्सित—** **अभीष्ट** **; जन्म—** **प्राकट्य** **; वा—** **अथवा** **; स्यात्—** **है** **; वन्ध्याम्—** **बंजर** **; गिरम्—** **वाणी** **; ताम्—** **यह** **; बिभृयात्—** **समर्थन करे** **;** **न—** **नहीं** **; धीर:—** **बुद्धिमान पुरुष।** **.** 

**हे उद्धव, बुद्धिमान व्यक्ति को चाहिए कि वह कभी भी ऐसा ग्रंथ न पढ़े, जिनमें सश्पूर्ण** **ब्रह्माण्ड को पवित्र करने वाले मेरे कार्यकलापों का वर्णन न हो। निस्सन्देह मैं सश्पूर्ण जगत का** **सृजन, पालन तथा संहार करता हूँ। मेरे समस्त लीलावतारों में से कृष्ण तथा बलराम सर्वाधिक** **प्रिय हैं। ऐसा कोई भी तथाकथित ज्ञान, जो मेरे इन कार्यकलापों को महत्व नहीं देता, वह निरा** **बंजर है और वास्तविक बुद्धिमानों द्वारा स्वीकार्य नहीं है।** **तात्पर्य :** यहाँ पर *लीलावतारेप्सित-जन्म* शब्द अत्यन्त महत्त्वपूर्ण हैं। अद्भुत लीलाएँ सश्पन्न करने के लिए भगवान् का अवतार *लीलावतार* कहलाता है और विष्णु के ऐसे अद्भुत रूप रामचन्द्र नृङ्क्षसहदेव, कूर्म, वराह जैसे नामों से प्रशंसित होते हैं। किन्तु इन समस्त लीलावतारों में से आज भी सर्वाधिक प्रिय भगवान् कृष्ण हैं, जो कि *विष्णु-तत्त्व* के आदि स्रोत हैं। भगवान् का प्राकट्य कंस के बंदीगृह में होता है और वे तुरन्त ही वृन्दावन के ग्रामीण परिवेश में स्थानान्तरित कर दिये जाते हैं, जहाँ पर वे अपने ग्वालमित्रों, सखियों, माता-पिता तथा शुभचिन्तकों के साथ अद्भुत बाल-लीलाएँ प्रदॢशत करते हैं। कुछ काल बाद, भगवान् की लीलाएँ मथुरा तथा द्वारका में स्थानान्तरित हो जाती हैं और वृन्दावनवासियों का असामान्य प्रेम भगवान् कृष्ण के कष्टमय विरह में लक्षित होता है। भगवान् की ऐसी लीलाएँ *ईप्सित* अर्थात् परम सत्य के साथ समस्त प्रेम के विनिमय के आगार हैं। भगवान् के शुद्ध भक्त अत्यन्त बुद्धिमान तथा निपुण होते हैं और वे ऐसे व्यर्थ तथा निकृष्ट ग्रंथों पर ध्यान ही नहीं देते, जो सर्वोच्च सत्य भगवान् कृष्ण की उपेक्षा करते हैं। यद्यपि ऐसे ग्रंथ सारे संसार में भौतिकतावादी व्यक्तियों के बीच अत्यन्त लोकप्रिय हैं, किन्तु शुद्ध वैष्णव समुदाय द्वारा वे पूर्णतया उपेकि्षत हैं। इस श्लोक में भगवान् बतलाते हैं कि भक्तों के लिए जिन ग्रंथों की संस्तुति की गई है वे ऐसे होते हैं, जो भगवान् की लीलाओं का गुणगान *पुरुष-अवतार* तथा *लीलावतारों* के रूप में करते हैं और इनका अन्त भगवान् कृष्ण के साक्षात् प्राकट्य में होता है, जिसकी पुष्टि *ब्रह्म-संहिता* (५.३९) में हुई है— *रामादिमूॢतषु कलानियमेन तिष्ठन्* *नानावतारमकरोद् भुवनेषु किन्तु।* *कृष्ण: स्वयं समभवत् परम: पुमान् यो* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ, जो साक्षात् कृष्ण के रूप में तथा राम, नृङ्क्षसह, वामन आदि विभिन्न अवतारों के रूप में संसार में प्रकट हुए।ÓÓ यहाँ तक कि जो वैदिक ग्रंथ भगवान् की उपेक्षा करते हों, उनकी भी उपेक्षा करनी चाहिए। जब वेदों के रचियता वेदव्यास अपनी कृति से असन्तुष्ट हो रहे थे, तो यही बात नारद मुनि ने व्यासदेव को समझाई थी।  