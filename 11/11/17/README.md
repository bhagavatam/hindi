**न कुर्यान्न वदेत्किञ्चिन्न ध्यायेत्साध्वसाधु वा ।** **आत्मारामोऽनया वृत्त्या विचरेज्जडवन्मुनि: ॥ १७॥** 

**शब्दार्थ** 

**न कुर्यात्—** **नहीं करे** **; न वदेत्—** **नहीं बोले** **; किञ्चित्—** **कुछ भी** **; न ध्यायेत्—** **चिन्तन नहीं करे** **; साधु असाधु वा—** **अच्छी अथवा** **बुरी वस्तुएँ** **; आत्म-आराम:—** **आत्म-साक्षात्कार में आनन्द प्राप्त करने वाला** **; अनया—** **इस** **; वृत्त्या—** **जीवन-शैली द्वारा** **;** **विचरेत्—** **उसे भ्रमण करना चाहिए** **; जड-वत्—** **जड़ व्यक्ति की तरह** **; मुनि:—** **साधु-पुरुष।** **.** 

**मुक्त साधु-पुरुष को अपने शरीर-पालन के लिए भौतिक अच्छाई या बुराई की दिशा हेतु न** **तो कर्म करना चाहिए, न बोलना या सोच-विचार करना चाहिए। प्रत्युत उसे सभी भौतिक** **परिस्थितियों में विरक्त रहना चाहिए और आत्म-साक्षात्कार में आनन्द लेते हुए उसे इस मुक्त** **जीवन-शैली में संलग्न होकर विचरण करना चाहिए और बाहरी लोगों को मन्दबुद्धि-व्यक्ति** **जैसा लगना चाहिए।** **तात्पर्य :** श्रील जीव गोस्वामी के अनुसार इस श्लोक में ज्ञान-योगियों के लिए अनुशासन जैसी संस्तुति हैं, जो अपनी बुद्धि से यह समझने का प्रयास करते हैं कि वे भौतिक शरीर नहीं हैं। किन्तु जो व्यक्ति भगवद्भक्ति में लगा हुआ है, वह भौतिक वस्तुओं को भगवान् कृष्ण की सेवा में उपादेय होने के अनुसार ग्रहण करता या बहिष्कार करता है। जो व्यक्ति कृष्णभावनामृत का प्रचार करना चाहता हो, उसे अत्यन्त बुद्धिमान समझा जाना चाहिए, *जड़वत्* नहीं, जैसाकि इस श्लोक में बतलाया गया है। यद्यपि भगवद्भक्त अपनी इन्द्रियतृपि्त के लिए न तो कर्म करता है, न बोलता है, न ही सोचता- विचारता है, किन्तु वह भगवान् की भकि्त के लिए कार्य करने, बोलने और ध्यान करने में बहुत व्यस्त रहता है। भक्त समस्त पतित बद्धजीवों को भगवान् की सेवा में लगाने के लिए बड़ी बड़ी योजनाएँ बनाता है, जिससे वे भी शुद्ध बन सकें और भगवद्धाम जा सकें। भौतिक वस्तुओं का केवल परित्याग ही पूर्ण चेतना नहीं है। मनुष्य को चाहिए कि हर वस्तु को भगवान् की सश्पत्ति तथा भगवान् के आनन्द के लिए उत्पन्न समझे। कृष्णभावनामृत आन्दोलन के प्रसार में लगे व्यक्ति के पास इतना समय नहीं रहता कि वह भौतिक भेद-भाव कर सके, अतएव वह स्वत: ही मुक्त पद को प्राप्त होता है।  