**शब्दब्रह्मणि निष्णातो न निष्णायात्परे यदि ।** **श्रमस्तस्य श्रमफलो ह्यधेनुमिव रक्षत: ॥ १८॥** 

**शब्दार्थ** 

**शब्द-ब्रह्मणि—** **वैदिक साहित्य में** **; निष्णात:—** **पूर्ण अध्ययन से निपुण** **; न निष्णायात्—** **मन को लीन नहीं करता** **; परे—** **परम में** **;** **यदि—** **यदि** **; श्रम:—** **परिश्रम** **; तस्य—** **उसका** **; श्रम—** **महत्प्रयास का** **; फल:—** **फल** **; हि—** **निश्चय ही** **; अधेनुम्—** **दूध न देने वाली** **गाय** **; इव—** **स²श** **; रक्षत:—** **रखवाले का।** **.** 

**यदि कोई गहन अध्ययन करके वैदिक साहित्य के पठन-पाठन में निपुण बन जाता है,** **किन्तु भगवान् में मन को स्थिर करने का प्रयास नहीं करता, तो उसका श्रम वैसा ही होता है,** **जिस तरह दूध न देने वाली गाय की रखवाली करने में अत्यधिक श्रम करने वाले व्यक्ति का।** **दूसरे शब्दों में, वैदिक ज्ञान के श्रमपूर्ण अध्ययन का फल कोरा श्रम ही निकलता है। उसके कोई** **अन्य सार्थक फल प्राप्त नहीं होगा।** **तात्पर्य :** श्रील विश्वनाथ चक्रवर्ती ठाकुर ने बतलाया है कि इस श्लोक में आया *परे* शब्द भगवान् का सूचक है, न कि निॢवशेष ब्रह्म का, क्योंकि इन उपदेशों के दाता भगवान् कृष्ण ने अगले श्लोकों में अपने को *परम* कहा है। इसकी निॢवशेषवादी व्यालया *एकदेशान्वयउत्तरश्लोकार्थतात्पर्यविरोध:* अर्थात् विरोधमूलक व्यालया होगी, जो इसी प्रसंग में कहे गये अन्य श्लोकों से विरोध उत्पन्न करेगी। गाय की रखवाली में अत्यधिक श्रम की आवश्यकता होती है। गाय को खिलाने के लिए या तो अन्न उगाना पड़ता है या उपयुक्त चरागाह रखना पड़ता है। यदि चरागाह को ठीक से नहीं रखा जाता, तो विषैले खर-पतवार उगेंगे या फिर सर्प बढऩे लगेंगे और खतरा उत्पन्न हो जायेगा। गायों को कई तरह के रोग तथा किलनियाँ लग जाती हैं, अत: उन्हें लगातार नहलाना-धुलाना पड़ता है और रोगाणुओं से मुक्त करना पड़ता है। इसी प्रकार गाय की चरागाह के चारों ओर बाड़ लगानी पड़ती है। इस तरह और भी कई कार्य करने होते हैं। किन्तु यदि गाय दूध न दे, तो सारा श्रम व्यर्थ जाता है। इसी तरह वैदिक मंत्रों के सूक्ष्म तथा गूढ़ अर्थ जानने के लिए संस्कृत भाषा सीखने में परिश्रम करना पड़ता है। यदि इतने परिश्रम के बाद भगवान् के दिव्य रूप को न समझा जा सके, जो कि जीवन के समस्त सुख का स्रोत है और यदि मनुष्य समस्त वस्तुओं के परम आश्रय भगवान् की शरण ग्रहण नहीं करता, तो उसका श्रम व्यर्थ जाता है। यहाँ तक कि मुक्तात्मा भी, जिसने देह-आत्म-बुद्धि का परित्याग कर दिया होता है, यदि भगवान् की शरण ग्रहण नहीं करता, तो नीचे गिर जाता है। *निष्णात* शब्द सूचित करता है कि मनुष्य को अन्तत: जीवन-लक्ष्य प्राप्त करना होगा अन्यथा वह निपुण नहीं है। जैसाकि चैतन्य महाप्रभु ने कहा है— *प्रेमा पुमर्थो महान्* —मानव-जीवन का वास्तविक लक्ष्य भगवत्प्रेम है और इस लक्ष्य को प्राप्त किये बिना कोई निपुण नहीं कहला सकता।  