**त्वं ब्रह्म परमं व्योम पुरुष: प्रकृते: पर: ।** **अवतीर्नोऽसि भगवन्स्वेच्छोपात्तपृथग्वपु: ॥ २८॥** 

**शब्दार्थ** 

**त्वम्—** **तुम** **; ब्रह्म परमम्—** **परब्रह्म** **; व्योम—** **आकाश की तरह (हर वस्तु से पृथक्)** **; पुरुष:—** **भगवान्** **; प्रकृते:—** **भौतिक प्रकृति** **के** **; पर:—** **दिव्य** **; अवतीर्ण:—** **अवतार लिया** **; असि—** **हो** **; भगवन्—** **प्रभु** **; स्व—** **अपने (भक्तों)** **; इच्छा—** **इच्छा के अनुसार** **;** **उपात्त—** **स्वीकार किया** **; पृथक्—** **भिन्न** **; वपु:—** **शरीर।** **.** 

**हे प्रभु, परब्रह्म-रूप में आप प्रकृति से परे हैं और आकाश की तरह किसी तरह से बद्ध नहीं** **हैं। तो भी, अपने भक्तों के प्रेम के वशीभूत होकर आप अनेक प्रकार के रूपों में प्रकट होते हैं** **और अपने भक्तों की इच्छानुसार अवतरित होते हैं।** **तात्पर्य :** भगवान् के शुद्ध भक्त सारे संसार में भक्ति का प्रसार करते हैं, अतएव वे ईश्वर के साकार रूप से पृथक् होकर भी ईश्वर की कृपा तथा शक्ति की अभिव्यक्तियाँ माने जाते हैं। *चैतन्य-चरितामृत*  (अन्त्य ७.११) में कहा गया है : *कृष्णशक्ति विना नहे तार प्रवर्तन।*  भगवान् आकाश ( *व्योम* ) के समान हैं, क्योंकि सर्वत्र विस्तृत होकर भी वे किसी वस्तु से बद्ध नहीं हैं। वे *प्रकृते: पर:* हैं अर्थात् भौतिक प्रकृति से पूर्णत: परे हैं। भगवान् आत्माराम हैं, अतएव वे भौतिक जगत के मामलों से उदासीन रहते हैं। फिर भी, अपनी अहैतुकी कृपा के कारण भगवान् अपनी शुद्ध भक्ति का विस्तार करना चाहते हैं और इसी हेतु वे पतित बद्धात्माओं को ऊपर उठाने के लिए इस भौतिक जगत में अवतीर्ण होते हैं। भगवान् अपने प्रिय भक्तों को प्रसन्न करने के लिए चुने हुए दिव्य शरीरों में अवतरित होते हैं। कभी कभी वे अपने आदि-रूप, कृष्ण के रूप में प्रकट होते हैं। यहाँ तक कि कृष्ण भी विशेष भक्तों के लिए विभिन्न रूपों में प्रकट होते हैं, जिससे ये भक्त उनके प्रति पूर्ण प्रेमभाव उत्पन्न कर सकें। श्रील जीव गोस्वामी भगवान् द्वारा अपने भक्तों पर दिखाई जाने वाली कृपा के अनेक उदाहरण प्रस्तुत करते हैं। कृष्ण स्वयं जाश्बवान् के घर गये और अपना कुछ-कुछ क्रुद्ध रूप दिखलाया। इस रूप में भगवान् ने अपने भक्त से युद्ध का आनन्द लूटा; अत्रि मुनि को दत्तात्रेय के रूप में अपना स्वरूप दिखलाया। इसी तरह उन्होंने ब्रह्मा पर, देवताओं, अक्रूर तथा अन्य असंलय भक्तों पर विशेष कृपा की। वृन्दावन में उन्होंने गोविन्द के रूप में वहाँ के निवासियों को अपना सुन्दरतम रूप दिखलाया। श्रील मध्वाचार्य ने *प्रकाश संहिता* से निश्नलिखित उद्धरण दिया है : ''भगवान् अपने भक्तों की इच्छानुसार विभिन्न आध्यात्मिक शरीर धारण करते हैं। उदाहरणार्थ, उन्होंने वसुदेव तथा देवकी का पुत्र बनना स्वीकार किया। इस तरह नित्य आनन्दमय दिव्य रूप होने पर भी कृष्ण उस भक्त के शरीर में प्रवेश करते प्रतीत होते हैं, जो उनकी माता बनती है। यद्यपि हम यह कहते हैं कि भगवान् ने 'शरीर धारण कियाÓ, किन्तु वे उन बद्धजीवों की तरह अपना रूप नहीं बदलते, जिन्हें अपने शरीर बदलने पड़ते हैं। भगवान् अपने नित्य अपरिवर्तनीय रूपों में प्रकट होते हैं। भगवान् हरि सदैव उन्हीं रूपों में प्रकट होते हैं, जो उनके भक्त चाहते हैं। वे कभी भी अन्य रूपों में प्रकट नहीं होते। किन्तु यदि कोई यह सोचता है कि भगवान् सामान्य पुरुषों की तरह जन्म लेकर वसुदेव या अन्य भक्तों के सशरीर पुत्र बनते हैं, तो उसे मोह का शिकार समझना चाहिए। भगवान् अपनी आध्यात्मिक शक्ति का विस्तार ही करते हैं, जिससे उनके भक्त सोचते हैं कि ''कृष्ण अब मेरे पुत्र हैं।ÓÓ मनुष्य को यह समझ लेना चाहिए कि भगवान् न तो कोई शरीर ग्रहण करते हैं, न उसका परित्याग करते हैं, न ही वे अपने नित्य आध्यात्मिक रूपों को कभी त्यागते हैं, प्रत्युत वे अपने नित्य शुद्ध भक्तों की प्रेममयी अनुभूतियों के अनुसार अपना आनन्दमय शरीर प्रकट करते हैं।ÓÓ श्रील जीव गोस्वामी बतलाते हैं कि *व्योम* शब्द भगवान् के नाम परव्योम का भी सूचक है। इस श्लोक का गलत अर्थ लगाकर यह नहीं सोचना चाहिए कि भगवान् कृष्ण भौतिक आकाश की तरह निॢवशेष हैं या यह कि कृष्ण का रूप अन्य किसी चुने हुए अवतार के समकक्ष है। ऐसे आकस्मिक तथा मनमाने विचारों को आध्यात्मिक ज्ञान नहीं माना जा सकता। श्रीकृष्ण तो आदि भगवान् हैं ( *कृष्णस्तु भगवान् स्वयम्* )। भगवान् ने *भगवद्गीता* में विस्तार से बतलाया है कि वे हर वस्तु के आदि स्रोत हैं। इसलिए भगवान् के शुद्ध भक्त भगवान् के आदि रूप कृष्ण की प्रेममयी सेवा में पूर्ण ज्ञान और आनन्द में नित्य लगे रहते हैं। *श्रीमद्भागवत* का सारा अभिप्राय कृष्ण के प्रति हमारे प्रेम को जागृत करना है। किसी को मूर्खतावश इस अभिप्राय को अन्यथा नहीं समझना चाहिए।  

**श्रीभगवानुवाच** 