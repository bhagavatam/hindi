**कृपालुरकृतद्रोहस्तितिक्षु: सर्वदेहिनाम् ।** **सत्यसारोऽनवद्यात्मा सम: सर्वोपकारक: ॥ २९॥** **कामैरहतधीर्दान्तो मृदु: शुचिरकिञ्चन: ।** **अनीहो मितभुक्शान्त: स्थिरो मच्छरणो मुनि: ॥ ३०॥** **अप्रमत्तो गभीरात्मा धृतिमाञ्जितषड्गुण: ।** **अमानी मानद: कल्यो मैत्र: कारुणिक: कवि: ॥ ३१॥** **आज्ञायैवं गुणान्दोषान्मयादिष्टानपि स्वकान् ।** **धर्मान्सन्त्यज्य य: सर्वान्मां भजेत स तु सत्तम: ॥ ३२॥** 

**शब्दार्थ** 

**श्री-भगवान् उवाच—** **भगवान् ने कहा** **; कृपालु:—** **अन्यों के कष्ट को सहन न कर सकने वाले** **; अकृत-द्रोह:—** **अन्यों को हानि न** **पहुँचाने वाले** **; तितिक्षु:—** **क्षमा करने वाले** **; सर्व-देहिनाम्—** **सारे जीवों को** **; सत्य-सार:—** **सत्य पर जीवित रहने वाले तथा सत्य** **से ही ²ढ़ता प्राप्त करने वाले** **; अनवद्य-आत्मा—** **ईष्र्या-द्वेष से मुक्त आत्मा** **; सम:—** **सुख-दुख में समान चेतना वाला** **; सर्व-** **उपकारक:—** **अन्यों के कल्याण के लिए प्रयत्नशील** **; कामै:—** **भौतिक इच्छाओं द्वारा** **; अहत—** **अविचल** **; धी:—** **बुद्धि वाले** **;** **दान्त:—** **बाह्य इन्द्रियों को वश में करने वाले** **; मृदु:—** **कठोर मनोवृत्ति से रहित** **; शुचि:—** **अच्छे व्यवहार वाला** **; अकिञ्चन:—** **किसी भी सश्पत्ति से विहीन** **; अनीह:—** **सांसारिक कार्यकलापों से मुक्त** **; मित-भुक्—** **संयम से खानेवाला** **; शान्त:—** **मन को वश** **में रखने वाला** **; स्थिर:—** **अपने नियत कार्य में ²ढ़ रहने वाला** **; मत्-शरण:—** **मुझे ही एकमात्र शरण स्वीकार करने वाला** **;** **मुनि:—** **विचारवान** **; अप्रमत्त:—** **सतर्क** **; गभीर-आत्मा—** **दिखाऊ न होने के कारण अपरिवॢतत** **; धृति-मान्—** **विपत्ति के समय** **भी दुर्बल या दुखी न होने वाला** **; जित—** **विजय प्राप्त** **; षट्-गुण:—** **छ: गुण, भूख, प्यास, शोक, मोह, जरा तथा मृत्यु** **;** **अमानी—** **प्रतिष्ठा की इच्छा से रहित** **; मान-द:—** **अन्यों का आदर करने वाला** **; कल्य:—** **अन्यों की कृष्णभावना को जगाने में** **पटु** **; मैत्र:—** **दूसरों को धोखा न देने वाला, अत: असली मित्र** **; कारुणिक:—** **निजी महत्त्वाकांक्षा से नहीं, अपितु करुणा के** **वशीभूत होकर कर्म करने वाला** **; कवि:—** **पूर्ण विद्वान** **; आज्ञाय—** **जानते हुए** **; एवम्—** **इस प्रकार** **; गुणान्—** **अच्छे गुणों** **;** **दोषान्—** **बुरे गुणों को** **; मया—** **मेरे द्वारा** **; आदिष्टान्—** **शिक्षा दिए गये** **; अपि—** **भी** **; स्वकान्—** **अपने ही** **; धर्मान्—** **धाॢमक** **सिद्धान्तों को** **; सन्त्यज्य—** **त्याग कर** **; य:—** **जो** **; सर्वान्—** **समस्त** **; माम्—** **मुझको** **; भजेत—** **पूजता है** **; स:—** **वह** **; तु—** **निस्सन्देह** **;** **सत्-तम:—** **सन्त-पुरुषों में श्रेष्ठ।** **.** 

**भगवान् ने कहा : हे उद्धव, सन्त-पुरुष दयालु होता है और वह कभी दूसरों को हानि नहीं** **पहुँचाता। दूसरों के आक्रामक होने पर भी वह सहिष्णु होता है और सारे जीवों को क्षमा करने** **वाला होता है। उसकी शक्ति तथा जीवन की सार्थकता सत्य से मिलती है। वह समस्त ईष्र्या-द्वेष** **से मुक्त होता है और भौतिक सुख-दुख में उसका मन समभाव रहता है। इस तरह वह अन्य लोगों** **के कल्याण हेतु कार्य करने में अपना सारा समय लगाता है। उसकी बुद्धि भौतिक इच्छाओं से** **मोहग्रस्त नहीं होती और उसकी इन्द्रियाँ अपने वश में रहती हैं। उसका व्यवहार सदैव मधुर, मृदु** **तथा आदर्श होता है। वह स्वामित्व (संग्रह) भाव से मुक्त रहता है। वह कभी भी सामान्य** **सांसारिक कार्यकलापों के लिए प्रयास नहीं करता और भोजन में संयम बरतता है। इसलिए वह** **सदैव शान्त तथा स्थिर रहता है। सन्त-पुरुष विचारवान होता है और मुझे ही अपना एकमात्र** **आश्रय मानता है। ऐसा व्यक्ति अपने कर्तव्य-पालन में अत्यन्त सतर्क रहता है, उसमें कभी भी** **ऊपरी विकार नहीं आ पाते, क्योंकि दुखद परिस्थितियों में भी वह स्थिर तथा नेक बना रहता है।** **उसने भूख, प्यास, शोक, मोह, जरा तथा मृत्यु इन छह भौतिक गुणों पर विजय पा ली होती है।** **वह अपनी प्रतिष्ठा की इच्छा से मुक्त होता है और अन्यों को आदर प्रदान करता है। वह अन्यों की** **कृष्ण-चेतना को जाग्रत करने में कुशल होता है, अतएव कभी किसी को ठगता नहीं। प्रत्युत** **वह सबों का शुभैषी मित्र होता है और अत्यन्त दयालु होता है। ऐसे सन्त-पुरुष को विद्वानों में** **सर्वश्रेष्ठ समझना चाहिए। वह भलीभाँति समझता है कि विविध शाषों में मैंने, जो धाॢमक** **कर्तव्य नियत किये हैं, उनमें अनुकूल गुण रहते हैं जो उनके करने वालों को शुद्ध करते हैं और** **वह जानता है कि इन कर्तव्यों की उपेक्षा से जीवन में त्रुटि आती है। फिर भी, सन्त-पुरुष मेरे** **चरणकमलों की शरण ग्रहण करके सामान्य धाॢमक कार्यों को त्याग कर एकमात्र मेरी पूजा** **करता है। इस तरह वह जीवों में सर्वश्रेष्ठ माना जाता है।** **तात्पर्य :** २९वें से लेकर ३१वें श्लोक तक सन्त-पुरुष के २८ गुणों का वर्णन हुआ है और ३२वें श्लोक में जीवन की सर्वोच्च सिद्धि बतलाई गई है। श्रील भक्तिसिद्धान्त सरस्वती ठाकुर के अनुसार सत्रहवाँ गुण ( *मत्शरण* ) सबसे महत्त्वपूर्ण है। शेष सत्ताईस गुण शुद्ध भगवद्भक्त में स्वत: प्रकट होते हैं। जैसाकि *श्रीमद्भागवत* (५.१८.१२) में कहा गया है— *यस्यास्ति भगवत्यकिञ्चना सवैर्गुणैस्तत्र* *समासते सुरा:।* अ_ाइस सन्त-गुणों का वर्णन निश्न प्रकार है— (१) *कृपालु :* भक्त कभी भी संसार को अज्ञान में डूबे तथा माया के कोड़े खाते देख नहीं सकता, अतएव वह कृष्णभावनामृत वितरित करने में जुट जाता है और *कृपालु* या दयालु कहलाता है। (२) *अकृत-द्रोह :* यदि कोई भक्त के प्रति आक्रामक बनता है, तो भी भक्त पलट कर आक्रमण नहीं करता। वह कभी भी किसी जीव के हित के विपरीत कार्य नहीं करता। यह तर्क किया जा सकता है कि महान् वैष्णव-राजाओं ने, यथा महाराज युधिष्ठिर तथा परीकि्षत महाराज ने, अनेक अपराधियों को दण्डित किया। किन्तु जब राज्य द्वारा उचित रीति से न्याय किया जाता है, तो पापी विध्वंसकारी लोगों को वास्तव में उनके द्वारा दिये जाने वाले दण्ड से लाभ होता है, क्योंकि वे अपने अवैध कार्यों के घोर कर्मफल से मुक्त हो जाते हैं। वैष्णव शासक किसी ईष्र्या-द्वेषवश दण्ड नहीं देता, अपितु ईश्वर के नियमों का ठीक से पालन करने के कारण देता है। मायावादी दार्शनिक, जो यह कल्पना करके ईश्वर को मार डालना चाहते हैं कि ईश्वर का अस्तित्व ही नहीं है, निश्चय ही *कृत-द्रोह* हैं अर्थात् अपने लिए तथा अन्यों के लिए अत्यन्त घातक हैं। निॢवशेषवादी यह कल्पना करता है कि वही सर्वोच्च है और इस तरह वह अपने लिए तथा अपने अनुयायियों के लिए अत्यन्त घातक स्थिति उत्पन्न कर लेता है। इसी तरह कर्मी भी, जो भौतिक इन्द्रियतृप्ति में लगे रहते हैं आत्महन्ता हैं, क्योंकि भौतिक चेतना में लीन होने से वे परम सत्य तथा अपनी आत्मा के सत्य का अनुभव करने का अवसर अपने हाथ से चले जाने देते हैं। अतएव सारे जीव, जो भौतिकतावादी विधानों तथा कर्तव्यों के वशीभूत रहते हैं, वे व्यर्थ ही अपने को तथा अन्यों को सताते रहते हैं। किन्तु शुद्ध वैष्णव उनके लिए अत्यधिक दया तथा चिन्ता का अनुभव करता है। भक्त कभी भी मनसा-वाचा-कर्मणा किसी जीव के कल्याण के प्रति कोई हानिकारक कर्म नहीं करता। (३) *तितिक्षु :* भक्त अपने प्रति किये गये किसी भी अपराध को क्षमा कर देता है और भूल जाता है। वैष्णव अपने को मल-पुरीष से भरे भौतिक शरीर से विलग रखता है। इसलिए जब प्रचार-कार्य के दौरान भक्त के साथ कोई दुव्र्यवहार करता है, तो वह उसकी अनदेखी करके भद्रपुरुष की तरह लोगों के साथ बर्ताव करता है। वैष्णव भगवन्नाम का ऊँची आवाज में कीर्तन करता है और उन पतित बद्धात्माओं को सहता तथा क्षमा करता है, जो शुद्ध भक्त के साथ ठीक से आदान-प्रदान नहीं कर पाते। (४) *सत्य-सार :* भक्त सदैव स्मरण रखता है कि वह उन भगवान् का नित्य दास है, जो सर्वज्ञ, समस्त आनन्द के आगार तथा समस्त कर्मों के चरम भोक्ता हैं। भक्ति से बाहर कार्यों से दूर रहकर भक्त सत्य पर अटल रहता है, वह व्यर्थ समय नहीं गँवाता और वह निर्भीक, शक्तिशाली तथा स्थिर रहता है। (५) *अनवद्यात्मा :* भक्त जानता है कि भौतिक जगत नश्वर मायाजाल है, अतएव वह कभी किसी से ईष्र्या नहीं करता। वह व्यर्थ ही किसी को क्षुब्ध करना अथवा किसी की आलोचना करना नहीं चाहता। (६) *सम: :* एक भक्त भौतिक सुख या दुख, यश या अपयश में स्थिर तथा समभाव बनाये रखता है। उसका असली धन कृष्ण-चेतना होती है। वह समझता है कि उसका असली स्वार्थ भौतिक प्रकृति के दायरे से बाहर है। वह बाह्य घटनाओं से उत्तेजित या अवसन्न नहीं होता, अपितु कृष्ण की सर्वशक्ति सश्पन्न चेतना में स्थिर रहता है। (७) *सर्वोपकारक :* अपनी स्वार्थपूर्ण इच्छाओं की उपेक्षा करना और अन्यों की तुष्टि के लिए कार्य करना *परोपकार* कहलाता है, जबकि अपनी तृप्ति के लिए अन्यों को तंग करना *परापकार*  कहलाता है। भक्त सदैव भगवान् कृष्ण के आनन्द हेतु कार्य करता है, जो सभी जीवों के आश्रय हैं। फलत: भक्त के कार्य अन्तत: हर एक को अच्छे लगते हैं। भगवान् कृष्ण के प्रति भक्ति करना कल्याण-कार्य की पूर्णावस्था है, क्योंकि कृष्ण ही हर एक के सुख-दुख के परम नियन्ता हैं। मूर्ख लोग मिथ्या अहंकार के वशीभूत होकर अपने को अन्यों का परम हितैषी मान कर अन्यों के नित्य सुख में हाथ न बँटाकर दिखावटी भौतिकतावादी कार्यों में लगे रहते हैं। शुद्ध रहने तथा प्रचार-कार्यों में लगे रहने के कारण भक्त हर एक का सर्वश्रेष्ठ मित्र होता है। (८) *कामैरहत-धी :* सामान्य लोग सारी वस्तुओं को अपनी तुष्टि के साधन के रूप में देखते हैं और इस तरह वे उन्हें प्राप्त करना अथवा अपने नियंत्रण में रखना चाहते हैं। अन्ततोगत्वा मनुष्य चाहता है कि उसके पास षी हो, जिससे वह संभोग कर सके। मनुष्य के हृदय में पीड़ा-युक्त कामाग्नि को जलते रहने के लिए भगवान् वांछित ईंधन प्रदान करते हैं, किन्तु वे ऐसे दिग्भ्रमित लोगों को आत्म- साक्षात्कार प्रदान नहीं करते। भगवान् कृष्ण दिव्य तथा निरपेक्ष हैं, किन्तु यदि कोई व्यकि्त भगवान् की सृष्टि का दुरुपयोग करना चाहता है, तो वे माया के माध्यम से उसे यह सुविधा प्रदान करते हैं और मनुष्य अपने को संसार का महान् और कामी भोक्ता मानकर उसमें फँस जाने से असली सुख से वंचित हो जाता है। दूसरी ओर, जिसने कृष्ण की शरण ग्रहण कर ली है, वह पूर्ण ज्ञान तथा आनन्द से युक्त हो जाता है और भौतिक जगत के मोहक बहकावे से ठगा नहीं जाता। शुद्ध भक्त उस मूर्ख हिरन के मार्ग का अनुसरण नहीं करता, जो शिकारी की वेणु से मोहित होकर मारा जाता है। भक्त कभी भी सुन्दर षी की कामुक याचनाओं से आकृष्ट नहीं होता और वह मोहग्रस्त कॢमयों से भौतिक उपलब्धि की तथाकथित महिमा सुनने से कतराता है। इसी तरह शुद्ध भक्त सुगन्ध या स्वाद से मोहित नहीं होता। न तो वह विलासी भोजन के प्रति अनुरक्त होता है, न ही शारीरिक सुख के लिए दिन-भर प्रबन्ध करता है। ईश्वर की सृष्टि का असली भोक्ता स्वयं भगवान् है। जीव तो गौण भोक्ता हैं, जो भगवान् के आनन्द के माध्यम से असीम आनन्द का अनुभव करते हैं। आनन्द का अनुभव करने की यह पूर्ण विधि *भक्तियोग* कहलाती है और भक्त कभी भी स्थिर बुद्धि के इस शुभ पद को हाथ से नहीं जाने देता, भले ही उसके सामने तथाकथित भौतिक अवसर खड़े हों। (९) *दान्त :* भक्त पापकर्मों से सहज ही विकॢषत होता है और अपने सारे कार्य कृष्ण को अॢपत करके अपनी इन्द्रियों को वश में रखता है। इसके लिए स्थिर एकाग्रता तथा सतर्क मानसिकता चाहिए। (१०) *मृदु :* भौतिकतावादी व्यक्ति लोगों को मित्र या शत्रु के रूप में देखता है और इस तरह अपने विपक्षियों का दमन करने के लिए अपने क्रूर अथवा क्षुद्र आचरण को कभी कभी सही सिद्ध करता है। चूँकि भक्त कृष्ण की शरण में रहता है, अतएव वह किसी को अपना शत्रु नहीं मानता और कभी भी अन्यों के कष्ट की कामना करने या उससे आनन्द पाने की प्रवृत्ति से क्षुब्ध नहीं होता। इस तरह वह *मृदु* या शालीन होता है। (११) *शुचि :* जो अशुद्ध या अनुचित है, उसे भक्त कभी नहीं छूता। ऐसे शुद्ध भक्त के स्मरण मात्र से मनुष्य पाप की प्रवृत्ति से छूट जाता है। अपने सश्यक आचरण के कारण ही भक्त *शुचि* या शुद्ध कहलाता है। (१२) *अकिञ्चन :* भक्त संग्रह-भावना से मुक्त होता है और किसी वस्तु को भोगने या त्यागने के लिए उत्सुक नहीं होता, क्योंकि वह हर वस्तु को कृष्ण की सश्पत्ति मानता है। (१३) *अनीह :* भक्त कभी भी अपने लिए नहीं, अपितु कृष्ण की सेवा के लिए कार्य करता है। इसलिए वह सामान्य सांसारिक मामलों से दूर रहता है। (१४) *मित-भुक् :* भक्त जहाँ तक सश्भव होता है आवश्यकता-भर ही भौतिक इन्द्रिय-विषयों को ग्रहण करता है, जिससे वह स्वस्थ रहे और ठीक से कृष्ण की सेवा कर सके। इसलिए वह अपने इन्द्रिय-कार्यों में फँसता नहीं और अपने आत्म-साक्षात्कार को हानि पहुँचने नहीं देता। आवश्यकता पडऩे पर कृष्ण की सेवा के लिए भक्त कोई भी वस्तु त्याग सकता है, किन्तु अपनी प्रतिष्ठा के लिए वह किसी वस्तु को स्वीकार या अस्वीकार नहीं करता। (१५) *शान्त :* जो लोग भगवान् की सृष्टि का दुरुपयोग करना चाहते हैं, वे सदैव अशान्त रहते हैं। किन्तु भक्त ऐसे व्यर्थ-कार्यों से सदैव विरक्त रहता है और इन्द्रियतृप्ति को अपने स्वार्थ के लिए सर्वथा विपरीत मानता है। भगवान् की इच्छानुसार सदैव संलग्न रहने से वह शान्त रहता है। (१६) *स्थिर :* भगवान् कृष्ण को ही हर वस्तु का आधार मान कर भक्त कभी भयभीत या अधीर नहीं होता। (१७) *मत्-शरण :* भक्त को भगवान् कृष्ण की सेवा के अतिरिक्त कोई कार्य अच्छा नहीं लगता और अपना कर्तव्य करने के लिए सदैव सावधान रहता है। भक्त जानता है कि एकमात्र कृष्ण ही उसकी रक्षा कर सकते हैं और उसे उपयोगी कार्य में लगा सकते हैं। (१८) *मुनि :* भक्त विचारवान होता है और बुद्धिमत्तापूर्ण चिन्तन से अपनी आध्यात्मिक प्रगति से विपथ होने से बचता है। बुद्धि से ही वह कृष्ण के विषय में संशयों से मुक्त होता है और स्थिर कृष्णभावनामृत से जीवन की सारी समस्याओं का सामना करता है। (१९) *अप्रमत्त :* जो व्यक्ति परमेश्वर को भूलता है, वह न्यूनाधिक सनकी होता है, किन्तु भक्त अपने समस्त कर्म भगवान् कृष्ण को अॢपत करके विवेकवान बना रहता है। (२०) *गभीरात्मा :* ज्यों ज्यों भक्त कृष्णभावनामृत के सागर में डूबता जाता है, त्यों त्यों उसकी चेतना गहराती जाती है। सांसारिक स्तर पर मँडराने वाले सतही लोग भक्त की सतर्कता का अनुमान नहीं लगा सकते। (२१) *धृतिमान् :* जीभ तथा जननेन्द्रियाँ के वेगों को वश में करते हुए भक्त स्थिर तथा धीर बना रहता है और भावावेश में आकर अपनी स्थिति नहीं बदलता। (२२) *जित-षड्-गुण :* आध्यात्मिक ज्ञान के बल पर भक्त भूख, प्यास, शोक, मोह, जरा तथा मृत्यु—इन छह आवेगों को जीत लेता है। (२३) *अमानी :* भक्त कभी गॢवत नहीं होता और यदि विलयात भी होता है, तो उस लयाति की बहुत परवाह नहीं करता। (२४) *मान-द :* भक्त अन्यों का आदर करता है, क्योंकि हर व्यकि्त भगवान् कृष्ण का अंश है। (२५) *कल्य :* कृष्णभावनामृत की सच्चाई को अन्य लोगों को समझाने में भक्त दक्ष होता है। (२६) *मैत्र :* भक्त किसी को भी देहात्मबोध में प्रोत्साहित करके धोखा नहीं देता। प्रत्युत वह अपने प्रचार-कार्य से हर एक का मित्र होता है। (२७) *कारुणिक :* भक्त लोगों को विवेकशील बनाने का प्रयत्न करता है, अतएव अत्यन्त दयालु होता है। वह *पर-दु:ख-दु:खी* होता है, या ऐसा जो दूसरों के दुख को देख कर स्वयं दुखी हो। (२८) *कवि :* भक्त भगवान् कृष्ण के दिव्य गुणों का अध्ययन करने में पटु होता है और भगवान् के ऊपर से विरोधी दिखने वाले गुणों में सामञ्जस्य एवं समन्वय दिखलाने में समर्थ होता है। भगवान् के परम स्वभाव का ज्ञान होने पर ही ऐसा सश्भव है। श्री चैतन्य महाप्रभु गुलाब के फूल से भी मृदु और वज्र से भी कठोर हैं, किन्तु इन विरोधी गुणों को भगवान् के दिव्य स्वभाव तथा कार्य के परिप्रेक्ष्य में ही समझा जा सकता है। जो व्यक्ति बिना किसी विरोध या भ्रम के, कृष्णभावनामृत के सत्य को समझ सकता है, वह *कवि* या अत्यन्त विद्वान कहलाता है। उपर्युक्त गुणों के विकास के अनुसार ही आध्यात्मिक मार्ग पर चलने वालों की स्थिति का पता लगाया जा सकता है। अन्ततोगत्वा सबसे महत्त्वपूर्ण गुण भगवान् कृष्ण की शरण ग्रहण करना है, क्योंकि भगवान् अपने निष्ठावान भक्त को सारे गुण प्रदान कर सकते हैं। भकि्त की निश्नतम अवस्था में मनुष्य इन्द्रियतृप्ति भोगने की अभिलाषा से कर्म करता है, किन्तु उसी के साथ वह कर्मफलों को भगवान् को अॢपत करने का प्रयास करता है। यह अवस्था *कर्म-मिश्र-भक्ति* कहलाती है। ज्यों ज्यों मनुष्य भक्ति में शुद्ध बनता जाता है, त्यों त्यों वह ज्ञान के माध्यम से विरक्त और चिन्तामुक्त हो जाता है। इस अवस्था में वह दिव्य ज्ञान के प्रति अनुरक्त हो जाता है अतएव यह अवस्था *ज्ञान-मिश्र-भक्ति*  कहलाती है। किन्तु जीव के लिए शुद्ध कृष्ण-प्रेम सर्वोच्च सुख तथा स्वाभाविक स्थिति होती है, इसलिए निष्ठावान भक्त क्रमश: इनि्द्रयतृप्ति तथा ज्ञान का भोग करने की अपनी इच्छा को जीत कर शुद्ध भक्ति-अवस्था को प्राप्त होता है, जो निजी इच्छा से रहित होती है। *न कर्माणि त्यजेद् योगी* *कर्मभिस्त्यज्यते हि स:* —योगी को कर्म नहीं छोडऩा चाहिए, प्रत्युत उसे विरक्ति का अनुशीलन करना चाहिए, जिससे उसके कर्म स्वत: ओझल हो जायेंगे। दूसरे शब्दों में, मनुष्य को अपने नियत कर्म करने चाहिए, भले ही वे अपूर्ण क्यों न रहे। यदि वह कृष्णभावनामृत में अग्रसर होने में निष्ठा रखता है, तो भक्तियोग के बल पर उसके कर्म क्रमश: शुद्ध भक्ति में परिणत हो जायेंगे। ऐसे अनेकानेक कर्मी, मनोधर्मी तथा भौतिकतावादी भक्त हैं, जो भक्ति के बल पर पूर्ण बने हैं। कृष्ण-भक्ति करने से मनुष्य को स्वत: जीवन का परमानन्द मिलता है और वह पूर्ण ज्ञान से युक्त हो जाता है। शुद्ध भक्ति की विधि में कोई अभाव नहीं है और इन्द्रिय-सुख या दार्शनिक तुष्टि प्राप्त करने के लिए किसी बाह्य प्रयत्न की आवश्यकता नहीं पड़ती। हाँ, मनुष्य को पूर्णतया आश्वस्त होना होगा कि कृष्ण की सेवा मात्र से उसे जीवन की सारी सिद्धि मिल जायेगी। यदि किसी में उपर्युक्त गुणों में से कोई गुण न भी रहे तो भी उसे सच्चे मन से कृष्ण की भक्ति में लग जाना चाहिए। इससे धीरे धीरे उसका चरित्र पूर्ण हो जायेगा। जो व्यक्ति कृष्ण का निष्ठावान भक्त होगा, उसमें भगवत्कृपा से ये सारे गुण स्वत: उत्पन्न हो जायेंगे और उपर्युक्त गुणों से युक्त, जो व्यक्ति पहले से कृष्ण-भक्ति कर रहा है, वह तो महानतम भक्त समझा जाना चाहिए। जैसाकि श्लोक ३२ में संकेत किया गया है, भगवान् का शुद्ध भक्त वर्णाश्रम पद्धति के अन्तर्गत कर्म करने के शुद्ध लाभों से पूरी तरह ज्ञात रहता है और इसी तरह वह इन कर्मों की उपेक्षा करने की हानिकारक गलती से भी परिचित होता है। तो भी भगवान् पर पूर्ण श्रद्धा रख कर भक्त अपने सारे सामाजिक तथा धार्मिक  कर्म छोड़ देता है और पूरी तरह से भक्ति में लग जाता है, वह जानता है कि भगवान् कृष्ण ही प्रत्येक वस्तु के परम स्रोत हैं और सारी सिद्धि कृष्ण से ही प्राप्त होती है। अपनी असामान्य श्रद्धा के कारण भक्त *सत्तम* अर्थात् समस्त जीवों में सर्वश्रेष्ठ कहलाता है। जैसाकि श्रील रूप गोस्वामी ने *उपदेशामृत* में बतलाया है, जिस व्यक्ति में उपर्युक्त गुण अभी तक उत्पन्न नहीं हुए, किन्तु जो कृष्णभावनामृत के लिए निष्ठापूर्वक प्रयत्नशील रहता है, उसे उत्कृष्ट वैष्णवों की कृपा प्राप्त होनी चाहिए। मनुष्य को शुद्ध भक्ति के ऐसे इच्छुक की घनिष्ठ संगति करनी आवश्यक नहीं है, अपितु उसे आश्वस्त होना चाहिए कि कृष्ण-नाम का कीर्तन करते रहने से सारी सिद्धि प्राप्त हो सकती है। इन श्लोकों में हुए वर्णन के अनुसार सन्त-पुरुषों के समाज के सौन्दर्य की कल्पना की जा सकती है। कृष्णभावनामृत के उपर्युक्त अद्भुत गुण शान्त तथा सश्पन्न समाज के आधार हैं और यदि सारे लोग कृष्णभक्ति करने लगें तो भय, ङ्क्षहसा, काम, लोभ तथा अज्ञानता का वर्तमान वातावरण ऐसी दैवी स्थिति में परिणत हो सकता है, जिसमें सभी नेता तथा नागरिक सुखी होंगे। यहाँ पर मुलय बातें हैं *मत्शरण* तथा *मां भजेत।* इस तरह सश्पूर्ण जगत *सत्तम* —अर्थात् अत्यन्त पूर्ण हो सकता है।  