तथा भक्ति सश्पादन के विविध पक्ष बतलाते हैं। पिछले अध्याय में उद्धव ने बद्ध तथा मुक्त आत्माओं के विषय में प्रश्न किये थे। भगवान् श्रीकृष्ण इन प्रश्नों के उत्तर में बतलाते हैं कि यद्यपि आत्मा भगवान् का भिन्नांश है, किन्तु सूक्ष्म होने के कारण वह भौतिक शक्ति के सश्पर्क में आ जाता है, जिसके कारण उसे सतो, रजो तथा तमोगुणों की आच्छादक उपाधियों को स्वीकार करना पड़ता है। इस तरह आत्मा अनन्तकाल से बद्ध रहा है। किन्तु जब उसे शुद्ध भक्ति का आश्रय मिल जाता है, तो वह नित्य मुक्त कहलाने लगता है। इसलिए दिव्य ज्ञान जीव की मुक्ति का कारण है और अज्ञान उसके बन्धन का। ज्ञान तथा अज्ञान दोनों ही भगवान् श्रीकृष्ण की माया-शक्ति से उत्पन्न होते हैं और ये उनकी नित्य शक्तियाँ हैं। जो जीव प्रकृति के गुणों के प्रति आकृष्ट होते हैं, वे मिथ्या अहंकार से मोहित हो जाते हैं, जिससे वे अपने आपको दुख, संभ्रांति, सुख, कष्ट, भय इत्यादि के भोक्ता के रूप में देखते हैं। इस तरह वे इनके बारे में चिन्तन करते हैं, यद्यपि ये वस्तुएँ वास्तविक या आध्यात्मिक संसार में होती ही नहीं। आत्मा तथा परमात्मा एक ही शरीर के भीतर निवास करते हैं। अन्तर इतना ही रहता है कि भिज्ञ होने के कारण परमात्मा कर्म के फल भोगने में लिप्त नहीं होते प्रत्युत साक्षी मात्र बने रहते हैं जबकि लघु बद्धजीव अज्ञानी होने के कारण अपने कर्म के फल भुगतता है। मुक्त जीव अपने पूर्वकर्मों के बचे हुए फलों के कारण भौतिक शरीर के भीतर रहकर भी शरीर के सुख तथा दुख से विचलित नहीं होता। वह ऐसे शारीरिक अनुभवों को उसी तरह देखता है, जिस तरह स्वप्न से जगा हुआ व्यक्ति अपने स्वप्न के अनुभवों को देखता है। दूसरी ओर यद्यपि बद्धजीव स्वभावत: शरीर के सुख-दुख का भोक्ता नहीं है, किन्तु वह अपने को शारीरिक अनुभवों का वैसा ही भोक्ता मानता है, जिस तरह स्वप्न में मनुष्य अपने स्वप्न-अनुभवों को यथार्थ मानता है। जिस प्रकार जल में प्रतिबिश्बित होने वाला सूर्य जल से बद्ध नहीं होता और जिस तरह वायु आकाश के किसी एक खण्ड तक ही सीमित नहीं रहता, उसी तरह विरक्त मनुष्य अपने विस्तृत सांसारिक अनुभव का लाभ उठाकर अपने सारे संशयों को *युक्त वैराग्य* की तलवार से छिन्न कर देता है। चूँकि उसकी जीवन-शक्ति, इन्द्रियाँ, मन तथा बुद्धि की प्रवृत्ति इन्द्रिय-विषयों पर टिकने की नहीं होती, इसलिए भौतिक शरीर के भीतर स्थित होकर भी वह मुक्त रहता जाता है। चाहे वह सताया जाय या पूजा जाय इसकी परवाह न करके वह समभाव रहता जाता है। इसलिए वह इसी जीवन में मुक्त माना जाता है। मुक्त पुरुष को इस संसार के पाप-पुण्य से किसी तरह का लेना-देना नहीं रहता। वह हर वस्तु को समभाव से देखता है। आत्माराम साधु न तो किसी की प्रशंसा करता है, न निन्दा। वह किसी से व्यर्थ नहीं बोलता और अपने मन को भौतिक वस्तुओं पर नहीं टिकाता। प्रत्युत वह भगवान् के ध्यान में सदैव मग्न रहता है, जिससे मूर्खों की ²ष्टि में वह मौन पागल व्यक्ति लगता है। कोई कितना ही वैदिक वाङ्मय पढ़ ले या उनका उपदेश दे किन्तु यदि उसने भगवान् की सेवा के प्रति शुद्ध आकर्षण उत्पन्न नहीं किया, तो समझो कि उसने अपने श्रम से आगे कुछ भी प्राप्त नहीं किया। मनुष्य को केवल वे ही शाष पढऩे चाहिए, जिनमें भगवान् के स्वभाव, उनकी मोहक लीलाओं तथा उनके विविध अवतारों की अमृतमय कथाएँ वैज्ञानिक ढंग से विवेचित हों। इस प्रकार से उसे परम सौभाग्य प्राप्त होता है। किन्तु इन शाषों के अतिरिक्त अन्यों का अध्ययन करने से दुर्भाग्य ही हाथ लगता है। मनुष्य को ²ढ़ संकल्प के साथ आत्मा की ठीक ठीक पहचान करनी चाहिए और इस भौतिक शरीर की मिथ्या पहचान का परित्याग कर देना चाहिए। उसके बाद ही वह प्रेम के आगार भगवान् श्रीकृष्ण के चरणकमलों पर अपने हृदय को न्यौछावर करे और असली शान्ति प्राप्त करे। जब मन तीन गुणों के वश में हो जाता है, तो वह परब्रह्म का ध्यान अच्छी तरह नहीं कर सकता। जो श्रद्धालु लोग धर्म, अर्थ तथा काम प्राप्त करने के लिए वैदिक यज्ञ सश्पन्न कर चुके होते हैं, वे अनेक जन्मों के बाद जगत को शुद्ध करने वाली भगवान् की मंगलकारी लीलाओं के श्रवण, कीर्तन तथा नित्य चिन्तन में अपने को लगाते हैं। तब ऐसे मनुष्यों को प्रामाणिक गुरु तथा सन्त-भक्तों की संगति प्राप्त होती है। इसके बाद गुरु-कृपा से वे महाजनों द्वारा नियत आदर्श अधिकारियों का अनुगमन करने लगते हैं और वे अपनी सही पहचान करने में सफल होते हैं। इन उपदेशों को भगवान् कृष्ण से सुन लेने पर उद्धव ने वास्तविक सन्त-पुरुष के लक्षणों तथा भक्ति के विभिन्न पक्षों को जानने की इच्छा व्यक्त की। भगवान् कृष्ण ने उत्तर दिया कि असली साधु या वैष्णव निश्नांकित गुणों के होने पर योग्य बनता है। वह दयालु, ईष्र्यारहित, सदा सत्यवादी, संयमी, दोषरहित, विशाल-हृदय, भद्र, स्वच्छ, अपरिग्रही, सबों का सहायक, शान्त, एकमात्र कृष्ण पर आश्रित, काम-रहित, भौतिक प्रयास से रहित, स्थिर, मन के छह शत्रुओं को वश में करने वाला, अधिक भोजन न करने वाला, कभी मोहग्रस्त न होने वाला, अन्यों का आदर करने वाला, कभी अपना सश्मान न चाहने वाला, गश्भीर, कृपालु, मित्रवत् कवित्वमय, पटु तथा चुप रहने वाला होता है। साधु का प्रमुख गुण यह है कि वह एकमात्र कृष्ण की शरण लेता है। जो एकमात्र कृष्ण की सेवा में लगा रहता है और उन्हें असीम, अन्तर्यामी सच्चिदानन्द भगवान् मानता है, वह सर्वोच्च भक्त है। भक्तियोग में ६४ प्रकार के कर्म रहते हैं। ये हैं(१-६) दर्शन, स्पर्श, पूजन, सेवा, महिमा-गान तथा भगवान् के अर्चाविग्रह एवं उनके भक्तों को नमस्कार करना, (७) भगवान् के गुणों, लीलाओं आदि के कीर्तन को सुनने की ओर अनुरक्ति उत्पन्न करना (८) सदैव भगवान् के ध्यान में रहना (९) प्राप्त होने वाली हर वस्तु को भगवान् को अॢपत करना (१०) अपने को भगवान् का दास समझना (११) भगवान् को अपना हृदय तथा आत्मा भेंट करना (१२) भगवान् के जन्म तथा कार्यकलापों के महिमा-गायन में अपने को लगाना (१३) भगवान् से सश्बन्धित छुट्टियों को मनाना (१४) अन्य भक्तों के साथ संगीत, गायन तथा नर्तन द्वारा भगवान् के मन्दिर में उत्सव करना (१५) सभी प्रकार के वाॢषक उत्सव मनाना (१६) भगवान् को खाद्य वस्तुएँ अॢपत करना (१७) वेदों तथा तंत्रों के अनुसार दीक्षा ग्रहण करना (१८) भगवान् से सश्बन्धित व्रत लेना (१९) भगवान् के अर्चाविग्रह स्थापित करने के लिए उत्सुक रहना (२०) अकेले या अन्यों के साथ मिलकर भगवान् की सेवा के लिए बाग, मन्दिर, शहर इत्यादि का निर्माण करना (२१) भगवान् के मन्दिर की नम्रतापूर्वक सफाई करना (२२) भगवान् की सेवा हेतु भगवान् के आवास को रँगना, जल से धोना तथा शुभ बेलबूटों से सजाना। इसके बाद भगवान् के अर्चाविग्रह की पूजा-विधि का संक्षिप्त विवरण दिया गया है।  

**श्रीभगवानुवाच** 