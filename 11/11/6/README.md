**अथ बद्धस्य मुक्तस्य वैलक्षण्यं वदामि ते ।** **विरुद्धधॢमणोस्तात स्थितयोरेकधॢमणि ॥ ५॥** 

**शब्दार्थ** 

**अथ—** **इस प्रकार** **; बद्धस्य—** **बद्धजीव के** **; मुक्तस्य—** **मुक्त भगवान् के** **; वैलक्षण्यम्—** **विभिन्न लक्षण** **; वदामि—** **अब मैं कहूँगा** **;** **ते—** **तुमसे** **; विरुद्ध—** **विपरीत** **; धॢमणो:—** **जिसके दो स्वभाव** **; तात—** **हे उद्धव** **; स्थितयो:—** **स्थित दो के** **; एक-धॢमणि—** **एक** **शरीर में अपने भिन्न भिन्न लक्षण प्रकट करता है।** **.** 

**इस तरह हे उद्धव, एक ही शरीर में हम दो विरोधी लक्षण—यथा महान् सुख तथा दुख पाते** **हैं। ऐसा इसलिए है, क्योंकि नित्य मुक्त भगवान् तथा बद्ध आत्मा दोनों ही शरीर के भीतर हैं।** **अब मैं तुमसे उनके विभिन्न लक्षण कहूँगा।** **तात्पर्य :** पिछले अध्याय के ३६वें श्लोक में उद्धव ने मुक्त तथा बद्ध-जीवन के लक्षणों के विषय में जिज्ञासा व्यक्त की थी। श्रील श्रीधर स्वामी बतलाते हैं कि बन्धन तथा मोक्ष को दो विभागों में समझा जा सकता है—या तो सामान्य बद्धात्मा तथा नित्य मुक्त भगवान् के मध्य अन्तर के रूप में अथवा जीव कोटि के बद्ध तथा मुक्त जीवों के अन्तर के रूप में। भगवान् सर्वप्रथम सामान्य जीव तथा भगवान् के बीच के अन्तर को बतलायेंगे, जिसे नियंत्रित तथा नियन्ता के अन्तर के रूप में समझा जा सकता है।  