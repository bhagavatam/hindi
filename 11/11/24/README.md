**सत्सङ्गलब्धया भक्त्या मयि मां स उपासिता ।** **स वै मे दॢशतं सद्भिरञ्जसा विन्दते पदम् ॥ २५॥** 

**शब्दार्थ** 

**सत्—** **भगवद्भक्तों की** **; सङ्ग—** **संगति से** **; लब्धया—** **प्राप्त की हुई** **; भक्त्या—** **भक्ति द्वारा** **; मयि—** **मुझमें** **; माम्—** **मेरा** **; स:—** **वह** **; उपासिता—** **उपासक** **; स:—** **वही व्यक्ति** **; वै—** **निस्सन्देह** **; मे—** **मेरा** **; दॢशतम्—** **बताये गये** **; सद्भि:—** **मेरे शुद्ध भक्तों द्वारा** **;** **अञ्जसा—** **आसानी से** **; विन्दते—** **प्राप्त करता है** **; पदम्—** **मेरे चरणकमल अथवा मेरा नित्य धाम।** **.** 

**जिसने मेरे भक्तों की संगति से शुद्ध भक्ति प्राप्त कर ली है, वह निरन्तर मेरी पूजा में लगा** **रहता है। इस तरह वह आसानी से मेरे धाम को जाता है, जिसे मेरे शुद्ध भक्तगणों द्वारा प्रकट** **किया जाता है।** **तात्पर्य :** पिछले श्लोकों में भगवान् कृष्ण ने अपनी प्रेमाभक्ति में समर्पण करने के महत्त्व पर बल दिया। कोई यह पूछ सकता है कि ऐसा समर्पण या भकि्त कैसे प्राप्त की जाती है? भगवान् इस श्लोक में इसी का उत्तर देते हैं। मनुष्य को भक्तों की संगति में रहना चाहिए। इस तरह वह स्वत: ही *श्रवणम्* *कीर्तनम्* तथा *स्मरणम्* जैसी भक्ति-विधियों में चौबीसों घण्टे लगा रहेगा। भगवान् के शुद्ध भक्त अपनी दिव्य ध्वनि से वैकुण्ठ को व्यक्त कर सकते हैं, जिससे नवदीक्षित भक्त भी भगवान् के धाम का अनुभव कर सकता है। इस प्रकार प्रोत्साहति होकर नवदीक्षित आगे प्रगति करते हुए स्वयं वैकुण्ठ में भगवान् की सेवा करने के योग्य बन सकता है। भक्तों की निरन्तर संगति करने तथा उनसे भक्तियोग के विषय में सीखने से मनुष्य को भगवान् में तथा भगवत्सेवा में प्रगाढ़ आसक्ति हो जाती है और ऐसी आसक्ति क्रमश: शुद्ध भगवत्प्रेम में बदल जाती है। मूर्ख लोग कहते हैं कि ईश्वर के नामों से युक्त विविध मंत्र तथा अन्य सारे मंत्र महत्त्वरहित हैं और निरी भौतिक कृतियाँ हैं, इसलिए तथाकथित मंत्र या योग-विधि से अन्त में वही परिणाम प्राप्त होगा। ऐसी ओछी विचारधारा का खण्डन करने के उद्देश्य से ही भगवान् ने यहाँ पर भगवद्धाम वापस जाने के विज्ञान का वर्णन किया है। मनुष्य को निॢवशेषवादियों की बुरी संगति स्वीकार नहीं करनी चाहिए, क्योंकि उनका कहना है कि भगवान् के नाम, रूप, गुण तथा लीलाएँ माया हैं। वास्तव में माया सर्वशक्तिमान भगवान् की तुच्छ शक्ति है और यदि कोई बेसमझी में माया को परम सत्य से ऊपर उठाना चाहता है, तो उसे कभी भी ईश्वर-प्रेम का अनुभव नहीं होगा और वह भगवान् की गहन विस्मृति में डाल दिया जायेगा। मनुष्य को उन लोगों की संगति नहीं करनी चाहिए, जो भगवद्धाम जाने वाले भाग्यशाली भक्तों से ईष्र्या करते हैं। ऐसे ईष्र्यालु व्यक्ति उस भगवद्धाम का उपहास करते हैं, जिसका उद्घाटन शुद्ध भक्तों द्वारा उन लोगों को किया जाता है, जिन्हें भगवान् के सन्देश में श्रद्धा होती है। ईष्र्यालु व्यक्ति ऐसी आम जनता में उत्पात मचाते हैं, जिन्हें भगवान् के श्रद्धालु भक्तों की शरण लेनी होती है। जब तक आम जनता शुद्ध भक्तों से नहीं सुनेगी, तब तक वह यह नहीं समझ पायेगी कि कोई भगवान् हैं, जो अपने धाम में नित्य स्थित रहते हैं, जो स्व-तेजोमय, आनन्द तथा ज्ञान से पूर्ण हैं। इस श्लोक में *सङ्ग* की महत्ता को पूरी तरह समझाया गया है।  

**श्रीउद्धव उवाच** 