**विद्याविद्ये मम तनू विद्ध्युद्धव शरीरिणाम् ।** **मोक्षबन्धकरी आद्ये मायया मे विनिॢमते ॥ ३॥** 

**शब्दार्थ** 

**विद्या—** **ज्ञान** **; अविद्ये—** **तथा अज्ञान** **; मम—** **मेरा** **; तनू—** **प्रकट शक्तियाँ** **; विद्धि—** **जानो** **; उद्धव—** **हे उद्धव** **; शरीरिणाम्—** **देहधारी जीवों का** **; मोक्ष—** **मोक्ष** **; बन्ध—** **बन्धन** **; करी—** **उत्पन्न करने वाला** **; आद्ये—** **आदि, नित्य** **; मायया—** **शक्ति द्वारा** **; मे—** **मेरा** **; विनिॢमते—** **उत्पन्न किया गया।** **.** 

**हे उद्धव, ज्ञान (विद्या) तथा अज्ञान (अविद्या) दोनों ही माया की उपज होने के कारण मेरी** **शक्ति के विस्तार हैं। ये दोनों अनादि हैं और देहधारी जीवों को शाश्वत मोक्ष तथा बन्धन प्रदान** **करने वाले हैं।** **तात्पर्य :** विद्या के प्रसार से बद्धजीव माया के बन्धन से छूटता है। इसी तरह अविद्या के विस्तार से बद्धजीव मोह तथा बन्धन में फँसता जाता है। विद्या तथा अविद्या दोनों ही भगवान् की प्रबल शक्ति से उत्पन्न हैं। जब जीव अपने को सूक्ष्म तथा स्थूल भौतिक शरीरों का स्वामी मानने लगता है, तो वह मोह से बँध जाता है। श्रील जीव गोस्वामी के अनुसार जीव को *जीवमाया* और पदार्थ को *गुणमाया* की उपाधि दी जा सकती है। जीव अपनी जीवमाया को सांसारिक गुणात्मक शक्ति अर्थात् गुणमाया की मु_ी में रख देता है और झूठे ही स्वप्न देखता है कि वह भौतिक जगत का अंशरूप है। ऐसा कृति्रम मेल मोह या अज्ञान कहलाता है। जब भगवान् की समस्त शक्तियों को सही परिप्रेक्ष्य में देखा जाता है, तो जीव भौतिक बन्धन से छूट जाता है और वैकुण्ठ में अपने आनन्दमय नित्य धाम को लौट जाता है। भगवान् अपनी शक्तियों से भिन्न नहीं हैं, किन्तु परम नियन्ता के रूप में वे सदैव उनसे ऊपर रहते हैं। केवल यह बतलाने के लिए कि भगवान् सदैव भौतिक कल्मष से रहित हैं, उन्हें मुक्त कहा जा सकता है, किन्तु यह बतलाने के लिए हरगिज नहीं कि संसार के वास्तविक बन्धन से वे मुक्त हैं। श्रील मध्वाचार्य के अनुसार विद्या भगवान् की अन्तरंगा शक्ति लक्ष्मी देवी की सूचक है और अविद्या भगवान् की बहिरंगा शक्ति दुर्गा की। किन्तु जैसाकि श्रील प्रभुपाद ने *श्रीमद्भागवत* की टीका (१.३.३४) में बतलाया है, भगवान् अपनी शक्तियों को इच्छानुसार रूपान्तरित कर सकते हैं, ''चूँकि भगवान् परब्रह्म हैं, अतएव उनके सारे रूप, नाम, लीलाएँ, लक्षण, संगी तथा शक्तियाँ उनसे अभिन्न हैं। उनकी दिव्य शक्ति उनकी सर्वशक्तिमत्ता के अनुसार कार्य करती है। वही शक्ति अन्तरंगा, बहिरंगा तथा तटस्था शक्तियों के रूप में कार्य करती है और भगवान् अपनी सर्वशक्तिमत्ता के द्वारा उपर्युक्त शक्तियों में से किसी के माध्यम से कोई भी कार्य कर सकते हैं। वे अपनी इच्छा से बहिरंगा शकि्त को अन्तरंगा शकि्त में रूपान्तरित कर सकते हैं।ÓÓ इस सश्बन्ध में श्रील श्रीधर स्वामी लिखते हैं कि भगवान् ने इस अध्याय के पहले श्लोक में बतलाया है कि जीव वास्तव में कभी भी बन्धन में नहीं रहता, अतएव वह कभी भी मुक्त नहीं होता। अत: बन्धन तथा मोक्ष शब्दों का प्रयोग यह स्मरण रखते हुए किया जा सकता है कि जीव भगवान् का दिव्य अंश है। यही नहीं, *मायया मे विनिॢमते* शब्दों से ऐसा अर्थ भी नहीं निकाला जाना चाहिए कि बन्धन तथा मोक्ष भगवान् की शक्ति से उत्पन्न होने के कारण क्षणिक अवस्थाएँ हैं। इसीलिए *आद्ये* शब्द का प्रयोग इस श्लोक में हुआ है। विद्या तथा अविद्या नामक भगवान् की शक्तियों को माया की सृष्टियाँ कहा गया है, क्योंकि वे भगवान् की शकि्तयों का कार्य करती हैं। विद्या-शकि्त जीवों को भगवान् की लीलाओं में लगाती है, जबकि अविद्या उसे भगवान् को भूलने तथा अंधकार में लिन हो जाने में लगाती है। वस्तुत: ज्ञान तथा अज्ञान भगवान् की तटस्था शक्ति के शाश्वत विकल्प हैं और इस अर्थ में यह कहना गलत न होगा कि जीव या तो शाश्वत बद्ध है या शाश्वत मुक्त है। इस प्रसंग में *विनिॢमते* शब्द बतलाता है कि भगवान् अपनी शकि्त का विस्तार ज्ञान तथा अज्ञान के रूप में करते हैं, जो भगवान् की अन्तरंगा तथा बहिरंगा शक्तियों के कार्यों को प्रदॢशत करते हैं। ऐसे प्रदर्शन विभिन्न देशों, कालों तथा परिस्थितियों के अनुसार प्रकट तथा अप्रकट हो सकते हैं, किन्तु भौतिक बन्धन तथा आध्याति्मक मोक्ष तो भगवान् की तटस्था शक्ति के शाश्वत विकल्प हैं।  