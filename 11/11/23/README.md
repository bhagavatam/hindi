**श्रद्धालुर्मत्कथा: शृण्वन्सुभद्रा लोकपावनी: ।** **गायन्ननुस्मरन्कर्म जन्म चाभिनयन्मुहु: ॥ २३॥** **मदर्थे धर्मकामार्थानाचरन्मदपाश्रय: ।** **लभते निश्चलां भङ्क्षक्त मय्युद्धव सनातने ॥ २४॥** 

**शब्दार्थ** 

**श्रद्धालु:—** **श्रद्धावान व्यक्ति** **; मत्-कथा:—** **मेरी कथाएँ** **; शृण्वन्—** **सुनते हुए** **; सु-भद्रा:—** **सर्वमंगलमय** **; लोक—** **सारे जगत को** **;** **पावनी:—** **पवित्र बनाते हुए** **; गायन्—** **गाना** **; अनुस्मरन्—** **निरन्तर स्मरण करना** **; कर्म—** **मेरे कार्य** **; जन्म—** **मेरा जन्म** **; च—** **भी** **;** **अभिनयन्—** **नाटक करके** **.; मुहु:—** **पुन: पुन:** **; मत्-अर्थे—** **मेरे आनन्द के लिए** **; धर्म—** **धाॢमक कार्य** **; काम—** **इन्द्रिय-कर्म** **;** **अर्थान्—** **तथा व्यापारिक कार्य** **; आचरन्—** **सश्पन्न करते हुए** **; मत्—** **मुझमें** **; अपाश्रय:—** **आश्रय बनाकर** **; लभते—** **प्राप्त करता** **है** **; निश्चलाम्—** **अटल** **; भक्तिम्—** **भक्ति** **; मयि—** **मुझमें** **; उद्धव—** **हे उद्धव** **; सनातने—** **मेरे सनातन रूप।** **.** 

**हे उद्धव, मेरी लीलाओं तथा गुणों की कथाएँ सर्वमंगलमय हैं और समस्त ब्रह्माण्ड को** **पवित्र करने वाली हैं। जो श्रद्धालु व्यक्ति ऐसी दिव्य लीलाओं को निरन्तर सुनता है, उनका** **गुणगान करता है तथा उनका स्मरण करता है और मेरे प्राकट्य से लेकर सारी लीलाओं का** **अभिनय करता है, तथा मेरी तुष्टि के लिए अपने धाॢमक, ऐन्द्रिय तथा वृत्तिपरक कार्यों को मुझे** **अॢपत करता है, वह निश्चय ही मेरी अविचल भक्ति प्राप्त करता है।** **तात्पर्य :** जिन लोगों की श्रद्धा केवल भगवान् के निॢवशेष तेजोमय पक्ष में होती है और जो लोग उन अन्तर्यामी परमात्मा में ही श्रद्धा रखते हैं, जो प्रत्येक जीव के हृदय में स्थित, योगिक ध्यान के लिए पूर्ण हैं, उनका साक्षात्कार सीमित तथा अपूर्ण माना जाता है। योगिक ध्यान तथा निॢवशेष दार्शनिक चिन्तन दोनों ही वास्तविक भगवत्प्रेम से रहित हैं, अतएव इन्हें मनुष्य-जीवन की सिद्धि नहीं माना जा सकता। जो व्यक्ति भगवान् में पूर्ण श्रद्धा रखता है, वही भगवद्धाम जाने का पात्र है। प्रोढ़-वय गोपियों से मक्खन चुराना, ग्वालबालों तथा तरुण गोपियों के साथ जीवन का आनन्द लूटना, वंशी बजाना तथा रास-नृत्य करना इत्यादि कृष्ण की लीलाएँ सर्वमंगलदायक आध्यात्मिक कार्य हैं, जिनका विस्तृत वर्णन इसी ग्रंथ के दसवें स्कंध में हुआ है। भगवान् की इन लीलाओं की महिमा का वर्णन करने वाले अनेक प्रामाणिक गीत तथा प्रार्थनाएँ हैं, जिनका निरन्तर कीर्तन करने से मनुष्य स्वत: *स्मरणम्* को प्राप्त होता है। भगवान् ने अपना ऐश्वर्य अपने जन्म के समय कंस के कारागार में तथा बाद में नन्द महाराज द्वारा गोकुल में मनाये गये जन्मोत्सव के समय प्रकट किया। इसके बाद भगवान् ने अनेक साहसिक कार्य किये—यथा कालिय सर्प तथा अनेक अविवेकी असुरों को दण्ड देना। मनुष्य को कृष्ण के लीलोत्सवों में यथा जन्माष्टमी उत्सव में नियमपूर्वक भाग लेना चाहिए। ऐसे अवसरों पर कृष्ण के अर्चाविग्रह तथा गुरु की पूजा करनी चाहिए और इस प्रकार प्रभु की लीलाओं का स्मरण करना चाहिए। इस श्लोक में *धर्म* शब्द सूचित करता है कि मनुष्य को कृष्ण से सश्बन्धित धाॢमक कृत्य करने चाहिए। इसलिए उसे वैष्णवों तथा ब्राह्मणों को अन्न, वष इत्यादि के रूप में दान देना चाहिए और जब भी सश्भव हो सके, तो गौवों की रक्षा का प्रबन्ध करना चाहिए जो भगवान् को अत्यन्त प्रिय हैं। *काम*  शब्द बताता है कि मनुष्य को भगवान् के दिव्य साज-सामान से अपनी इच्छाएँ पूरी करनी चाहिए। उसे महाप्रसाद खाना चाहिए और भगवान् की फूल-मालाओं, तथा चन्दन-लेप से अपने को सजाना चाहिए तथा अर्चाविग्रह के उतारे गये वष धारण करने चाहिए। जो व्यक्ति विलासमय महल में रह रहा हो, उसे उस महल को भगवान् का मन्दिर बनाकर, उसमें अन्य लोगों को आमंत्रित करके अर्चाविग्रह के सामने कीर्तन करना और *भगवद्गीता* तथा *श्रीमद्भागवत* सुनना चाहिए और भगवान् के भोजन का जूठन खाना चाहिए। अथवा उसे वैष्णव-समुदाय के साथ सुन्दर मन्दिर में रहकर ऐसे कार्यों में लगे रहना चाहिए। इस श्लोक में *अर्थ* शब्द यह सूचित करता है कि जो व्यकि्त व्यापार के प्रति झुकाव रखता हो, उसे भगवद्भक्तों के प्रचार-कार्य को बढ़ावा देने के लिए धन एकत्र करना चाहिए, अपनी इन्द्रियतृप्ति के लिए नहीं। इस तरह मनुष्य के वृत्तिपरक कार्य भी कृष्ण की भक्ति माने जायेंगे। *निश्चलाम्* शब्द बताता है कि चूँकि भगवान् कृष्ण शाश्वत रूप से पूर्ण ज्ञान तथा आनन्द को प्राप्त रहते हैं, अत: उनकी पूजा करने वाले को किसी उत्पात की सश्भावना नहीं रहती। यदि हम भगवान् को छोड़कर अन्य किसी की पूजा करते हैं, तो पूज्य अर्चाविग्रह पर किसी अशोभनीय स्थिति आ पडऩे पर हमारी पूजा विचलित हो सकती है। किन्तु भगवान् तो सर्वश्रेष्ठ हैं, अतएव उनकी पूजा समस्त उत्पातों से मुक्त है। जो व्यक्ति भगवान् की लीलाओं के श्रवण, गायन, स्मरण तथा अभिनय में अपने को लगाता है, वह तुरन्त ही सारी भौतिक इच्छा से मुक्त हो जाएगा। इस सश्बन्ध में श्रील जीव गोस्वामी कहते हैं कि जो व्यक्ति कृष्णभावनामृत में बढ़ा-चढ़ा रहता है, वह वैकुण्ठ-लोक में भगवान् की किसी विशिष्ट रूप से सेवा में लगे किसी भक्त की लीलाओं के प्रति आकृष्ट हो सकता है। इस जगत में बढ़ा-चढ़ा भक्त भगवान् की वैसी ही सेवा करने की इच्छा कर सकता है और वह अपने पूज्य भक्त-गुरु की सेवा का अभिनय कर सकता है। यही नहीं, वह उत्सवों, भगवान् कृष्ण की लीला-विशेष को करने या भगवान् के अन्य भक्तों के कार्यों को करने में रुचि ले सकता है। इस तरह वह भगवान् के प्रति अपनी श्रद्धा में निरन्तर वृद्धि कर सकता है। जिन लोगों को भगवान् के दिव्य कार्यकलापों को सुनने, उनका गायन करने या स्मरण करने की इच्छा नहीं होती, वे निश्चित रूप से कल्मषग्रस्त होते हैं और कभी भी सर्वोच्च सिद्धि प्राप्त नहीं कर पाते। ऐसे लोग छोटी-छोटी सांसारिक बातों में जिनसे कोई शाश्वत लाभ नहीं होता, अपने को उलझा कर मनुष्य-जीवन के सुअवसर को नष्ट कर देते हैं। धर्म का असली अर्थ है सच्चिदानन्द स्वरूप भगवान् की निरन्तर सेवा करना। जिसने भगवान् की पूर्ण शरणागति स्वीकार कर ली है, वह ईश्वर के निॢवशेषवादी चिन्तन में तनिक भी रुचि नहीं रखता और वह अपना समय भक्ति- कार्यों के असीम आनंद में अधिकाधिक बढऩ आगेे में लगाता है।  