**बलिश्चोशनसा स्पृष्ट: प्रत्यापन्नेन्द्रियस्मृति: ।** **पराजितोऽपि नाखिद्यल्लोकतत्त्वविचक्षण: ॥ ४॥** 

शब्दार्थ **** 

**बलि:—** **महाराज बलि ने** **; च—** **भी** **; उशनसा—** **शुक्राचार्य द्वारा** **; स्पृष्ट:—** **स्पर्श से** **; प्रत्यापन्न—** **पुन: जीवित किया गया** **; इन्द्रिय-** **स्मृति:—** **इन्द्रियों के कार्यों तथा स्मृति की अनुभूति** **; पराजित:—** **हरा दिया गया** **; अपि—** **यद्यपि** **; न अखिद्यत्—** **शोक नहीं** **किया** **; लोक-तत्त्व-विचक्षण:—** **सांसारिक कार्यों में अत्यन्त अनुभवी होने के कारण।** **.** 

**बलि महाराज सांसारिक कार्यों में अत्यन्त अनुभवी थे। जब शुक्राचार्य की कृपा से उन्हें** **होश आया और उनकी स्मृति लौट आई तो जो कुछ हो चुका था उसे वे समझ गये। इसलिए** **पराजित होने पर भी उन्हें शोक नहीं हुआ।** **तात्पर्य :** यह महत्त्वपूर्ण बात है कि बलि महाराज को यहाँ पर अत्यन्त अनुभवी कहा गया है। यद्यपि वे हार गये थे, तथापि उन्हें कोई खेद न था क्योंकि वे जानते थे कि भगवान् की अनुमति के बिना कुछ भी नहीं घटित हो सकता। भक्त होने के कारण उन्होंने बिना संताप के अपनी पराजय स्वीकार की। जैसाकि *भगवद्गीता* (२.४७) में भगवान् ने कहा है— *कर्मण्येवाधिकारस्ते मा फलेषु* *कदाचन्* —कृष्णभावनाभावित हर व्यक्ति को हार-जीत की परवाह न करके अपना कर्तव्य निभाना चाहिए। मनुष्य को कृष्ण या उनके प्रतिनिधि गुरु द्वारा आदेशित अपना कर्तव्य करना चाहिए। *आनुकूल्येन कृष्णानुशीलनं भक्तिरुत्तमा* —उत्तम भक्ति में मनुष्य सदा कृष्ण की इच्छा तथा आदेशों का पालन करता है। *इस प्रकार श्रीमद्भागवत में अष्टम स्कन्ध के अन्तर्गत ''इन्द्र द्वारा असुरों का संहारÓÓ नामक* *ग्यारहवें अध्याय के भक्तिवेदान्त तात्पर्य पूर्ण हुए।* 