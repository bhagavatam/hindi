**नृदेहमाद्यं सुलभं सुदुर्लभं** **प्लवं सुकल्पं गुरुकर्णधारम् ।** **मयानुकूलेन नभस्वतेरितं** **पुमान्भवाङ्क्षब्ध न तरेत्स आत्महा ॥ १७॥** 

शब्दार्थ **** 

**न्र्—** **मानव** **; देहम्—** **शरीर** **; आद्यम्—** **समस्त अनुकूल फलों का उद्गम** **; सु-लभम्—** **बिना प्रयास के प्राप्त** **; सु-दुर्लभम्—** **यद्यपि** **महान् प्रयत्न से भी प्राप्त कर पाना असश्भव है** **; प्लवम्—** **नाव** **; सु-कल्पम्—** **अपने उद्देश्य के लिए सर्वथा अनुकूल** **; गुरु—** **गुरु** **;** **कर्ण-धारम्—** **नाव के माँझी के समान** **; मया—** **मेरे द्वारा** **; अनुकूलेन—** **अनुकूल** **; नभस्वता—** **वायु द्वारा** **; ईरितम्—** **बहाई जाकर** **;** **पुमान्—** **पुरुष** **; भव—** **संसार के** **; अब्धिम्—** **समुद्र** **; न—** **नहीं** **; तरेत्—** **पार करता है** **; स:—** **वह** **; आत्म-हा—** **अपनी ही आत्मा का** **हनन करने वाला, आत्महंता।** **.** 

**जीवन का समस्त लाभ प्रदान करने वाला मानव शरीर प्रकृति के नियमों द्वारा स्वत: प्राप्त** **होता है यद्यपि यह अत्यन्त दुर्लभ है। इस मानव शरीर की तुलना उस सुनिॢमत नाव से की जा** **सकती है, जिसका माँझी गुरु है और भगवान् के आदेश वे अनुकूल हवाएँ हैं, जो उसे आगे** **बढ़ाती हैं। इन सारे लाभों पर विचार करते हुए जो मनुष्य अपने जीवन का उपयोग संसाररूपी** **सागर को पार करने में नहीं करता, उसे अपने ही आत्मा का हन्ता माना जाना चाहिए।** **तात्पर्य :** यह मानव शरीर जो अनेक निश्न योनियों से होता हुआ प्राप्त हुआ है, इस तरह निॢमत हुआ है कि यह जीवन की सर्वोच्च सिद्धि प्रदान कर सकता है। मनुष्य से आशा की जाती है कि वह भगवान् की सेवा करे। ऐसी सेवा के लिए प्रामाणिक गुरु उपयुक्त मार्गदर्शक है। भगवान् कृष्ण की अहैतुकी कृपा उस अनुकूल वायु के तुल्य है, जो भगवद्धाम जाने के मार्ग में शरीररूपी नाव को सरलता से बहा ले जाती हैं। भगवान् कृष्ण अपने उपदेश वैदिक वाङ्मय में देते हैं, गुरु के माध्यम से बोलते हैं और अपने निष्ठावान् भक्त को भक्त के हृदय के भीतर से प्रोत्साहित करते हैं, आगाह करते हैं और उसकी रक्षा करते हैं। भगवान् द्वारा ऐसा दयामय मार्गदर्शन निष्ठावान् भक्त को तेजी से भगवद्धाम के पथ पर ले जाता है। किन्तु जो यह नहीं समझ पाता कि मनुष्य शरीर भवसागर को पार करने के लिए उपयुक्त नाव है, उसे गुरु स्वरूप माँझी को स्वीकार करने की आवश्यकता प्रतीत नहीं होती और वह भगवान् की कृपा रूपी अनुकूल वायु को नहीं समझ पाता। इस तरह उसे मानव-जीवन का लक्ष्य प्राप्त करने का अवसर नहीं मिल पाता। वह आत्महित के विपरीत कर्म करने से धीरे धीरे अपनी ही आत्मा का हन्ता बन जाता है।  