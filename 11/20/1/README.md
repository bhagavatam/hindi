महाराज ने दान में अपना सर्वस्व भगवान् को दे दिया। वामनदेव ने अपने शरीर को विस्तीर्ण करके भगवान् विष्णु जैसा विराट रूप धारण कर लिया। शुक्राचार्य का शिक्षाप्रद उपदेश सुनकर बलि महाराज सोच में पड़ गये। चूँकि गृहस्थ का कर्तव्य है कि वह धर्म, अर्थ तथा काम विषयक सिद्धान्तों का पालन करे अतएव बलि महाराज को यह अनुचित लगा कि वे ब्रह्मचारी को दिया गया वचन वापस ले लें। ब्रह्मचारी को दिये गये वचन को पूरा न करना या झूठ बोलना कभी उचित नहीं होता क्योंकि झूठ बोलना अत्यन्त पापमय कार्य है। हर व्यकि्त को चाहिए कि झूठ बोलने के पापपूर्ण फलों से भयभीत रहे क्योंकि पृथ्वी माता पापमय झूठ बोलने वाले का भार तक सहन नहीं कर सकती। साम्राज्य का विस्तार करना क्षणिक है और यदि ऐसे विस्तार से प्रजा को कोई लाभ नहीं होता तो वह निरर्थक है। प्राचीन काल में सभी बड़े-बड़े राजा तथा सम्राट अपने राज्यों का विस्तार प्रजा के हित को ध्यान में रखकर करते थे। निस्सन्देह, जनता के लाभ के लिए किये जाने वाले ऐसे कार्यों में व्यस्त रहते हुए उत्कृष्ट व्यकि्तयों को कभी-कभी अपना जीवन तक बलिदान करना पड़ा था। ऐसा कहा जाता है कि जिसके कार्य यशस्वी होते हैं वह कभी मरता नहीं, अमर हो जाता है। अतएव यश ही जीवन का लक्ष्य होना चाहिए और यदि किसी को सत्कीॢत के लिए दरिद्र भी बनना पड़े तो इसमें कोई हानि नहीं है। बलि महाराज ने सोचा कि चाहे ये ब्रह्मचारी भगवान् वामनदेव विष्णु ही क्यों न हों और चाहे भगवान् उसका दान लेकर उसे बन्दी ही क्यों न बना लें वह उनसे द्वेष नहीं करेगा। इन सब बातों पर विचार करके अन्तत: बलि महाराज ने उन्हें अपना सर्वस्व दान में दे दिया। तब वामनदेव ने तुरन्त विराट रूप में अपना विस्तार कर लिया। उनकी कृपा से बलि महाराज देख सके कि भगवान् सर्वव्यापी हैं और उनके शरीर में सब कुछ स्थित है। वे भगवान् वामनदेव का दर्शन परम विष्णु के रूप में कर सके जो किरीट, पीतवष, श्रीवत्स चिह्न, कौस्तुभ मणि, फूलों की माला तथा आभूषण धारण किये हुए थे, जो उनके सारे शरीर को सजाए हुए थे। भगवान् ने धीरे-धीरे सारे जगती तल को और फिर अपने शरीर का विस्तार करके सारे आकाश को आच्छादित कर लिया। उन्होंने अपने हाथों से सारी दिशाएँ घेर लीं और अपने दि्वतीय पग से उन्होंने सारे ऊध्र्वलोकों को आच्छादित कर लिया। इस तरह ऐसा कोई रिक्त स्थान न बचा जहाँ वे अपना तीसरा पग रख सकते।  

**श्रीशुक उवाच** 