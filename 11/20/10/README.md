**सुलभा युधि विप्रर्षे ह्यनिवृत्तास्तनुत्यज: ।** **न तथा तीर्थ आयाते श्रद्धया ये धनत्यज: ॥ ९॥** 

**शब्दार्थ** 

**सु-लभा:—** **सहज ही प्राप्त** **; युधि—** **युद्धभूमि में** **; विप्र-ऋषे—** **हे ब्राह्मणश्रेष्ठ** **; हि—** **निस्सन्देह** **; अनिवृत्ता:—** **लडऩे से न डरकर** **;** **तनु-त्यज:—** **इस प्रकार अपना जीवन होम दिया** **; न—** **नहीं** **; तथा—** **उसी तरह** **; तीर्थे आयाते—** **सन्त पुरुषों के आगमन पर,** **जिनसे तीर्थस्थल बनते हैं** **; श्रद्धया—** **श्रद्धा तथा भक्तिपूर्वक** **; ये—** **जो** **; धन-त्यज:—** **संचित धन को त्याग सकते हैं।** **.** 

**हे ब्राह्मणश्रेष्ठ! ऐसे अनेक लोग हैं जिन्होंने युद्ध से न डरकर युद्धभूमि में अपने प्राणों की** **बलि दे दी है, किन्तु ऐसा अवसर किसी को विरले ही मिला है जब किसी मनुष्य ने अपना** **संचित धन किसी ऐसे साधु पुरुष को निष्ठापूर्वक दान दिया हो जो तीर्थस्थल को जन्म देता है।** **तात्पर्य :** अनेक क्षत्रियों ने अपने राष्ट्रों के लिए अपने प्राणों की आहुति दे दी है, किन्तु ऐसा व्यक्ति विरले ही मिलेगा जिसने अपना संचित धन तथा अपनी सारी सश्पत्ति किसी सुपात्र को दान में दी हो। *भगवद्गीता* (१७.२०) में कहा गया है— *दातव्यं इति यद्दानं दीयतेऽनुपकारिणे।* *देशे काले च पात्रे च तद्दानं सात्त्विकं स्मृतम्॥* ''वह दान सात्त्विक माना जाता है, जो कर्तव्य समझकर उचित समय तथा स्थान में सुपात्र को दिया जाता है और उसके बदले में किसी वस्तु की आशा नहीं की जाती।ÓÓ इस प्रकार उचित स्थान पर दिया गया दान सात्त्विक कहलाता है। इस सात्त्विक दान से भी बढ़कर वह दिव्य दान है, जिसमें भगवान् के लिए सर्वस्व अॢपत कर दिया जाता है। भगवान् वामनदेव बलि महाराज के पास भिक्षा माँगने आये थे। भला दान देने का ऐसा सुयोग किसे मिल सकता था? अतएव बलि महाराज ने बिना किसी हिचक के भगवान् को मुँहमाँगा दान देने का निर्णय लिया। मनुष्य को युद्धभूमि में जीवन होम करने के अनेक अवसर प्राप्त हो सकते हैं, किन्तु इस प्रकार का अवसर शायद ही किसी को कभी मिलती हो।  