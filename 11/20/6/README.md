**गुणदोषभिदा²ष्टिॢनगमात्ते न हि स्वत: ।** **निगमेनापवादश्च भिदाया इति ह भ्रम: ॥ ५॥** 

शब्दार्थ **** 

**गुण—** **पुण्य** **; दोष—** **पाप** **; भिदा—** **अन्तर** **; ²ष्टि:—** **देखना** **; निगमात्—** **वैदिक ज्ञान से** **; ते—** **तुश्हारा** **; न—** **नहीं** **; हि—** **निस्सन्देह** **;** **स्वत:—** **स्वयमेव** **; निगमेन—** **वेदों से** **; अपवाद:—** **निरस्तीकरण** **; च—** **भी** **; भिदाया:—** **ऐसे भेद का** **; इति—** **इस प्रकार** **; ह—** **स्पष्टत:** **; भ्रम:—** **भ्रम, संशय।** **.** 

**हे प्रभु, पाप तथा पुण्य में दिखाई पडऩे वाला अन्तर आपके ही वैदिक ज्ञान से उत्पन्न होता है** **और वह स्वयमेव उत्पन्न नहीं होता। यदि वही वैदिक वाङ्मय बाद में पाप तथा पुण्य के ऐसे** **अन्तर को निरस्त कर दे, तो निश्चित रूप से भ्रम उत्पन्न होगा।** **तात्पर्य :** *भगवद्गीता* (१५.१५) में भगवान् कृष्ण कहते हैं, वे *दैश्च सर्वैर हमेव वेद्य:* —सारे वेदों से मुझे जाना जाता है। निस्सन्देह, मैं वेदान्त का संकलनकर्ता और मैं वेदों को उसी रूप में जानता हूँ— वैदिक ज्ञान भगवान् के श्वास लेने से उत्पन्न होता है अतएव भगवान् कृष्ण जो भी बोलते हैं वह वेद या पूर्ण ज्ञान है। वैदिक वाङ्मय पाप-पुण्य के वर्णनों से परिपूर्ण हैं, किन्तु कृष्ण का यह कथन भी कि पाप तथा पुण्य को लाँघ जाना चाहिए, वैदिक ज्ञान है। श्री उद्धव यह बात समझ चुके थे, इसीलिए वे भगवान् से अनुरोध करते हैं कि ऊपर से दिखने वाले इस विरोधाभास को स्पष्ट कर दें। अन्ततोगत्वा, भौतिक जगत जीवों को उनकी विकृत इच्छाओं को तुष्ट करने का अवसर प्रदान करता है और उसी के साथ साथ भगवद्धाम वापस जाकर धीरे धीरे मोक्ष प्राप्त करने का भी। इस तरह भौतिक पुण्य को साधन मानना चाहिए, परम साध्य नहीं क्योंकि भौतिक जगत स्वयं नश्वर तथा सीमित है, पूर्ण नहीं। भगवान् स्वयं गुण तथा अच्छाई के आगार हैं। वे व्यक्ति तथा कार्य जो भगवान् को प्रसन्न करते हैं पुण्यात्मा तथा जो उन्हें रुष्ट करते हैं पापपूर्ण माने जाते हैं। इन शब्दों की कोई अन्य स्थायी परिभाषा नहीं दी जा सकती। यदि कोई व्यक्ति भगवान् को भुलाकर संसारी नैतिकतावादी बन जाता है, तो उसकी स्थिति निश्चय ही अपूर्ण है और उसे पुण्य का चरम लक्ष्य—भगवद्धाम जाना—प्राप्त नहीं हो सकेगा। दूसरी ओर, नैतिकतावादियों को भय है कि यदि पाप-पुण्य के भेद को कम कर दिया जायेगा, तो लोग ईश्वर के नाम पर अनेक अत्याचार करते रहेंगे। आधुनिक जगत में आध्यात्मिक सत्ता की स्पष्ट जानकारी नहीं है और नैतिकतावादी व्यक्ति नैतिकता का उल्लंघन करने की किसी अपील को धर्मान्धता, अराजकता, ङ्क्षहसा तथा व्यभिचार मानते हैं। इस तरह वे भगवान् को प्रसन्न करने की अपेक्षा नैतिक सिद्धान्तों को अधिक महत्त्वपूर्ण मानते हैं। चूँकि यह बात विवादास्पद है, अतएव उद्धव उत्सुकतापूर्वक भगवान् से अनुरोध कर रहे हैं कि वे स्पष्ट व्यालया करें।  

**श्रीभगवानुवाच** 