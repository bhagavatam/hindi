**एष वै परमो योगो मनस: सङ्ग्रह: स्मृत: ।** **हृदयज्ञत्वमन्विच्छन्दश्यस्येवार्वतो मुहु: ॥ २१॥** 

शब्दार्थ **** 

**एष:—** **यह** **; वै—** **निस्सन्देह** **; परम:—** **परम** **; योग:—** **योग-विधि** **; मनस:—** **मन का** **; सङ्ग्रह:—** **पूर्ण नियंत्रण** **; स्मृत:—** **इस प्रकार** **घोषित** **; हृदय-ज्ञत्वम्—** **घनिष्ठतापूर्वक जानने का गुण** **; अन्विच्छन्—** **सावधानी से देखते हुए** **; दश्यस्य—** **जिसका दमन किया** **जाना है** **; इव—** **स²श** **; अर्वत:—** **घोड़े** **; मुहु:—** **सदैव।** **.** 

**एक दक्ष घुड़सवार तेज घोड़े को पालतू बनाने की इच्छा से सर्वप्रथम घोड़े को क्षण-भर** **उसकी राह चलने देता है, तब लगाम खींच कर धीरे धीरे उसे इच्छित राह पर ले आता है। इसी** **प्रकार परम योग-विधि वह है, जिससे मनुष्य मन की गतियों तथा इच्छाओं का सावधानी से** **अवलोकन करता है और क्रमश: उन्हें पूर्ण वश में कर लेता है।** **तात्पर्य :** जिस तरह दक्ष घुड़सवार अनसधाये घोड़े की मनोवृत्तियों को ठीक से जानते हुए उसे धीरे धीरे अपने वश में ले आता है, उसी तरह दक्ष योगी पहले तो मन को उसकी भौतिकतावादी इच्छाओं को प्रकट होने देता है और तब श्रेष्ठ बुद्धि द्वारा उसे अपने वश में कर लेता है। विद्वान योगी इन्द्रिय-विषयों को पहले रोक रखता है और फिर उनकी इच्छापूॢत करता है, जिससे मन तथा इन्द्रियाँ पूरी तरह वश में रहती हैं जैसे घुड़सवार कभी लगाम को कड़ी करता है और कभी ढीली कर लेता है, जिससे घोड़ा स्वतंत्रतापूर्वक दौ सके। घुड़सवार कभी भी अपने वास्तवकि लक्ष्य या गन्तव्य को नहीं भूलता और अन्त में घोड़े को सही रास्ते पर ले आता है। इसी तरह विद्वान योगी कभी कभी इन्द्रियों को कर्म करने की छूट देते हुए भी, आत्म-साक्षात्कार के लक्ष्य को कभी नहीं भूलता, न ही इन्द्रियों को पापकर्मों में प्रवृत्त होने देता है। अत्यधिक संयम या नियंत्रण से मानसिक विक्षोभ उत्पन्न हो सकता है, जिस तरह तेजी से लगाम खींचने पर घोड़ा सवार के विरुद्ध खड़ा हो सकता है। आत्म-साक्षात्कार मार्ग विमल बुद्धि पर निर्भर करता है और ऐसी दक्षता प्राप्त करने का सबसे सरल तरीका है भगवान् कृष्ण की शरण ग्रहण करना। *भगवद्गीता* (१०.१०) में भगवान् कहते हैं— *तेषां सतत युक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* भले ही कोई महान् पंडित या आध्यात्मिक बुद्धिजीवी न हो, किन्तु यदि वह नि:स्वार्थ भाव से भगवान् की प्रेमाभक्ति में लगा रहता है, तो भगवान् हृदय के भीतर से ऐसी विधि प्रकट करते हैं, जो मन को वश में करने के लिए आवश्यक होती है। मन की इच्छारूपी तरंगों पर आरूढ़ होकर कृष्णभावनाभावित व्यक्ति आसन से गिरता नहीं और वह अन्त में भगवद्धाम जा पहुँचता है।  