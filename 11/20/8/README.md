**निॢवण्णानां ज्ञानयोगो न्यासिनामिह कर्मसु ।** **तेष्वनिॢवण्णचित्तानां कर्मयोगस्तु कामिनाम् ॥ ७॥** 

शब्दार्थ **** 

**निॢवण्णानाम्—** **ऊबे हुए** **; ज्ञान-योग:—** **दार्शनिक चिन्तन का मार्ग** **; न्यासिनाम्—** **विरक्तों के लिए** **; इह—** **तीनों मार्गों में** **;** **कर्मसु—** **सामान्य कर्म में** **; तेषु—** **इन कर्मों में** **; अनिॢवण्ण—** **ऊबे नहीं है** **; चित्तानाम्—** **चेतनायुक्त** **; कर्म-योग:—** **कर्म-योग का** **मार्ग** **; तु—** **निस्सन्देह** **; कामिनाम्—** **जो अब भी भौतिक सुख चाहते हैं, उनके लिए।** **.** 

**तीनों मार्गों में से ज्ञान-योग अर्थात् दार्शनिक चिन्तन का मार्ग उन लोगों के लिए संस्तुत** **किया जाता है, जो भौतिक जीवन से ऊब चुके हैं और सामान्य सकाम कर्मों से विरक्त हैं। जो** **लोग भौतिक जीवन से ऊबे नहीं हैं और जिन्हें अब भी अनेक इच्छाएँ पूरी करनी हैं, उन्हें कर्म-** **योग के माध्यम से मोक्ष की खोज करनी चाहिए।** **तात्पर्य :** इस श्लोक में भगवान् उन विभिन्न मनोवृत्तियों को बतलाते हैं जिनसे मनुष्य सिद्धि की विभिन्न विधियाँ अपनाते हैं। जो समाज, मैत्री तथा प्रेम के सामान्य भौतिक जीवन में कुण्ठित या निराश रहते हैं और जो यह समझते हैं कि स्वर्ग जाने से अधिक भौतिक कष्ट मिलते हैं, वे ज्ञान-मार्ग का सीधा मार्ग ग्रहण करते हैं। वे प्रामाणिक दार्शनिक विवेक से भव-बन्धन को लाँघ जाते हैं। जो लोग इतने पर भी भौतिक समाज, मैत्री तथा प्रेम का भोग करने के इच्छुक रहते हैं और जो लोग अपने सश्बन्धियों सहित स्वर्ग जाने की सश्भावना से उत्तेजित रहते हैं, वे कठिन दार्शनिक प्रगति के मार्ग को सीधे ग्रहण नहीं कर सकते क्योंकि इसमें महान् तपस्या की आवश्यकता होती है। ऐसे व्यकि्तयों को पारिवारिक जीवन में रहते रहने तथा अपने कर्म का फल परमेश्वर को अॢपत करने की सलाह दी जाती है। इस तरह वे भी सिद्ध बन सकते हैं और धीरे धीरे भौतिक जीवन से विरक्त होना सीख सकते हैं।  