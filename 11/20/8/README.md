**श्रेय: कुर्वन्ति भूतानां साधवो दुस्त्यजासुभि: ।** **दध्यङ्शिबिप्रभृतय: को विकल्पो धरादिषु ॥ ७॥** 

**शब्दार्थ** **श्रे** 

**य:—** **अत्यधिक महत्त्व के कार्यकलाप** **; कुर्वन्ति—** **करते हैं** **; भूतानाम्—** **जन सामान्य के** **; साधव:—** **सन्त पुरुष** **; दुस्त्यज—** **जिनका त्याग पाना कठिन है** **; असुभि:—** **अपने प्राणों के द्वारा** **; दध्यङ्—** **महाराज दधीचि** **; शिबि—** **महाराज शिबि** **; प्रभृतय:—** **तथा अन्य महापुरुष** **; क:—** **क्या** **; विकल्प:—** **सोच-विचार** **; धरा-आदिषु—** **ब्राह्मण को भूमि देने में।** **.** 

**दधीचि, शिबि तथा अन्य अनेक महापुरुष जनसाधारण के लाभ हेतु अपने प्राणों तक की** **आहुति देने के इच्छुक थे। इतिहास इसका साक्षी है। तो फिर इस नगण्य भूमि को क्यों न त्याग** **दिया जाये? इसके लिए गश्भीर सोच विचार कैसा?** **तात्पर्य :** बलि महाराज भगवान् विष्णु को सर्वस्व देने के लिए तैयार थे, किन्तु शुक्राचार्य पेशेवर पुरोहित होने के कारण शायद उत्सुकतापूर्वक प्रतीक्षा कर रहे थे और सन्देह कर रहे थे कि इतिहास में क्या कोई ऐसा साक्ष्य है, जिसमें किसी ने अपना सर्वस्व दान दे दिया हो। किन्तु बलि महाराज ने महाराज शिबि तथा महाराज दधीचि के ठोस उदाहरण प्रस्तुत किये जिन्होंने जनता की भलाई के लिए अपने प्राण दे दिये थे। यह सच है कि मनुष्य में हर भौतिक वस्तु के प्रति, विशेषतया अपनी भूमि के लिए, आसक्ति होती है, किन्तु जैसाकि *भगवद्गीता* में कहा गया है मृत्यु के समय भूमि तथा अन्य सश्पत्ति बलपूर्वक छीन ली जाती हैं ( *मृत्यु: सर्वहरश्चाहम्* )। बलि महाराज से उनका सर्वस्व लेने के लिए साक्षात् भगवान् स्वयं प्रकट हुए थे और बलि महाराज परम भाग्यशाली थे कि वे उनका साक्षात् दर्शन कर सके। किन्तु जो अभक्त होते हैं, वे भगवान् का साक्षात् दर्शन नहीं कर पाते। ऐसे व्यकि्तयों के लिए भगवान् मृत्यु के रूप में आते हैं और उसका सारा धनधान्य बलपूर्वक छीन लेते हैं। ऐसी दशा में, क्यों न हम अपने धनधान्य से विमुख होकर उसे भगवान् विष्णु को उनकी तुष्टि के लिए समॢपत कर दें? इस प्रसंग में श्री चाणक्य पण्डित का कहना है— *सन्निमित्ते वरं त्यागो विनाशे नियते सति* ( *चाणक्य* *श्लोक ३६* )। चूँकि हमारा धनधान्य सदा नहीं रहने वाला है अपितु किसी न किसी बहाने छीन लिया जायेगा अतएव जब तक वह हमारे पास है, श्रेयस्कर यही होगा कि इसका उपयोग किसी शुभ कार्य के लिए दान देने में किया जाये। अतएव बलि महाराज ने अपने तथाकथित गुरु के आदेश का उल्लंघन किया।  