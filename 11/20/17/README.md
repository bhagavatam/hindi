**अहोरात्रैश्छिद्यमानं बुद्ध्वायुर्भयवेपथु: ।** **मुक्तसङ्ग: परं बुद्ध्वा निरीह उपशाश्यति ॥ १६॥** 

शब्दार्थ **** 

**अह:—** **दिन** **; रात्रै:—** **तथा रातों से** **; छिद्यमानम्—** **काटा जाता हुआ** **; बुद्ध्वा—** **जान कर** **; आयु:—** **उम्र** **; भय—** **भय से** **; वेपथु:—** **कश्पमान** **; मुक्त-सङ्ग:—** **आसक्तिरहित** **; परम्—** **परमेश्वर** **; बुद्ध्वा—** **समझ कर** **; निरीह:—** **भौतिक इच्छा से रहित** **; उपशाश्यति—** **पूर्ण शान्ति प्राप्त करता है।** **.** 

**यह जानते हुए कि मेरी आयु दिन-रात बीतने के साथ क्षीण होती जा रही है, मनुष्य को भय** **से काँपना चाहिए। इस तरह सारी भौतिक आसक्ति तथा इच्छा त्याग कर, वह भगवान् को** **समझने लगता है और परम शान्ति प्राप्त करता है।** तात्पर्य : बुद्धिमान भक्त जानता है कि दिन-रात बीतने से उसकी आयु समाप्त हो रही है; इसलिए वह भौतिक इन्द्रिय-विषयों से अपनी व्यर्थ की आसक्ति त्याग देता है। इसकी बजाय वह जीवन में स्थायी लाभ पाने के लिए प्रयत्नशील होता है। जिस तरह विरक्त पक्षी तुरन्त ही अपना घोंसला त्याग कर दूसरे वृक्ष में चला जाता है, उसी तरह भक्त भी जानता है कि भौतिक जगत में निवास का कोई स्थायी अवसर नहीं है। इसलिए वह अपनी कार्यशक्ति को भगवद्धाम में नित्य आवास प्राप्त करने में लगाता है। कृष्ण के ही आध्यात्मिक स्वभाव को प्राप्त करने से भौतिक गुणों को लाँघ कर भक्त अन्त में परम शान्ति प्राप्त करता है।  