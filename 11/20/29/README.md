**प्रोक्तेन भक्तियोगेन भजतो मासकृन्मुने: ।** **कामा हृदय्या नश्यन्ति सर्वे मयि हृदि स्थिते ॥ २९॥** 

शब्दार्थ **** 

**प्रोक्तेन—** **कही गई** **; भक्ति-योगेन—** **भक्ति द्वारा** **; भजत:—** **पूजा करते हुए** **; मा—** **मुझको** **; असकृत्—** **निरन्तर** **; मुने:—** **मुनि की** **;** **कामा:—** **भौतिक इच्छाएँ** **; हृदय्या:—** **हृदय में** **; नश्यन्ति—** **नष्ट हो जाती हैं** **; सर्वे—** **सभी** **; मयि—** **मुझमें** **; हृदि—** **जब हृदय** **;** **स्थिते—** **²ढ़ता से स्थित है।** **.** 

**जब बुद्धिमान व्यक्ति मेरे द्वारा बताई गई प्रेमाभक्ति के द्वारा निरन्तर मेरी पूजा करने में लग** **जाता है, तो उसका हृदय ²ढ़तापूर्वक मुझ में स्थित हो जाता है। इस तरह उसके हृदय के भीतर** **की सारी भौतिक इच्छाएँ नष्ट हो जाती हैं।** **तात्पर्य :** भौतिक इन्द्रियाँ मनोरथों को पूरा करने में लगी रहती हैं और एक के बाद एक अनेक प्रकार की इच्छाओं को प्रबल बनाती हैं। जो व्यक्ति भगवान् की दिव्य महिमा के, पूरी श्रद्धा से श्रवण और कीर्तन के द्वारा, भगवद्भक्ति में निरन्तर लगा रहता है, वह इन भौतिक इच्छाओं की परेशानी से छुटकारा पा जाता है। भगवान् की सेवा करने से उसका ²ढ़ विश्वास हो जाता है कि श्रीकृष्ण ही असली भोक्ता हैं और अन्य सारे लोग भक्ति द्वारा भगवान् की प्रसन्नता में हाथ बँटाने के लिए हैं। भगवद्भक्त श्रीकृष्ण को अपने हृदय के ङ्क्षसहासन पर बिठाकर निरन्तर सेवा करता रहता है। जिस तरह उदय होने वाला सूर्य धीरे धीरे सारे अंधकार को दूर कर देता है, उसी तरह हृदय के भीतर भगवान् की उपस्थिति से सारी भौतिक इच्छाएँ क्रमश: क्षीण होकर लुप्त हो जाती हैं। *मयि हृदि स्थिते* शब्दावली बताती है कि महान् भक्त भगवान् कृष्ण को न केवल अपने हृदय के भीतर देखता है, अपितु सारे जीवों के हृदयों में देखता है। इस तरह श्रीकृष्ण की महिमा का श्रवण तथा कीर्तन करने वाले निष्ठावान् भक्त को हृदय में अवशिष्ट भौतिक इच्छाओं से निरुत्साहित नहीं होना चाहिए। उसे श्रद्धापूर्वक उस क्षण की प्रतीक्षा करनी चाहिए जब भक्ति सहज ही हृदय में सारे कल्मष को धो देगी।  