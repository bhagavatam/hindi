**धार्यमाणं मनो यॢह भ्राश्यदश्वनवस्थितम् ।** **अतन्द्रितोऽनुरोधेन मार्गेणात्मवशं नयेत् ॥ १९॥** 

शब्दार्थ **** 

**धार्यमाणम्—** **आध्यात्मिक पद पर एकाग्र (स्थिर) होकर** **; मन:—** **मन** **; यॢह—** **जब** **; भ्राश्यत्—** **भटकता है** **; आशु—** **सहसा** **;** **अनवस्थितम्—** **आध्यात्मिक पद पर स्थित न होकर** **; अतन्द्रित:—** **सावधानीपूर्वक** **; अनुरोधेन—** **नियत नियमों के अनुसार** **;** **मार्गेण—** **विधि द्वारा** **; आत्म—** **अपने** **; वशम्—** **नियंत्रण में** **; नयेत्—** **ले आये।** **.** 

**जब भी आध्यात्मिक पद पर एकाग्र मन सहसा अपने आध्यात्मिक पद से भटके, तो मनुष्य** **को चाहिए कि वह सावधानी से नियत साधनों के सहारे उसे अपने वश में कर ले।** **तात्पर्य :** यद्यपि मनुष्य अपने मन को गश्भीरतापूर्वक कृष्णभावनामृत में लगाता है, किन्तु मन इतना चंचल है कि उसे अपने आध्यात्मिक पद से सहसा हटाया जा सकता है। तब मनुष्य को चाहिए कि वह सावधानी से मन को अपने वश में लाये। *भगवद्गीता* में कहा गया है कि अत्यधिक संयमी या अत्यधिक कामुक होने पर मन को वश में नहीं रखा जा सकता। कभी कभी इन्द्रियों को सीमित तुष्टि प्रदान करके मन को वश में किया जा सकता है। उदाहरणार्थ, यदि कोई व्यकि्त संयम से भोजन करता हो तो यदाकदा वह मन्दिर के अर्चा-विग्रहों पर अॢपत होने वाला महाप्रसाद ग्रहण कर सकता है, जिससे मन विचलित नहीं होगा। इसी तरह वह यदाकदा अन्य योगियों के साथ मजाक करके या तैर कर मन बहला सकता है। किन्तु यदि इन कार्यों को प्रचुर मात्रा में किया जाय, तो इससे आध्यात्मिक जीवन में गतिरोध आयेगा। जब मन कोई पापपूर्ण तृप्ति चाहे—यथा अवैध यौन या नशा—तो मनुष्य मन की मूर्खता सह ले और कठिन प्रयास द्वारा कृष्णभावनामृत के साथ आगे बढ़ता जाय। तब मोह की तरंगें शीघ्र शमित हो जायेंगी और प्रगति का पथ खुल जायेगा।  