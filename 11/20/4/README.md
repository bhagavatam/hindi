**स चाहं वित्तलोभेन प्रत्याचक्षे कथं द्विजम् ।** **प्रतिश्रुत्य ददामीति प्राह्रादि: कितवो यथा ॥ ३॥** 

**शब्दार्थ** 

**स:—** **वह पुरुष** **; च—** **भी** **; अहम्—** **मैं हूँ** **; वित्त-लोभेन—** **धन के लालच से** **; प्रत्याचक्षे—** **मैं धोखा दूँ या हाँ कहकर अब ना** **करूँ** **; कथम्—** **कैसे** **; द्विजम्—** **ब्राह्मण को** **; प्रतिश्रुत्य—** **पहले ही वचन दे चुकने पर** **; ददामि—** **कि मैं दूँगा** **; इति—** **इस प्रकार** **;** **प्राह्रादि:—** **मैं जो महाराज प्रह्लाद के पौत्र के रूप में प्रसिद्ध हूँ** **; कितव:—** **सामान्य ठग** **; यथा—** **जिस तरह।** **.** 

**मैं महाराज प्रह्लाद का पौत्र हूँ। जब मैं पहले ही कह चुका हूँ कि मैं यह भूमि दान में दूँगा तो** **फिर धन के लालच से मैं अपने वचन से किस तरह विचलित हो सकता हूँ? मैं किस तरह एक** **सामान्य वञ्चक का आचरण कर सकता हूँ और वह भी एक ब्राह्मण के प्रति?** **तात्पर्य :** बलि महाराज को पहले ही उनके पितामह प्रह्लाद महाराज आशीर्वाद दे चुके थे। इसलिए असुर कुल में उत्पन्न होने पर भी वे विशुद्ध भक्त थे। उच्च भक्तों की दो कोटियाँ होती हैं—साधन-सिद्ध तथा कृपासिद्ध। साधनसिद्ध वह है, जो गुरु द्वारा निर्देशित शाषोक्त विधि-विधानों का नियमित पालन करके भक्त बनता है। यदि कोई ऐसी नियमित भक्ति करता है, तो वह कालक्रम में अवश्य ही सिदि्ध प्राप्त कर लेगा। किन्तु कुछ ऐसे भी भक्त होते हैं, जो भकि्त के सभी नियमित विधानों का पालन नहीं किये रहते, किन्तु गुरु तथा कृष्ण की विशेष कृपा से तुरन्त ही शुद्ध भकि्त में सिद्धि प्राप्त किए होते हैं। ऐसे भक्तों के उदाहरण यज्ञपत्नियाँ, महाराज बलि तथा शुकदेव गोस्वामी हैं। यज्ञपत्नियाँ सकामकर्मी सामान्य ब्राह्मणों की पत्नियाँ थीं। यद्यपि ये ब्राह्मण अत्यन्त विद्वान तथा वैदिक ज्ञान में निपुण थे, किन्तु उन्हें कृष्ण-बलराम की कृपा प्राप्त नहीं हो पाई थी जबकि उनकी पत्नियों ने षियाँ होते हुए भी भकि्त में पूर्ण सिद्धि प्राप्त कर ली थीं। इसी प्रकार वैरोचनी बलि महाराज को प्रह्लाद महाराज की कृपा प्राप्त थी और प्रह्लाद महाराज की कृपा के बल पर उन्हें भगवान् विष्णु की कृपा भी प्राप्त हो गई थी जो उनके समक्ष ब्रह्मचारी भिक्षुक के रूप में प्रकट हुए। इस प्रकार बलि महाराज कृपासिद्ध बन गए क्योंकि उन पर गुरु तथा कृष्ण दोनों की विशेष कृपा²ष्टि थी। चैतन्य महाप्रभु ने इस कृपा की पुष्टि की है— *गुरु कृष्णप्रसादे पाय भक्तिलताबीज* ( *चैतन्यचरितामृत, मध्य* १९.१५१)। प्रह्लाद महाराज की कृपा से बलि महाराज को भक्ति का बीज मिला था और जब यह बीज विकसित हुआ तो उन्हें उस सेवा का परम फल अर्थात् ईश्वर-प्रेम भगवान् वामनदेव के तुरन्त प्रकट होने पर मिला हैं ( *प्रेमा पुमर्थो महान्* )। बलि महाराज भगवान् की नियमित भक्ति करते थे और चूँकि वे शुद्ध हो चुके थे अतएव भगवान् उनके समक्ष प्रकट हुए। भगवान् के प्रति अनन्य प्रेम के कारण ही उन्होंने तुरन्त निर्णय लिया कि मैं इस वामन ब्राह्मण को उसका मुँहमाँगा दान दूँगा। यह प्रेम का चिह्न है। इस प्रकार बलि महाराज को *कृपासिद्ध* माना जाता है जिन्होंने भक्ति में उच्चतम सिद्धि विशेष कृपा से प्राप्त की।  