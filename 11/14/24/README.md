**यथाग्निना हेम मलं जहाति** **ध्मातं पुन: स्वं भजते च रूपम् ।** **आत्मा च कर्मानुशयं विधूय** **मद्भक्तियोगेन भजत्यथो माम् ॥ २५॥** 

शब्दार्थ **** 

**यथा—** **जिस तरह** **; अग्निना—** **अग्नि से** **; हेम—** **स्वर्ण** **; मलम्—** **अशुद्ध** **; जहाति—** **त्याग देता है** **; ध्मातम्—** **पिघलाया** **; पुन:—** **फिर** **; स्वम्—** **अपने से** **; भजते—** **प्रवेश करता है** **; च—** **भी** **; रूपम्—** **स्वरूप** **; आत्मा—** **आत्मा या चेतना** **; च—** **भी** **; कर्म—** **सकाम कर्मों का** **; अनुशयम्—** **बचा दूषण** **; विधूय—** **हटाकर** **; मत्-भक्ति-योगेन—** **मेरी भक्ति से** **; भजति—** **पूजा करता है** **;** **अथो—** **इस प्रकार** **; माम्—** **मुझको।** **.** 

**जिस तरह आग में पिघलाने से सोना अपनी अशुद्धियाँ त्याग कर शुद्ध चमक प्राप्त कर लेता** **है, उसी तरह भक्तियोग की अग्नि में लीन आत्मा पूर्व सकाम कर्मों से उत्पन्न सारे कल्मष से शुद्ध** **बन जाता है और वैकुण्ठ में मेरी सेवा करने के अपने आदि पद को प्राप्त करता है।** **तात्पर्य :** श्रील विश्वनाथ चक्रवर्ती ठाकुर के अनुसार यह श्लोक सूचित करता है कि भक्त भगवद्धाम वापस जाता है और वहाँ पर अपने आदि आध्यात्मिक शरीर में, जिसकी उपमा पिघले सोने के आदि शुद्ध रूप से की जाती है, भगवान् कृष्ण की पूजा करता है। निकृष्ट धातुएँ मिली होने पर सोने को जल तथा साबुन से शुद्ध नहीं किया जा सकता। इसी तरह हृदय की अशुद्धियों को बाह्य विधियों से नहीं हटाया जा सकता। ईश-प्रेम की अग्नि ही मनुष्य के आत्मा को विमल बनाकर उसे भगवान् की नित्य भक्ति में लगाने के लिए भगवद्धाम भेज सकती है।  