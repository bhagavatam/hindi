**निष्किञ्चना मय्यनुरक्तचेतस:** **शान्ता महान्तोऽखिलजीववत्सला: ।** **कामैरनालब्धधियो जुषन्ति ते** **यन्नैरपेक्ष्यं न विदु: सुखं मम ॥ १७॥** 

शब्दार्थ **** 

**निष्किञ्चना:—** **इन्द्रियतृप्ति की इच्छा से रहित** **; मयि—** **मुझ भगवान् में** **; अनुरक्त-चेतस:—** **निरन्तर अनुरक्त मन** **; शान्ता:—** **शान्त** **;** **महान्त:—** **मिथ्या अभिमान से रहित महान् आत्माएँ** **; अखिल—** **समस्त** **; जीव—** **जीवों के प्रति** **; वत्सला:—** **स्नेहिल शुभचिन्तक** **;** **कामै:—** **इन्द्रियतृप्ति के लिए अवसरों से** **; अनालब्ध—** **अछूता तथा अप्रभावित** **; धिय:—** **जिसकी चेतना** **; जुषन्ति—** **अनुभव करते** **हैं** **; ते—** **वे** **; यत्—** **जो** **; नैरपेक्ष्यम्—** **पूर्ण विरक्ति द्वारा ही प्राप्त हुआ** **; न विदु:—** **नहीं जानते** **; सुखम्—** **सुख** **; मम—** **मेरा।** **.** 

**जो निजी तृप्ति की किसी इच्छा से रहित हैं, जिनके मन सदैव मुझमें अनुरक्त रहते हैं, जो** **शान्त, मिथ्या अभिमान से रहित तथा समस्त जीवों पर दयालु हैं तथा जिनकी चेतना कभी भी** **इन्द्रियतृप्ति के अवसरों से प्रभावित नहीं होती, ऐसे व्यक्ति मुझमें ऐसा सुख पाते हैं जिसे वे** **व्यक्ति प्राप्त नहीं कर पाते या जान भी नहीं पाते जिनमें भौतिक जगत से विरक्ति का अभाव है।** **तात्पर्य :** शुद्ध भक्तगण आनन्द के आगार श्रीकृष्ण की सेवा में सदैव दिव्य आनन्द का अनुभव करते हैं। इस तरह वे भौतिक आनन्द से पूरी तरह विरक्त होते हैं और मुक्ति की भी कामना नहीं करते। चूँकि अन्य सारे लोगों में कुछ न कुछ निजी इच्छा होती है, अतएव वे ऐसे आनन्द का अनुभव नहीं कर सकते। कृष्ण-भक्त अन्यों को सदैव कृष्णभावनाभावित सुख देने की इच्छा रखते हैं, इसलिए वे *महान्त:* या महान् आत्माएँ कहलाते हैं। भक्त द्वारा सेवा किये जाने के दौरान, इन्द्रियतृप्ति के अनेक अवसर उपस्थित होते हैं, किन्तु शुद्ध भक्त उनसे आकृष्ट नहीं होता है और वह अपने उच्च दिव्य पद से नीचे नहीं गिरता।  