**अकिञ्चनस्य दान्तस्य शान्तस्य समचेतस: ।** **मया सन्तुष्टमनस: सर्वा: सुखमया दिश: ॥ १३॥** 

शब्दार्थ **** 

**अकिञ्चनस्य—** **कुछ न चाहने वाले का** **; दान्तस्य—** **इन्द्रियों पर संयम रखने वाले का** **; शान्तस्य—** **शान्त रहने वाले का** **; सम-** **चेतस:—** **समान चेतना वाले का** **; मया—** **मुझसे** **; सन्तुष्ट—** **पूर्णतया सन्तुष्ट** **; मनस:—** **मन वाले** **; सर्वा:—** **सभी** **; सुख-मया:—** **सुख से पूर्ण** **; दिश:—** **दिशाएँ।** **.** 

**जो इस जगत में कुछ भी कामना नहीं करता, जिसने अपनी इन्द्रियों को वश में करके** **शान्ति प्राप्त कर ली है, जिसकी चेतना सभी परिस्थितियों में एक-सी रहती है तथा जिसका मन** **मुझमें पूर्णतया तुष्ट रहता है, वह जहाँ कहीं भी जाता है उसे सुख ही सुख मिलता है।** **तात्पर्य :** जो भक्त निरन्तर भगवान् कृष्ण का ध्यान करता रहता है उसे भगवान् की लीलाओं में दिव्य ध्वनि, स्पर्श, रूप, स्वाद तथा सुगन्ध का अनुभव होता है। ये दिव्य अनुभूतियाँ निश्चय ही उस व्यक्ति पर भगवान् कृष्ण की अहैतुकी कृपा से उत्पन्न होती हैं जिनसे उसका मन तथा इन्द्रिय पूर्णतया तुष्ट रहते हैं। ऐसा व्यक्ति जहाँ भी जाता है उसे सुख ही सुख मिलता है। श्रील विश्वनाथ चक्रवर्ती ठाकुर उस धनी व्यक्ति का उदाहरण प्रस्तुत करते हैं, जो यात्रा के दौरान जहाँ भी ठहरता है, विलासमय जीवन बिताता है। इसी तरह जिस व्यक्ति में कृष्णभावनामृत उत्पन्न हो जाता है, वह कभी भी सुख से वंचित नहीं होता, क्योंकि भगवान् कृष्ण सर्वव्यापी हैं। *किञ्चन्* शब्द इस जगत की तथाकथित भोग्य वस्तुओं का सूचक है। *अकिञ्चन* व्यक्ति ठीक से जानता है कि इन्द्रियतृप्ति केवल माया की चमक है अतएव ऐसा व्यक्ति *दान्तस्य, शान्तस्य* तथा *सन्तुष्ट-मनस:* होता है।  