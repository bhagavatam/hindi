**ततो धर्मं चतुष्पादं मनवो हरिणोदिता: ।** **युक्ता: सञ्चारयन्त्यद्धा स्वे स्वे काले महीं नृप ॥ ५॥** 

**शब्दार्थ** 

**तत:—** **तत्पश्चात् (कलियुग के अन्त में)** **; धर्मम्—** **धर्म** **; चतु:-पादम्—** **चार भागों में** **; मनव:—** **सारे मनु** **; हरिणा—** **भगवान् द्वारा** **;** **उदिता:—** **उपदिष्ट** **; युक्ता:—** **लगे हुए** **; सञ्चारयन्ति—** **पुनस्र्थापना करते हैं** **; अद्धा—** **प्रत्यक्ष** **; स्वे स्वे—** **अपने-अपने** **; काले—** **समय** **में** **; महीम्—** **इस जगत में** **; नृप—** **हे राजा।** **.** 

**हे राजा! तत्पश्चात् भगवान् के आदेशानुसार व्यस्त होकर सारे मनु चारों अंशों में धर्म की** **साक्षात् पुनस्र्थापना करते हैं।** **तात्पर्य :** धर्म की पूरी स्थापना चारों अंशों (चरणों) में जिस तरह की जा सकती है उसकी व्यालया *भगवद्गीता* में दी गई है। *भगवद्गीता* (४.१) में भगवान् कहते हैं— *इमं विवस्वते योगं प्रोक्तवानहमव्ययम्।* *विवस्वान्मनवे प्राह मनुरिक्ष्वाकवेऽब्रवीत्॥* ''मैंने इस सनातन अविनाशकारी योगविद्या का उपदेश सूर्यदेव विवस्वान को दिया और उसने इसे मानव जाति के पिता मनु को दिया। मनु ने आगे इसे इक्ष्वाकु को दिया।ÓÓ परश्परा विधि यही है। इसी विधि का पालन करते हुए कृष्णभावनामृत आन्दोलन सारे विश्व में *भगवद्गीता* यथारूप के सिद्धान्तों की शिक्षा, बिना किसी फेर बदल के देता, है। यदि आज के भाग्यशाली लोग भगवान् कृष्ण के उपदेशों को स्वीकार कर लें तो वे निश्चय ही श्री चैतन्य महाप्रभु का संदेश प्रसारित करने में प्रसन्नता का अनुभव करेंगे। श्री चैतन्य महाप्रभु चाहते थे कि कम से कम भारत के सभी लोग इस उद्देश्य के उपदेशक बन जायें। दूसरे शब्दों में, मनुष्य को चाहिए कि वह गुरु बनकर मानवता की शान्ति तथा समृद्धि के लिए भगवान् के उपदेशों का प्रचार सारे विश्व में करे।  