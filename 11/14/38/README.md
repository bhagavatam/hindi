**ध्यानेनेत्थं सुतीव्रेण युञ्जतो योगिनो मन: ।** **संयास्यत्याशु निर्वाणं द्रव्य ज्ञानक्रियाभ्रम: ॥ ४६॥** 

शब्दार्थ **** 

**ध्यानेन—** **ध्यान से** **; इत्थम्—** **जैसाकि बतलाया गया** **; सु-तीव्रेण—** **अत्यन्त एकाग्र** **; युञ्जत:—** **अवयास करने वाले** **; योगिन:—** **योगी का** **; मन:—** **मन** **; संयास्यति—** **एकसाथ जायेगा** **; आशु—** **तेजी से** **; निर्वाणम्—** **अन्त के लिए** **; द्रव्य-ज्ञान-क्रिया—** **भौतिक** **वस्तुओं की अनुभूति, ज्ञान तथा कर्म पर आधारित** **; भ्रम:—** **भ्रम, मायामय पहचान।** **.** 

**जब योगी इस तरह अत्यधिक एकाग्र ध्यान से अपने मन को अपने वश में करता है, तो** **भौतिक वस्तुओं, ज्ञान तथा कर्म से उसकी भ्रामक पहचान तुरन्त समाप्त हो जाती है।** **तात्पर्य :** झूठी भौतिक पहचान के कारण ही, हम अपने शरीर तथा मन, अन्यों के शरीरों तथा मनों एवं दैवी भौतिक नियंत्रण को परम वास्तविकता स्वीकार करते हैं। दैवी नियंत्रण सूचक है देवताओं के शरीरों तथा मनों का जो अन्ततोगत्वा भगवान् के विनीत सेवक होते हैं। यहाँ तक कि महान् शक्तियों का प्रदर्शन करने वाला बलशाली सूर्य भी भगवान् कृष्ण के आदेश का पालन करते हुए अपने मार्ग पर चलता है। इस अध्याय में स्पष्ट रूप से देखा जा सकता है कि हठ-योग, कर्म-योग, राज-योग इत्यादि का जो भक्तियोग के अंश हैं, पृथक् अस्तित्व नहीं होता। जीवन का लक्ष्य भगवान् कृष्ण हैं अत: जो व्यक्ति ध्यान या योगावयास को पूरा करना चाहता है उसे शुद्ध भक्ति-पद तक पहुँचना होगा। भक्ति की परिपक्वावस्था में मनुष्य ध्यानकर्ता तथा ध्यान की वस्तु के कृत्रिम द्वैत से मुक्त हो सकता है जैसाकि इस अध्याय में बताया गया है और तब वह तुरन्त परब्रह्म के श्रवण तथा यशोगान में प्रवृत्त हो जाता है। भक्तियोग के ऐसे कार्य स्वाभाविक हैं क्योंकि उनका उदय रागानुग प्रेम से होता है। जब मनुष्य भगवान् के प्रिय सेवक होने की मूल प्रकृति को प्राप्त कर लेता है, तो *योग* की अन्य विधियाँ नहीं रुचतीं। भगवान् द्वारा उपदेश दिये जाने के पूर्व भी उद्धव शुद्ध भक्त थे अतएव उद्धव से यह आशा नहीं की जा सकती थी कि वे भगवान् से अपनी निजी संगति के परम पद को छोड़ कर योगावयास में जुट जायेंगे। भक्तियोग प्रारश्भिक अवस्था से ही इतना उच्च होता है कि मनुष्य मुक्त माना जाता है क्योंकि सारे कार्य कृष्ण की तुष्टि के लिए सुनियोजित ढंग से सश्पन्न किये जाते हैं। हठ-योग में शारीरिक नियंत्रण की चिन्ता रहती है और ज्ञानयोग में मनोधर्मी ज्ञान की। इन दोनों विधियों में मनुष्य का प्रयत्न स्वार्थपूर्ण होता है क्योंकि मनुष्य महान् योगी या दार्शनिक बनने की कामना करता है। इस श्लोक में ऐसे अहंकारयुक्त कार्यों को ही *क्रिया* कहा गया है। मनुष्य को द्रव्य, ज्ञान तथा क्रिया की भ्रामक उपाधियाँ त्याग कर भगवान् की प्रेमाभक्ति की निरहंकार अवस्था को प्राप्त होना चाहिए। *इस प्रकार श्रीमद्भागवत के ग्यारहवें स्कन्ध के अन्तर्गत ''भगवान् कृष्ण द्वारा उद्धव से योग-* *वर्णनÓÓ नामक चौदहवें अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित* *तात्पर्य पूर्ण हुए।* 