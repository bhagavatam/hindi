**यथा यथात्मा परिमृज्यतेऽसौ** **मत्पुण्यगाथाश्रवणाभिधानै: ।** **तथा तथा पश्यति वस्तु सूक्ष्मं** **चक्षुर्यथैवाञ्जनसश्प्रयुक्तम् ॥ २६॥** 

शब्दार्थ **** 

**यथा यथा—** **जितना** **; आत्मा—** **आत्मा, चेतन जीव** **; परिमृज्यते—** **भौतिक कल्मष से विमल होता है** **; असौ—** **वह** **; मत्-पुण्य-** **गाथा—** **मेरे यश का पवित्र वर्णन** **; श्रवण—** **सुनने से** **; अभिधानै:—** **तथा कीर्तन से** **; तथा तथा—** **उसी अनुपात में** **; पश्यति—** **देखता है** **; वस्तु—** **परब्रह्म को** **; सूक्ष्मम्—** **सूक्ष्म** **; चक्षु:—** **आँख** **; यथा—** **जिस तरह** **; एव—** **निश्चय ही** **; अञ्जन—** **औषधि के अंजन** **से** **; सश्प्रयुक्तम्—** **उपचारित।** **.** 

**जब रुग्ण आँख का उपचार औषधीय अंजन से किया जाता है, तो आँख में धीरे धीरे देखने** **की शक्ति आ जाती है। इसी तरह जब चेतनामय जीव मेरे यश की पुण्य गाथाओं के श्रवण तथा** **कीर्तन द्वारा अपने भौतिक कल्मष को धो डालता है, तो वह फिर से मुझ परब्रह्म को मेरे सूक्ष्म** **आध्यात्मिक रूप में देखने की शक्ति पा लेता है।** **तात्पर्य :** भगवान् *सूक्ष्म* कहलाते हैं क्योंकि वे शुद्ध आध्यात्मिक चेतना हैं, जिन्हें भौतिक शकि्त छू तक नहीं पाती। यदि कोई व्यक्ति निष्ठापूर्वक कृष्ण के नाम तथा यश का कीर्तन और श्रवण करता है, तो इसका दिव्य प्रभाव तुरन्त पड़ता है। यदि हम यहाँ पर उल्लिखित विधि को अपना लें, तो हम तुरन्त भगवान् के धाम तथा उनकी लीलाओं का दर्शन कर सकते हैं। अन्धा व्यक्ति उस वैध का आजीवन कृतज्ञ रहता है, जो उसको फिर से ²ष्टि देता है। इसी तरह हम गाते हैं— *चक्षु-दान दिल ये, जन्मे जन्मे* *प्रभु सेइ* —भगवान् कृष्ण का प्रतिनिधि स्वरूप प्रामाणिक गुरु हमें आध्याति्मक ²ष्टि देता है, तो इस तरह वह हमारा नित्य स्वामी है।  