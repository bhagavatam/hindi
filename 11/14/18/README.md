**यथाग्नि: सुसमृद्धाॢच: करोत्येधांसि भस्मसात् ।** **तथा मद्विषया भक्तिरुद्धवैनांसि कृत्स्नश: ॥ १९॥** 

शब्दार्थ **** 

**यथा—** **जिस तरह** **; अग्नि:—** **आग** **; सु-समृद्ध—** **धधकती हुई** **; अॢच:—** **लपटों वाली** **; करोति—** **बदल देती है** **; एधांसि—** **लकड़ी** **को** **; भस्म-सात्—** **राख में** **; तथा—** **उसी तरह** **; मत्-विषया—** **मुझे लक्ष्य बनाकर** **; भक्ति:—** **भक्ति** **; उद्धव—** **हे उद्धव** **; एनांसि—** **पाप करता है** **; कृत्स्नश:—** **पूरी तरह से।** **.** 

**हे उद्धव, जिस तरह धधकती अग्नि ईंधन को जलाकर राख कर देती है, उसी तरह मेरी** **भक्ति मेरे भक्तों द्वारा किये गये पापों को पूर्णतया भस्म कर देती है।** **तात्पर्य :** ध्यान देना होगा कि भगवान् भकि्त को धधकती अग्नि बतला रहे हैं। पवित्र नाम कीर्तन के बल पर पापकर्म करना सबसे बड़ा अपराध है, अतएव जो ऐसा अपराध करता है उसकी भक्ति की तुलना कृष्ण-प्रेम की धधकती अग्नि से नहीं की जा सकती। जैसाकि पिछले श्लोक में कहा गया है, एक निष्ठावान भक्त अपनी अपरिपक्वता या पुराने दुर्गुणों के कारण कृष्ण को अपना जीवन-लक्ष्य स्वीकार करने के बाद भी, इन्द्रियों द्वारा विचलित किया जा सकता है। किन्तु यदि संयोगवश ऐसा भक्त च्युत होता है, तो भगवान् उसके कर्मफलों को भस्म कर देते हैं, जिस तरह धधकती अग्नि लकड़ी के छोटे-से टुकड़े को तुरन्त जला देती है। भगवान् कृष्ण यशस्वी हैं और जो भगवान् की शरण ग्रहण करता है, उसे भगवद्भक्ति के अद्वितीय लाभ प्राप्त होते हैं।  