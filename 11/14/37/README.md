**एवं समाहितमतिर्मामेवात्मानमात्मनि ।** **विचष्टे मयि सर्वात्मन्ज्योतिज्र्योतिषि संयुतम् ॥ ४५॥** 

शब्दार्थ **** 

**एवम्—** **इस प्रकार** **; समाहित—** **पूर्णतया स्थिर** **; मति:—** **चेतना** **; माम्—** **मुझको** **; एव—** **निस्सन्देह** **; आत्मानम्—** **आत्मा** **;** **आत्मनि—** **आत्मा के भीतर** **; विचष्टे—** **देखता है** **; मयि—** **मुझमें** **; सर्व-आत्मन्—** **भगवान् में** **; ज्योति:—** **सूर्य की किरणें** **;** **ज्योतिषि—** **सूर्य के भीतर** **; संयुतम्—** **संयुक्त।** **.** 

**जिसने अपने मन को मुझमें पूरी तरह स्थिर कर लिया है उसे चाहिए कि अपनी आत्मा के** **भीतर मुझ भगवान् को देखे और व्यष्टि आत्मा को मेरे भीतर देखे। इस तरह वह आत्माओं को** **परमात्मा से संयुक्त देखता है, जिस तरह सूर्य की किरणों को सूर्य से पूर्णतया संयुक्त देखा जाता** **है।** **तात्पर्य :** आध्यात्मिक जगत में हर वस्तु में स्वाभाविक तेज रहता है क्योंकि वह आत्मा का स्वभाव है। अतएव जब आत्मा को परमेश्वर के भिन्नांश के रूप में देखा जाता है, तो इस अनुभव की तुलना सूर्य से निकलने वाली किरणों के देखने से की जा सकती है। परमेश्वर जीव के भीतर रहता है और जीव परमेश्वर के भीतर। किन्तु दोनों ही दशा में जीव नहीं अपितु परमेश्वर ही पालक तथा नियन्ता होता है। यदि लोग कृष्णभावनामृत स्वीकार कर लें और भगवान् कृष्ण को हर जीव के भीतर तथा हर जीव को कृष्ण के भीतर देखें तो प्रत्येक व्यक्ति कितना सुखी हो जाय! कृष्णभावनामृत होने पर मुक्त जीवन कितना सुखद है! ऐसी चेतना के बिना रहना सबसे बड़ा दुर्भाग्य होगा। श्रीकृष्ण यहाँ पर कई प्रकार से कृष्णभावनामृत की श्रेष्ठता का बखान कर रहे हैं और भाग्यशाली लोग ही भगवान् के सन्देश को समझेंगे।  