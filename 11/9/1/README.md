अमृत-पात्र देने के लिए राजी हो गये जिसने बड़ी ही चातुरी से देवताओं को वह पात्र दे दिया। जब असुरों को अमृत-पात्र मिल गया तो उनके समक्ष एक अद्वितीय सुन्दरी प्रकट हुई। सारे असुर इस तरुणी के सौन्दर्य से मोहित हो गये और उस पर आसक्त हो गए। चूँकि असुर अमृत पाने के लिए आपस में लड़ रहे थे अतएव उन्होंने अपने झगड़े को निपटाने के लिए इस सुन्दरी को मध्यस्थ चुना। उनकी इस दुर्बलता का लाभ उठाते हुए भगवान् की अवतार मोहिनी ने असुरों से यह वचन ले लिया कि वह जो भी फैसला करेगी उससे असुरगण विचलित नहीं होंगे। जब असुरों ने यह वचन दे दिया तो सुन्दर षी मोहिनी-मूॢत ने असुरों तथा देवताओं को अलग-अलग पंक्तियों में बैठा दिया जिससे वह अमृत वितरण कर सके। वह जानती थी कि असुर अमृत पान करने के योग्य नहीं हैं; अतएव उन्हें धोखा देकर उसने सारा अमृत देवताओं में बाँट दिया। जब असुरों ने मोहिनी-मूॢत का यह छल देखा तो वे मौन बने रहे। किन्तु उनमें से राहु नामक एक असुर ने देवता का वेश धारण कर लिया और वह जाकर देवताओं की पंक्ति में बैठ गया। वह सूर्य तथा चन्द्रमा के निकट जा बैठा। जब भगवान् ने जान लिया कि राहु किस तरह धोखा दे रहा है, तो उन्होंने तुरन्त ही उसका सिर काट लिया। किन्तु राहु ने पहले ही अमृत चख लिया था; अतएव सिर काटे जाने के बावजूद भी वह जीवित रहा। जब देवतागण अमृत पी चुके तो भगवान् ने पुन: अपना पूर्व-रूप धारण कर लिया। शुकदेव गोस्वामी इस अध्याय की समाप्ति इस वर्णन के साथ करते हैं कि भगवान् के पवित्र नामों, उनकी लीलाओं तथा साज-सामान के जप में कितनी शकि्त होती है।  

**श्रीशुक उवाच** 