गुरु, अपने ही शरीर, का भी वर्णन करता है। कुरर पक्षी से प्राप्त उपदेश यह है कि अनुरकि्त से क्लेश उत्पन्न होता है, किन्तु जो व्यकि्त अनुरक्त नहीं रहता और जिसके कोई भौतिक सश्पति्त नहीं होती, वह असीम सुख पाने का पात्र है। अवधूत ब्राह्मण ने मूर्ख आलसी बालक से यह सीखा कि चिन्तामुक्त होने से मनुष्य भगवान् की पूजा करने में समर्थ होता है और परम आनन्द का अनुभव करता है। एक युवती से जिसने अपने हाथ की कलाइयों में शंख की केवल एक-एक चूड़ी पहन रखी थी, उसे यह शिक्षा मिली कि मनुष्य को अकेले रहना चाहिए और अपने मन को स्थिर करना चाहिए। तभी मन को भगवान् पर पूरी तरह टिकाया जा सकता है। एक बार इस युवती से शादी करने के इच्छुक कई लोग उसके घर पहुँचे, किन्तु संयोगवश उसके सश्बन्धी घर से जा चुके थे। वह घर के भीतर गई और धान कूट कर उन अप्रत्याशित अतिथियों के लिए भोजन पकाने लगी। उस समय उसकी शंख की चूडिय़ाँ एक दूसरे से टकराकर खनक रही थीं, अतएव इस आवाज को रोकने के लिए उसने एक एक करके सारी चूडिय़ाँ तोड़ डालीं, जिससे उसके हाथ में एक एक चूड़ी रह गई। जिस तरह दो या इससे अधिक चूडिय़ाँ आवाज करती हैं, उसी तरह एक ही स्थान पर यदि दो भी व्यक्ति रहें, अधिक का तो कहना ही क्या, तो उनमें परस्पर झगड़ा हो सकता है और व्यर्थ की गपशप हो सकती है। अवधूत ब्राह्मण ने बाण बनाने वाले से भी शिक्षा ली। यह व्यक्ति बाण बनाने में इतना खोया हुआ था कि उसने सड़क से गुजर रहे राजा को भी नहीं देखा। इसी तरह मनुष्य को चाहिए कि श्री हरि की पूजा में अपने मन को एकाग्र करे। अवधूत ब्राह्मण ने सर्प से यह सीख ली कि साधु को चाहिए कि अकेले भ्रमण करे, किसी पूर्व निश्चित स्थान में न ठहरे, सदैव सतर्क तथा गश्भीर रहे, अपनी गतिविधियों को प्रकट नहीं करे, किसी से सहायता न ले और बहुत ही कम बोले। मकड़ी अपने मुँह से जाला निकालती है और उसे पुन: निगल जाती है। उसने मकड़ी से यह सीख ली कि भगवान् इसी तरह से अपने में से सश्पूर्ण ब्रह्माण्ड को उत्पन्न करते हैं और फिर अपने में ही समेट लेते हैं। *पेशस्कृत* बर्र जैसा ही रूप धारण करने वाले दुर्बल कीट से अवधूत ब्राह्मण ने यह सीखा कि जीव स्नेह, घृणा तथा भय में से, जिस पर वह अपनी बुद्धि स्थिर कर देता है अगले जन्म में वही स्वरूप प्राप्त करता है। यह देखते हुए कि क्षणभंगुर शरीर जन्म-मृत्यु के अधीन है, गश्भीर मनुष्य को चाहिए कि इस शरीर से भौतिक अनुरक्ति त्याग दे और अपने उच्चतम लक्ष्य की प्राप्ति के लिए सदैव प्रयत्नशील रहते हुए ज्ञान की खोज में मनुष्य-जीवन के इस दुर्लभ उपहार का ठीक से उपयोग करे।  

**श्रीब्राह्मण उवाच** 