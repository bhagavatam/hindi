**यस्मिन्मनो लब्धपदं यदेत-** **च्छनै: शनैर्मुञ्चति कर्मरेणून् ।** **सत्त्वेन वृद्धेन रजस्तमश्च** **विधूय निर्वाणमुपैत्यनिन्धनम् ॥ १२॥** 

**शब्दार्थ** 

**यस्मिन्—** **जिसमें (भगवान् में)** **; मन:—** **मन** **; लब्ध—** **प्राप्त किया हुआ** **; पदम्—** **स्थायी पद** **; यत् एतत्—** **वही मन** **; शनै:** **शनै:—** **धीरे-धीरे, एक-एक पग करके** **; मुञ्चति—** **त्याग देता है** **; कर्म—** **सकाम कर्मों के** **; रेणून्—** **कल्मष को** **; सत्त्वेन—** **सतोगुण द्वारा** **; वृद्धेन—** **प्रबल हुए** **; रज:—** **रजोगुण** **; तम:—** **तमोगुण** **; च—** **भी** **; विधूय—** **त्यागकर** **; निर्वाणम्—** **दिव्य स्थिति,** **जिसमें मनुष्य अपने ध्यातव्य से संयुक्त हो जाता है** **; उपैति—** **प्राप्त करता है** **; अनिन्धनम्—** **बिना ईंधन के।** **.** 

**जब मन भगवान् पर स्थिर हो जाता है, तो उसे वश में किया जा सकता है। स्थायी दशा को** **प्राप्त करके मन भौतिक कार्यों को करने की दूषित इच्छाओं से मुक्त हो जाता है। इस तरह** **सतोगुण के प्रबल होने पर मनुष्य रजो तथा तमोगुण का पूरी तरह परित्याग कर सकता है और** **धीरे धीरे सतोगुण से भी परे जा सकता है। जब मन प्रकृति के गुण-रूपी ईंधन से मुक्त हो जाता** **है, तो संसार-रूपी अग्नि बुझ जाती है। तब उसका सीधा सश्बन्ध दिव्य स्तर पर अपने ध्यान के** **लक्ष्य, परमेश्वर, से जुड़ जाता है।** **तात्पर्य :** प्रकृति के तीनों गुणों की अन्योन्य क्रिया आध्याति्मक प्रगति के मार्ग पर बड़ी बड़ी बाधाएँ उत्पन्न करती है और यह खतरा बना रहता है कि मनुष्य कहीं अज्ञान के अंधकार में न जा गिरे। जो लोग व्यावहारिक मनोविज्ञान में अनुभवी हैं, वे अनियंत्रित मन के खतरों से परचिति रहते हैं और मन को वश में लाने का निरन्तर प्रयास करते हैं। यदि मनुष्य अपने को रजो तथा तमोगुण के प्रभाव से मुक्त कर ले, तो जीवन अत्यन्त मंगलमय हो जाय। मन को वश में करना तथा इस तरह प्रकृति के गुणों के प्रभाव से अपने को मुक्त कर लेना ही जीवन में वास्तविक प्रगति करने का एकमात्र साधन है। श्रील श्रीधर स्वामी के अनुसार इस श्लोक में *यस्मिन्* शब्द भगवान् का द्योतक है, जो समस्त आनन्द के आगार हैं। मन की लालसाओं का परित्याग यह नहीं बतलाता कि निॢवशेष से तादाश्य हो गया है, जैसाकि स्वप्नरहित निद्रा में अनुभव किया जाता है। जैसे कि इस श्लोक में कहा गया है *सत्त्वेन वृद्धेन* पहले सतोगुण में ²ढ़ता से स्थापित होकर, तब धीरे-धीरे आध्यात्मिक पद तक ऊपर उठा जाय, जहाँ मनुष्य भगवान् के साथ रह सके।  