**कालेनात्मानुभावेन साश्यं नीतासु शक्तिषु ।** **सत्त्वादिष्वादिपुरुष: प्रधानपुरुषेश्वर: ॥ १७॥** **परावराणां परम आस्ते कैवल्यसंज्ञित: ।** **केवलानुभवानन्दसन्दोहो निरुपाधिक: ॥ १८॥** 

**शब्दार्थ** 

**कालेन—** **काल द्वारा** **; आत्म-अनुभावेन—** **भगवान् की निजी शक्ति द्वारा** **; साश्यम्—** **सन्तुलन को** **; नीतासु—** **लाया जाकर** **;** **शक्तिषु—** **भौतिक शक्ति में** **; सत्त्व-आदिषु—** **सतो इत्यादि गुण** **.; आदि-पुरुष:—** **शाश्वत भगवान्** **; प्रधान-पुरुष-ईश्वर:—** **प्रधान** **तथा जीवों के परम नियन्ता** **; पर—** **मुक्तजीवों या देवताओं के** **; अवराणाम्—** **सामान्य बद्धजीवों के** **; परम:—** **परम आराध्य** **;** **आस्ते—** **विद्यमान है** **; कैवल्य—** **मुक्त जीवन** **; संज्ञित:—** **संज्ञा वाला, के नाम वाला** **; केवल—** **निर्मल** **; अनुभव—** **अन्तज्र्ञात का** **अनुभव** **; आनन्द—** **आनन्द** **; सन्दोह:—** **समग्रता** **; निरुपाधिक:—** **उपाधिधारी सश्बन्धों से रहित।** **.** 

**जब भगवान् काल के रूप में अपनी शक्ति का प्रदर्शन करते हैं और सतोगुण जैसी अपनी** **भौतिक शक्तियों को प्रधान (निरपेक्ष साश्य अवस्था) तक ले जाते हैं, तो वे उस निरपेक्ष अवस्था** **(प्रधान) तथा जीवों के भी परम नियन्ता बने रहते हैं। वे समस्त जीवों के भी आराध्य हैं, जिनमें** **मुक्त आत्मा, देवता तथा सामान्य बद्धजीव सश्मिलित हैं। भगवान् शाश्वत रूप से किसी भी** **उपाधि से मुक्त रहते हैं और वे आध्यात्मिक आनन्द की समग्रता से युक्त हैं, जिसका अनुभव** **भगवान् के आध्यात्मिक स्वरूप का दर्शन करने पर होता है। इस तरह भगवान् ''मुक्तिÓÓ का पूरा** **पूरा अर्थ प्रकट करते हैं।** **तात्पर्य :** जो व्यक्ति परम सत्य या भगवान् में अपने मन को स्थिर करता है, वह भौतिक चिन्ता की तरंगों से तुरन्त मुक्त हो जाता है, क्योंकि भगवान् का दिव्य रूप किसी भी तरह के कल्मष या उपाधि से सर्वथा रहित होता है। अल्पज्ञ व्यक्ति इस तर्कहीन सिद्धान्त को मानते हैं कि भगवान् अपनी सृष्टि में रूपान्तरित हो जाते हैं और उनका कोई पृथक् अस्तित्व नहीं रह जाता। वे भ्रमवश यह कल्पना करते हैं कि वे अपने व्यकि्तत्व को विराट में लीन करके भगवान् के ही तुल्य बन सकते हैं। किन्तु *श्रीमद्भागवत* के मतानुसार भगवान् निॢवशेष नहीं होते, अपितु दिव्य गुणों से युक्त होते हैं। प्रकृति के तीनों गुण उनकी कनिष्ठ शक्ति हैं और सर्वशक्तिमान काल जिस पर सारे गुण आश्रित होते हैं, भगवान् का साक्षात् अंश है। इस प्रकार भगवान् भौतिक जगत का सृजन, पालन और संहार करते हैं, फिर भी उससे बिल्कुल विलग रहते हैं। उन बद्धजीवों को, जो भगवान् की कनिष्ठ सृष्टि का लाभ उठाना चाहते हैं, भगवान् ऐसा करने के लिए प्रेरित करते हैं और इस तरह वे नश्वर भौतिक जगत के नकली भोक्ता बन जाते हैं। किन्तु जब मनुष्य को यह व्यावहारिक अनुभव प्राप्त होता है कि स्थूल तथा सूक्ष्म शरीर, तो शाश्वत आत्मा के आवरण मात्र हैं, तो वह भौतिक अनुरक्ति की मूर्खता त्याग कर भगवान् में अनुरक्त हो जाता है। वह अपनी स्वाभाविक स्थिति को समझने लगता है कि वह न तो पदार्थ का भोग करने की है, न भगवान् में लीन होने की। उसकी असली स्थिति तो ईश्वर के दास होने की है। भगवान् के प्रति की गई सेवा शाश्वत, आनन्द तथा ज्ञान से पूर्ण होती है और ऐसी सेवा के बल पर मनुष्य मुक्त हो जाता है तथा उसके कार्यकलाप यशस्वी होते हैं। ऐसी सेवा शाश्वत होती है और इससे वह धीरे धीरे *केवलानुभवानन्द-सन्दोह* के पद को प्राप्त होता है, अर्थात् भगवान् के साकार रूप का दर्शन करके आनन्द के सागर में लीन हो जाता है।  