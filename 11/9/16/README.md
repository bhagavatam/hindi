**गृहारश्भो हि दु:खाय विफलश्चाध्रुवात्मन: ।** **सर्प: परकृतं वेश्म प्रविश्य सुखमेधते ॥ १५॥** 

**शब्दार्थ** 

**गृह—** **घर का** **; आरश्भ:—** **निर्माण** **; हि—** **निश्चय ही** **; दु:खाय—** **दुखदायी** **; विफल:—** **व्यर्थ** **; च—** **भी** **; अध्रुव—** **अस्थायी** **;** **आत्मन:—** **जीव का** **; सर्प:—** **साँप** **; परकृतम्—** **अन्यों द्वारा बनाया गया** **; वेश्म—** **घर** **; प्रविश्य—** **घुस कर** **; सुखम्—** **सुखपूर्वक** **;** **एधते—** **दिन काटता है।** **.** 

**जब नश्वर शरीर में वास करने वाला मनुष्य सुखी घर बनाने का प्रयास करता है, तो उसका** **परिणाम व्यर्थ तथा दुखमय होता है। किन्तु साँप अन्यों द्वारा बनाये गये घर में घुस जाता है और** **सुखपूर्वक रहता है।** **तात्पर्य :** सर्प में अपना घर बनाने की प्रवृत्ति नहीं होती, अपितु वह अन्य प्राणियों द्वारा बनाये गये उपयुक्त स्थान में रहता है। इस तरह वह घर बनाने की झंझट अपने सिर मोल नहीं लेता। श्रील भक्तिसिद्धान्त सरस्वती, इंगित करते हैं कि यद्यपि भौतिकतावादी लोग बिजली, परिवहन, हवाई जहाज इत्यादि का आविष्कार करने और उनका बड़े पैमाने पर उत्पादन करने में अपार कष्ट झेलते हैं, किन्तु अन्तत: ये सारी वस्तुएँ उन वैष्णवों की सुविधा के लिए हैं, जो कृष्णभावनामृत का प्रचार कर रहे हैं। कर्मीजन सदैव ऐसा कष्ट उठायेंगे और भक्तगण ऐसे श्रमपूर्ण उत्पादन को भगवान् की सेवा में लगाकर उन्हें ही अॢपत करते रहेंगे। भक्तगण जीवन की परम सिद्धि की चिन्ता में लगे रहने से भौतिक प्रगति के लिए स्वयं संघर्ष नहीं करते। दूसरी ओर, भक्तों को प्राचीनकाल की संयमित जीवन-शैली का बनावटी रूप से अनुकरण करने की कोई आवश्यकता नहीं रहती। भक्त का लक्ष्य अच्छे से अच्छे तरीके से कृष्ण की सेवा करना है, इसलिए भक्तगण सुन्दर महलों को एवं सभी प्रकार के ऐश्वर्य को किसी निजी लगाव के कारण नहीं ग्रहण करते, अपितु इसलिए कि इन वस्तुओं को भगवान् की सेवा में लगाया जा सके। यदि कोई व्यक्ति ऐसी वस्तुओं का भोग करने की इच्छा रखता है, तो वह शुद्ध भक्ति के पद से नीचे गिर जाता है। भौतिकतावादी लोग तथाकथित योगावयास का दुरुपयोग अपनी काम-शक्ति को जागृत करने अथवा अपने विगत बद्ध जीवन का व्यर्थ ही स्मरण करने के लिए करते हैं। इस तरह वे इन्द्रियतृप्ति की अनन्त खोज के लिए योग का उपयोग करते हुए मावन-जीवन के वास्तविक लक्ष्य को नहीं समझ पाते।  