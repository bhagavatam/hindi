**द्वावेव चिन्तया मुक्तौ परमानन्द आप्लुतौ ।** **यो विमुग्धो जडो बालो यो गुणेवय: परं गत: ॥ ४॥** 

**शब्दार्थ** 

**द्वौ—** **दो** **; एव—** **निश्चय ही** **; चिन्तया—** **चिन्ता से** **; मुक्तौ—** **मुक्त** **; परम-आनन्दे—** **परम सुख में** **; आप्लुतौ—** **निमग्न** **; य:—** **जो** **;** **विमुग्ध:—** **अज्ञानी है** **; जड:—** **कार्यकलाप के अभाव में मन्द हुआ** **; बाल:—** **बालकों जैसा** **; य:—** **जो** **; गुणेवय:—** **प्रकृति के** **गुणों के प्रति** **; परम्—** **भगवान्, जो दिव्य है** **; गत:—** **प्राप्त किया हुआ।** **.** 

**इस जगत में दो प्रकार के लोग समस्त चिन्ताओं से मुक्त होते हैं और परम आनन्द में निमग्न** **रहते हैं—एक तो वे, जो मन्द बुद्धि हैं तथा बालकों के समान अज्ञानी हैं तथा दूसरे वे जो तीनों** **गुणों से अतीत परमेश्वर के पास पहुँच चुके हैं।** **तात्पर्य :** जो बड़े ही जोश के साथ भौतिक इन्द्रियतृप्ति की खोज में लगे रहते हैं, वे धीरे धीरे जीवन की दयनीय स्थिति में ठेल दिये जाते हैं, क्योंकि ज्योंही कोई व्यकि्त प्रकृति के नियमों का तनिक भी उल्लंघन करता है, उसे पापों का फल भोगना पड़ता है। इस तरह भौतिक रूप से सतर्क तथा महत्त्वाकांक्षी लोग भी निरन्तर चिन्तामग्न रहते हैं और समय समय पर वे महान् कष्ट में डूबे रहते हैं। किन्तु जो लोग निकश्मे तथा मन्द बुद्धि हैं, वे अपनी ही दुनिया में रहते हैं, किन्तु जो लोग कृष्ण के शरणागत होते हैं, वे दिव्य आनन्द से ओतप्रोत रहते हैं। अत: मूर्ख तथा भक्त दोनों को इस विचार से शान्त कहा जा सकता है कि वे महत्त्वाकांक्षी लोगों वाली सामान्य चिन्ता से मुक्त रहते हैं। किन्तु इसका अर्थ यह नहीं होता कि मन्द बुद्धि मूर्ख तथा भक्त समान पद पर होते हैं। मूर्ख की शान्ति जड़ पत्थर के तुल्य है, जबकि भक्त की तुष्टि पूर्ण ज्ञान पर आधारित होती है।  