**वासे बहूनां कलहो भवेद्वार्ता द्वयोरपि ।** **एक एव वसेत्तस्मात्कुमार्या इव कङ्कण: ॥ १०॥** 

**शब्दार्थ** 

**वासे—** **घर में** **; बहूनाम्—** **अनेक लोगों के** **; कलह:—** **झगड़ा** **; भवेत्—** **होगा** **; वार्ता—** **बातचीत** **; द्वयो:—** **दो लोगों के** **; अपि—** **भी** **; एक:—** **अकेला** **; एव—** **निश्चय ही** **; वसेत्—** **रहना चाहिए** **; तस्मात्—** **इसलिए** **; कुमार्या:—** **कुमारी (लड़की) के** **; इव—** **स²श** **; कङ्कण:—** **चूड़ी।** **.** 

**जब एक स्थान पर अनेक लोग साथ साथ रहते हैं, तो निश्चित रूप से झगड़ा होगा। यहाँ** **तक कि यदि केवल दो लोग ही एक साथ रहें, तो भी जोर-जोर से बातचीत होगी और आपस में** **मतभेद रहेगा। अतएव झगड़े से बचने के लिए मनुष्य को अकेला रहना चाहिए, जैसा कि हम** **लड़की की चूड़ी के ²ष्टान्त से शिक्षा पाते हैं।** **तात्पर्य :** श्रील विश्वनाथ चक्रवर्ती ठाकुर ने इस सश्बन्ध में एक अच्छा-सा उदाहरण दिया है। चूँकि इस कथा में उल्लिखित लड़की का कोई पति न था, इसलिए उसे अपनी चूडिय़ाँ उतार कर आतिथेय का कर्तव्य निभाना था, जिससे उसकी कलाई में केवल एक-एक चूड़ी रह गई थी। इसी तरह *ज्ञानयोग* विधि की माँग है कि चिन्तन में लगे साधु अकेले रहें, किसी अन्य के साथ न रहें। चूँकि ज्ञानी लोग चिन्तन पर अपना जीवन अॢपत करते हैं, अतएव यदि अनेक ज्ञानी एक साथ रहें, तो उनमें लगातार तर्क-वितर्क चलता रहेगा। इसलिए शान्त वातावरण बनाये रखने के लिए उन्हें अकेले रहना चाहिए। दूसरी ओर एक राजकुमारी किसी भव्य राजकुमार के साथ विवाहित किये जाने के बाद आकर्षक वष एवं आभूषण धारण कर प्रेम करने के लिए राजकुमार के पास जाती है। इसी तरह भक्तिदेवी अपने को उन असंलय वैष्णव रूपी आभूषणों से सँवारती है, जो भगवन्नाम की मधुर ध्वनि का आस्वादन करने के लिए एकत्र होते हैं। चूँकि शुद्ध वैष्णवजन कभी भी अभक्तों के साथ घनिष्ठतापूर्वक मिलते-जुलते नहीं, अत: यह कहा जा सकता है कि वे अकेले रहते हैं, अतएव वे भी इस श्लोक के अभिप्राय को पूरा करते हैं। शुद्ध वैष्णवों के बीच कोई झगड़ा नहीं हो सकता, क्योंकि वे इच्छाहिनता के वास्तविक पद पर होते हैं उन्हें मोक्ष या योगशक्ति की भी इच्छा नहीं रहती, इन्द्रियतृप्ति की तो कहना ही क्या! चूँकि वे सभी कृष्ण-भक्त होते हैं, अतएव भगवान् का गुणगान करने के लिए वे एक-दूसरे से खुलकर मिल-जुल सकते हैं। जैसाकि *श्रीमद्भागवत* (३.२५.३४) में कहा गया है— *नैकात्मतां मे स्पृहयन्ति केचिन्* *मत्पादसेवाभिरता मदीहा:।* *येऽन्योन्यतो भागवता: प्रसज्य* *सभाजयन्ते मम पौरुषाणि॥* ''भक्ति-कार्यों में अनुरक्त तथा मेरे चरणकमलों की सेवा में सदैव लगा रहने वाला शुद्ध भक्त कभी भी मुझसे एकाकार नहीं होना चाहता। ऐसा भक्त जो अटल भक्ति में लगा रहता है मेरी लीलाओं तथा कार्यकलापों का सदैव गुणगान करता है।ÓÓ श्रील भक्तिसिद्धान्त सरस्वती ठाकुर ने इस श्लोक की टीका इस प्रकार की है ''इस कथा की लड़की ने अपनी प्रत्येक कलाई में एक-एक चूड़ी इसीलिए रखी, जिससे चूडिय़ों में जोर-जोर का झगड़ा न हो सके। इसी तरह मनुष्य को चाहिए कि वह उन लोगों की संगति छोड़ दे, जो भगवान् की भक्ति नहीं करते।ÓÓ सीखने योग्य वास्तविक उपदेश यही है। असली वैष्णव सदैव शुद्ध और निर्मल चरित्र वाला होता है। किन्तु उन स्थानों में जहाँ अभक्तगण जुटेंगे, वहाँ निश्चित रूप से भगवद्भकि्त की ईष्र्यापूर्ण आलोचना होगी और जो लोग भगवत्विहीन सच्चाई का विश्लेषण करना चाहते हैं, वे दर्शन के नाम पर काफी उधम तथा शोर मचाएँगे। इसलिए मनुष्य को उन स्थानों में रहना चाहिए, जहाँ भगवान् की पूजा वैदिक मानकों के अनुसार उचित तरीके से की जाती है। यदि प्रत्येक व्यक्ति भगवान् कृष्ण की महिमा का वर्णन करता है, तो पारस्परिक संगति में कोई बाधा नहीं आएगी। किन्तु जहाँ भगवान् के अतिरिक्त नाना प्रकार के कार्य करने होते हैं, वहाँ सामाजिक आदान-प्रदान में बाधा पहुँचेगी। अतएव मनुष्य को चाहिए कि वह उन लोगों से दूर रहे, जो भकि्त के शत्रु हैं, अन्यथा जीवन के आध्यात्मिक लक्ष्य को प्राप्त करना दूभर हो जायेगा। जो व्यक्ति सदा भगवद्भक्तों की संगति में रहता है, वह एक तरह से अकेले ही रहता है। यदि वह ऐसे समुदाय में रहता है, जहाँ भगवान् की इच्छा ही सर्वोपरि होती है, तो वह ऐसी विरोधी स्थितियों से दूर रह सकता है, जो अपनी भौतिक इच्छाओं की तुष्टि के लिए होड़ में लगे अनेक व्यक्तियों द्वारा उत्पन्न होती हैं। ब्राह्मण ने लड़की की चूडिय़ों से बुद्धिमानी से यह शिक्षा ली। इस सन्दर्भ में श्रील मध्वाचार्य निश्नलिखित उद्धरण देते हैं— *असज्जनैस्तु संवासो न कर्तव्य: कथञ्चन।* *यावद् यावच्च बहुभि: सज्जनै स तु मुक्ति-द:॥* ''मनुष्य को किसी भी दशा में उन व्यकि्तयों के साथ नहीं रहना चाहिए, जो भगवद्भक्त नहीं हैं। दूसरी ओर, उसे अनेक भक्तों के साथ रहना चाहिए, क्योंकि ऐसी संगति मुकि्त देने वाली है।ÓÓ  