**सा त्वं न: स्पर्धमानानामेकवस्तुनि मानिनि ।** **ज्ञातीनां बद्धवैराणां शं विधत्स्व सुमध्यमे ॥ ६॥** 

शब्दार्थ **** 

**सा—** **जैसी तुम हो** **; त्वम्—** **तुम** **; न:—** **हम सभी असुरों के** **; स्पर्धमानानाम्—** **जो अधिकाधिक शत्रु बनते जा रहे हैं, उनके** **; एक-** **वस्तुनि—** **एक वस्तु में (अमृत-पात्र में)** **; मानिनि—** **हे प्रतिष्ठित सुन्दरी** **; ज्ञातीनाम्—** **अपने परिवार वालों में** **; बद्ध-वैराणाम्—** **अधिकाधिक शत्रु बनकर** **; शम्—** **कल्याण** **; विधत्स्व—** **सश्पन्न करो** **; सु-मध्यमे—** **हे पतली कमर वाली सुन्दरी।** **.** 

**इस समय हम लोग एक ही बात को—अमृत घट को—लेकर परस्पर शत्रुता में मग्न हैं।** **यद्यपि हम एक ही कुल में उत्पन्न हुए हैं फिर भी हममें शत्रुता बढ़ती ही जा रही है। अतएव हे** **क्षीण कटि वाली सुप्रतिष्ठित सुन्दरी! हमारी आपसे प्रार्थना है कि आप हमारे इस झगड़े को** **निपटाने की कृपा करें।** **तात्पर्य :** असुर लोग समझ गये थे कि उस सुन्दरी ने उन सब का मन मोह लिया था। अतएव उन्होंने एक स्वर से उससे प्रार्थना की कि वह उनके झगड़े का निपटारा करने के लिए मध्यस्था की भूमिका निभाए।  