**सृष्ट्वा पुराणि विविधान्यजयात्मशक्त्या** **वृक्षान्सरीसृपपशून्खगदन्दशूकान् ।** **तैस्तैरतुष्टहृदय: पुरुषं विधाय** **ब्रह्मावलोकधिषणं मुदमाप देव: ॥ २८॥** 

**शब्दार्थ** 

**सृष्ट्वा—** **सृजन करके** **; पुराणि—** **बद्धजीवों को आवास देने वाले भौतिक शरीर** **; विविधानि—** **अनेक प्रकार के** **; अजया—** **माया** **के माध्यम से** **; आत्म-शक्त्या—** **अपनी शक्ति से** **; वृक्षान्—** **वृक्षों को** **; सरीसृप—** **रेंगने वाले जीवों को** **; पशून्—** **पशुओं को** **;** **खग—** **पक्षियों को** **; दन्द-शूकान्—** **साँपों को** **; तै: तै:—** **शरीर की विभिन्न किस्मों (योनियों) द्वारा** **; अतुष्ट—** **असन्तुष्ट** **; हृदय:—** **उसका हृदय** **; पुरुषम्—** **मनुष्य को** **; विधाय—** **उत्पन्न करके** **; ब्रह्म—** **परम सत्य** **; अवलोक—** **दर्शन** **; धिषणम्—** **के उपयुक्त बुद्धि** **;** **मुदम्—** **सुख को** **; आपा—** **प्राप्त किया** **; देव:—** **भगवान्।** **.** 

**भगवान् ने अपनी ही शक्ति, माया शक्ति का विस्तार करके बद्धजीवों को बसाने के लिए** **असंलय जीव-योनियाँ उत्पन्न कीं। किन्तु वृक्षों, सरीसृपों, पशुओं, पकि्षयों, सर्पों इत्यादि के** **स्वरूपों को उत्पन्न करके भगवान् अपने हृदय में तुष्ट नहीं थे। तब उन्होंने मनुष्य को उत्पन्न किया,** **जो बद्ध आत्मा को पर्याप्त बुद्धि प्रदान करने वाला होता है, जिससे वह परम सत्य को देख** **सके। इस तरह भगवान् सन्तुष्ट हो गये।** **तात्पर्य :** ईश्वर ने मनुष्य को विशेष रूप से इसीलिए उत्पन्न किया कि बद्ध आत्मा की मुकि्त सहज ही हो सके। इसलिए जो व्यक्ति मनुष्य-जीवन का दुरुपयोग करता है, वह नरक जाता है। जैसाकि वेदों में कहा गया है *पुरुषत्वे चाविस्तराम् आत्मा* मनुष्य-जीवन में नित्य आत्मा को समझने की अच्छी सश्भावना है। वेद यह भी कहते हैं : *तावयो गाम् आनयत् ता अब्रुवन्* *न वै नोऽयम् अलम् इति।* *तावयोऽश्वमानयत् ता अब्रुवन्* *न वै नोऽयम् अलम् इति।* *तावय: पुरुषम् आनयत् ता* *अब्रुवन् सु-कृतं बत॥* इस श्रुति मंत्र का तात्पर्य यह है कि गाय तथा घोड़े जैसी निश्न योनियाँ सृष्टि के उद्देश्य को पूरा करने के लिए उपयुक्त नहीं हैं। किन्तु मनुष्य-जीवन ईश्वर के साथ अपने नित्य सश्बन्ध को समझने का अवसर प्रदान करता है। इस तरह मनुष्य को भौतिक इन्द्रियों को वश में रखकर मनुष्य-जीवन के असली उद्देश्य को पूरा करना चाहिए। यदि वह कृष्णभावनामृत ग्रहण करता है, तो स्वयं भगवान् प्रसन्नता का अनुभव करते हैं और धीरे धीरे भक्त को अपना स्वरूप प्रकट कर देते हैं। भगवान् की भौतिक सृष्टि में जीव तथा मृत पदार्थ होते हैं और जो अल्पज्ञ हैं, वे ही सृष्टि का भोग करना चाहते हैं। किन्तु भगवान् उन योनियों से प्रसन्न नहीं होते, जो आध्यात्मिक प्रकृति को समझे बिना इन्द्रियतृप्ति के लिए आँख मूँदकर प्रयत्न करते हैं। हम कृष्ण तथा उनके धाम की आनन्दमयी स्थिति की विस्मृति के कारण ही कष्ट पा रहे हैं। यदि हम भगवान् को संरक्षक तथा आश्रय के रूप में मान लें और उनके आदेश का पालन करें, तो हम भगवान् के भिन्नांश रूप में अपना नित्य आनन्दमय पद पुन: आसानी से प्राप्त कर सकते हैं। इसी उद्देश्य से भगवान् ने मनुष्य-जीवन बनाया है।  