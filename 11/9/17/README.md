**एको नारायणो देव: पूर्वसृष्टं स्वमायया ।** **संहृत्य कालकलया कल्पान्त इदमीश्वर: ।** **एक एवाद्वितीयोऽभूदात्माधारोऽखिलाश्रय: ॥ १६॥** 

**शब्दार्थ** 

**एक:—** **एकमात्र** **; नारायण:—** **भगवान्** **; देव:—** **ईश्वर** **; पूर्व—** **पहले** **; सृष्टम्—** **उत्पन्न किया गया** **; स्व-मायया—** **अपनी ही शक्ति** **से** **; संहृत्य—** **अपने में समेट कर** **; काल—** **समय के** **; कलया—** **अंश से** **; कल्प-अन्ते—** **संहार के समय** **; इदम्—** **यह ब्रह्माण्ड** **;** **ईश्वर:—** **परम नियन्ता** **; एक:—** **एकमात्र** **; एव—** **निस्सन्देह** **; अद्वितीय:—** **अनुपम** **; अभूत्—** **बन गया** **; आत्म-आधार:—** **हर वस्तु** **के आगार तथा आश्रय स्वरूप** **; अखिल—** **समस्त शक्तियों के** **; आश्रय:—** **आगार।** **.** 

**ब्रह्माण्ड के स्वामी नारायण सभी जीवों के आराध्य ईश्वर हैं। वे किसी बाह्य सहायता के** **बिना ही अपनी शक्ति से इस ब्रह्माण्ड की सृष्टि करते हैं और संहार के समय वे ब्रह्माण्ड को** **अपने कालरूपी स्वांश से नष्ट करते हैं और बद्धजीवों समेत समस्त ब्रह्माण्डों को अपने में समेट** **लेते हैं। इस तरह उनका असीम आत्मा ही समस्त शक्तियों का आगार तथा आश्रय है। सूक्ष्म** **प्रधान, जो समस्त विराट जगत का आधार है, भगवान् के ही भीतर सिमट जाता है और इस तरह** **उनसे भिन्न नहीं होता। संहार के फलस्वरूप वे अकेले ही रह जाते हैं।** **तात्पर्य :** जैसाकि इस अध्याय के श्लोक २१ में बतलाया जायेगा भगवान् द्वारा ब्रह्माण्ड के स्वतंत्र सृजन तथा संहार की तुलना मकड़ी द्वारा अपना जाल बनाने तथा उसे समेटने से की जा सकती है। इस श्लोक में *एक* शब्द दो बार इसलिए आया है कि भगवान् केवल एक हैं और ब्रह्माण्ड का सारा कार्य तथा उनकी आध्यात्मिक लीलाएँ उनकी ही शक्ति से संचालित है। श्रील विश्वनाथ चक्रवर्ती ठाकुर के अनुसार इस श्लोक में कारणार्णवशायी विष्णु का उल्लेख है। *आत्माधार* तथा *अखिलाश्रय* ये दोनों ही शब्द यह सूचित करते हैं कि नारायण समस्त जीवों के आगार अथवा आश्रय हैं। *आत्माधार* बतलाता है कि भगवान् का निजी शरीर हर वस्तु का आश्रय है। महाविष्णु आदि भगवान् कृष्ण के स्वांश हैं, जिनके शरीर से असंलय शक्तियाँ विस्तार पाकर भौतिक तथा आध्याति्मक लोकों को प्रकट करती हैं। *ब्रह्म-संहिता* के अनुसार ये असंलय लोक भगवान् के शरीर से ही उद्भूत ब्रह्मज्योति के ही भीतर टिके रहते हैं। इस तरह कृष्ण ईश्वर, अर्थात् परम नियन्ता हैं।  