**एवं युगानुरूपावयां भगवान्युगवॢतभि: ।** **मनुजैरिज्यते राजन्श्रेयसामीश्वरो हरि: ॥ ३५॥** 

**शब्दार्थ** 

**एवम्—** **इस प्रकार** **; युग-अनुरूपावयाम्—** **प्रत्येक युग के अनुरूप (विशिष्ट नामों तथा रूपों द्वारा)** **; भगवान्—** **भगवान्** **; युग-** **वॢतभि:—** **विभिन्न युगों में रहने वालों द्वारा** **; मनुजै:—** **मनुष्यों के द्वारा** **; इज्यते—** **पूजा जाता है** **; राजन्—** **हे राजा** **; श्रेयसाम्—** **समस्त आध्यात्मिक लाभ का** **; ईश्वर:—** **नियंत्रक** **; हरि:—** **भगवान् हरि।** **.** 

**इस प्रकार हे राजन्, भगवान् हरि जीवन के समस्त वांछित फलों को देने वाले हैं। बुद्धिमान** **मनुष्य भगवान् के उन विशेष रूपों तथा नामों की पूजा करते हैं, जिन्हें भगवान् विभिन्न युगों में** **प्रकट करते हैं।** **तात्पर्य :** यहाँ पर *युगानुरूपावयाम्* शब्द महत्त्वपूर्ण है। *अनुरूप* का अर्थ है ''उचितÓÓ। भगवान् कृष्ण चाहते हैं कि सारे बद्धजीव आनन्द तथा ज्ञानमय जीवन के लिए भगवद्धाम वापस आयें। इस तरह चारों युगों में—सत्य, त्रेता, द्वापर तथा कलि में—भगवान् ऐसे रूप में प्रकट होते हैं, जो उस युग के मनुष्यों द्वारा पूजने के अनुरूप होता है। श्रील रूप गोस्वामी ने *लघु भागवतामृत* (पूर्वखण्ड १.२५) में कहा है— *कथ्यते वर्णनामावयां शुक्ल:सत्ययुगे हरि:।* *रक्त: श्याम: कर्मात् कृष्णषेतायां द्वापरे कलौ॥* ''भगवान् हरि को उनके रंग तथा नामों के अनुसार सत्ययुग में शुक्ल (श्वेत अथवा परम शुद्ध) तथा त्रेता, द्वापर और कलियुग में क्रमश: रक्त, श्याम तथा काला कहा जाता है।ÓÓ इस तरह उन्हें प्रत्येक युग में महिमा-गायन के उपयुक्त नाम दिये जाते हैं—यथा सत्ययुग में हंस तथा सुपर्ण, त्रेतायुग में विष्णु तथा यज्ञ और द्वापर युग में वासुदेव तथा संकर्षण, किन्तु कलियुग में ऐसे नाम नहीं रखे जाते, यद्यपि ऐसे नाम होते हैं ताकि इससे श्री चैतन्य महाप्रभु के अवतार की सत्यता को हल्के-फुल्के ढंग से प्रकट करने से बचा जा सके। कलियुग में मानव समाज दिखावे तथा ओछेपन से व्याप्त है। इस युग में नकल तथा धूर्तता की प्रबल प्रवृत्ति पाई जाती है। इसीलिए वैदिक वाङ्मय में श्री चैतन्य महाप्रभु के अवतार को गोपनीय रखा गया है, जिससे केवल वे अधिकृत भक्त ही जान सकें, जो उनके बाद पृथ्वी पर उनके संदेश का प्रसार कर सकते हों। सचमुच ही इस आधुनिक युग में अनेक मूर्ख तथा सामान्य व्यक्ति अपने को ईश्वर या अवतार कहते देखे जाते हैं। ऐसे अनेक सस्ते दर्शन तथा ऐसी अकादमियाँ हैं, जो थोड़ी-सी फीस (शुल्क) लेकर मनुष्य को अल्पकाल में ईश्वर बनाने का वचन देती हैं। अमरीका का एक धाॢमक समुदाय अपने अनुयायियों को यह वचन देता है कि वे स्वर्ग में ईश्वर बन जायेंगे। ईसाइयत के नाम पर ऐसा भ्रष्ट प्रचार हो रहा है। अतएव यदि वैदिक वाङ्मय में चैतन्य महाप्रभु के नाम का खुलकर कथन किया जाता, तो संसार में नकली चैतन्य महाप्रभुओं की बाढ़ आ जाती। इसीलिए कलियुग में इस तरह की भगदड़ से बचाने के लिए वैदिक ग्रंथों में विवेक का सहारा लिया गया है और वैदिक संस्कृति के अनुयायियों को गंभीर और गुह्य विधि से वैदिक मंत्रों द्वारा श्री चैतन्य महाप्रभु के अवतरण की सूचना दी जाती है। कलियुग में अपने प्राकट्य के लिए भगवान् ने जो यह विवेकपूर्ण विधि चुनी है, वह इस धरा लोक पर काफी सफल सिद्ध हो रही है। इस तरह विश्व-भर में करोड़ों लोग लाखों नकली चैतन्य महाप्रभुओं के असह्य उत्पीडऩ के बिना ही कृष्ण-नाम का कीर्तन कर रहे हैं। जो लोग भगवान् के पास पहुँचने के लिए सचमुच ही इच्छुक हैं, वे महाप्रभु के मिशन को आसानी से समझ सकते हैं, जबकि झूठी प्रतिष्ठा से फूले हुए और अपनी बुद्धि को कृष्ण की बुद्धि से बड़ी मानते हुए उन्मत्त भौतिकतावादी धूर्तगण इस जगत में सुचारु रूप से भगवान् द्वारा बनाई गई अवतार लेने की व्यालया को नहीं समझ सकते। इस तरह यद्यपि कृष्ण *श्रेयसाम् ईश्वर:* —अर्थात् समस्त वरों के स्वामी हैं, किन्तु ऐसे मूर्खजन भगवान् के मिशन से पराङ्मुख होकर अपने को जीवन के असली लाभ से वंचित रखते हैं।  