**तं तदा पुरुषं मत्र्या महाराजोपलक्षणम् ।** **यजन्ति वेदतन्त्रावयां परं जिज्ञासवो नृप ॥ २८॥** 

**शब्दार्थ** 

**तम्—** **उस** **; तदा—** **उस युग में** **; पुरुषम्—** **परम भोक्ता को** **; मत्र्या:—** **मत्र्य लोग** **; महा-राज—** **महान् राजा** **; उपलक्षणम्—** **भूमिका** **अदा करते** **; यजन्ति—** **पूजा करते हैं** **; वेद-तन्त्रावयाम्—** **मूल वेदों तथा कर्मकाण्डी तंत्रों के अनुसार** **; परम्—** **परम को** **;** **जिज्ञासव:—** **ज्ञानार्जन के इच्छुक** **; नृप—** **हे राजा।** **.** 

**हे राजन्, द्वापर युग में जो लोग परम भोक्ता भगवान् को जानने के इच्छुक होते हैं, वे वेदों** **तथा तंत्रों के आदेशानुसार, उन्हें महान् राजा के रूप में आदर देते हुए पूजा करते हैं।** **तात्पर्य :** जब श्री कृष्ण हस्तिनापुर से विदा हो रहे थे, तो अर्जुन उनके ऊपर छाता ताने हुए थे और उद्धव तथा सात्यकि उन पर अलंकृत पंखा झल रहे थे। (भागवत १.१०.१७-१८) इस तरह महाराज युधिष्ठिर तथा उनके अनुयायियों ने कृष्ण की पूजा सबसे महान् राजा के रूप में तथा भगवान् के रूप में की। इसी तरह राजसूय यज्ञ में विश्व के महापुरुषों ने कृष्ण को राज-राजेश्वर के रूप में अग्रपूजा के लिए चुना। भगवान् की ऐसी आदरसमेत पूजा द्वापर युग की विशेषता है, जैसाकि इस श्लोक में वर्णन हुआ है ( *महाराजोपलक्षणम्* )। प्रत्येक अगले युग में, अर्थात् सत्य, त्रेता, द्वापर तथा कलियुग में मानव समाज की दशा क्रमश: बिगड़ती जाती है। जैसाकि इस श्लोक में उल्लेख हुआ है द्वापर युग के वासियों का एकमात्र उपयुक्त गुण है कि वे *जिज्ञासव:* अर्थात् परब्रह्म को जानने के लिए अतीव इच्छुक होते हैं। अन्यथा अन्य कोई सद्गुण का उल्लेख नहीं है। सत्ययुग के निवासियों को *शान्ता:, निर्वैरा:, सुहृद:* तथा *समा:* कहा जाता है। इसी प्रकार त्रेतायुग के निवासियों को *धॢमष्ठा:* तथा *ब्रह्मवादिन:* और वैदिक आदेशों का पालन करने वाले बतलाया गया है। इस श्लोक में द्वापर युग के निवसियों को केवल *जिज्ञासव:* कहा गया है। अन्यथा उन्हें *मत्र्या:* अर्थात् मत्र्य प्राणियों के गुणों वाले कहा जाता है। यदि द्वापर युग में भी मानव समाज सत्ययुग तथा त्रेतायुग की अपेक्षा निकृष्ट था, तो कलियुग में मानव समाज की जो दुर्दशा होगी, उसकी कल्पना भी नहीं की जा सकती। इसलिए, जैसाकि अगले श्लोकों में वर्णन हुआ है, जिन लोगों ने इस कलियुग में जन्म लिया है, उन्हें अपनी मूर्खता से अपने आप को छुड़ाने के लिए चैतन्य महाप्रभु के आन्दोलन से ²ढ़तापूर्वक जुड़ जाना चाहिए।  