**नमोऽस्तु तस्मा उपशान्तशक्तये** **स्वाराज्यलाभप्रतिपूरितात्मने ।** **गुणेषु मायारचितेषु वृत्तिभि-** **र्न सज्जमानाय नभस्वदूतये ॥ ४४॥** 

शब्दार्थ **** 

**नम:—** **हमारा नमस्कार** **; अस्तु—** **हो** **; तस्मै—** **उसको** **; उपशान्त-शक्तये—** **जो अन्य कुछ उपलब्ध करने का प्रयास नहीं करता, जो** **अशान्त नहीं रहता** **; स्वाराज्य—** **पूर्णतया स्वतंत्र** **; लाभ—** **सारे लाभों का** **; प्रतिपूरित—** **पूरी तरह प्राप्त** **; आत्मने—** **भगवान् में** **;** **गुणेषु—** **भौतिक जगत का, जो तीन गुणों के कारण गतिशील है** **; माया-रचितेषु—** **माया द्वारा उत्पन्न वस्तुओं का** **; वृत्तिभि:—** **इन्द्रियों के ऐसे कार्यों से** **; न सज्जमानाय—** **जो आसक्त नहीं होता है या भौतिक सुख-दुख से परे है** **; नभस्वत्—** **वायु** **; ऊतये—** **भगवान् को जिसने अपने लीला-रूप में इस भौतिक जगत की सृष्टि की।** **.** 

**हम उन भगवान् को सादर नमस्कार करते हैं, जो पूर्णतया शान्त, प्रयास से मुक्त तथा अपनी** **उपलब्धियों से पूर्णतया सन्तुष्ट हैं। वे अपनी इन्द्रियों द्वारा भौतिक जगत के कार्यों में लिप्त नहीं** **होते। निस्सन्देह, इस भौतिक जगत में अपनी लीलाएँ सश्पन्न करते समय वे अनासक्त वायु की** **तरह रहते हैं।** **तात्पर्य :** हम इतना तो जान सकते हैं कि प्रकृति के सारे कार्यकलापों के पीछे भगवान् हैं जिनके संकेत से प्रत्येक घटना घटती है, भले ही हम उन्हें देख न पाएँ। हमें चाहिए कि उन्हें न देख सकने पर भी उन्हें सादर नमस्कार करें। हमें यह ज्ञात होना चाहिए कि वे पूर्ण हैं। उनकी शकि्तयों के द्वारा ( *परास्य शक्तिॢवविधैव श्रूयते* ) सब कुछ व्यवस्थापूर्वक सश्पन्न होता रहता है अतएव उन्हें कुछ भी नहीं करना होता है ( *न तस्य कार्यं करणं च विद्यते* )। जैसाकि यहाँ पर *उपशान्त-शक्तये* शब्द से सूचित होता है, उनकी विभिन्न शक्तियाँ कार्य करती हैं और यद्यपि वे इन शक्तियों को कि्रया-शील करते हैं, किन्तु स्वयं उन्हें कुछ नहीं करना पड़ता। वे हर वस्तु से अनासक्त हैं क्योंकि वे भगवान् हैं। अतएव हम सबको चाहिए कि उन्हें सादर नमस्कार करें।  