**अश्भस्तु यद्रेत उदारवीर्यं** **सिध्यन्ति जीवन्त्युत वर्धमाना: ।** **लोका यतोऽथाखिललोकपाला:** **प्रसीदतां न: स महाविभूति: ॥ ३३॥** 

शब्दार्थ **** 

**अश्भ:—** **इस लोक में या अन्य लोकों में दिखने वाली जलराशि** **; तु—** **लेकिन** **; यत्-रेत:—** **उनका वीर्य** **; उदार-वीर्यम्—** **इतना** **शक्तिशाली** **; सिध्यन्ति—** **उत्पन्न किये जाते हैं** **; जीवन्ति—** **जीवित रहते हैं** **; उत—** **निस्सन्देह** **; वर्धमाना:—** **फूलते-फलते हैं** **;** **लोका:—** **तीनों लोक** **; यत:—** **जिससे** **; अथ—** **भी** **; अखिल-लोक-पाला:—** **ब्रह्माण्ड भर के सारे देवता** **; प्रसीदताम्—** **प्रसन्न हों** **;** **न:—** **हम पर** **; स:—** **वह** **; महा-विभूति:—** **असीम शक्ति वाला पुरुष।** **.** 

**सारा विराट जगत जल से निकला है और जल ही के कारण सारे जीव स्थित हैं, जीवित** **रहते तथा विकसित होते हैं। यह जल भगवान् के वीर्य के अतिरिक्त और कुछ नहीं है। अतएव** **इतनी महान् शक्ति वाले भगवान् हम पर प्रसन्न हों।** **तात्पर्य :** तथाकथित विज्ञानियों के सिद्धान्तों के बावजूद, इस पृथ्वीलोक पर तथा अन्य लोकों में जल की विपुल मात्रा की सृष्टि हाइड्रोजन तथा आक्सीजन के मिश्रण से नहीं होती है। प्रत्युत जल को कभी-कभी भगवान् का पसीना तथा कभी-कभी वीर्य कहा जाता है। जल से ही सारे जीव प्रकट होते हैं और जल से ही वे जीवित रहते तथा बढ़ते हैं। यदि जल न होता तो सारा जीवन समाप्त हो जाता। जल हर एक के जीवन का स्रोत है। अतएव भगवत्कृपा से हमें सारे विश्व में इतना जल उपलब्ध है।  