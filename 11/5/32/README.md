**कृष्णवर्णं त्विषाकृष्णं साङ्गोपाङ्गाषपार्षदम् ।** **यज्ञै: सङ्कीर्तनप्रायैर्यजन्ति हि सुमेधस: ॥ ३२॥** 

**शब्दार्थ** 

**कृष्ण-वर्णम्—** **कृष्ण में आये अक्षरों को दुहराना** **; त्विषा—** **कान्ति से** **; अकृष्णम्—** **काला नहीं (सुनहला)** **; स-अङ्ग—** **संगियों** **समेत** **; उप-अङ्ग—** **सेवकगण** **; अष—** **हथियार** **; पार्षदम्—** **विश्वासपात्र साथी** **; यज्ञै:—** **यज्ञ द्वारा** **; सङ्कीर्तन-प्रायै:—** **मुलय रूप से** **सामूहिक कीर्तन से युक्त** **; यजन्ति—** **पूजा करते हैं** **; हि—** **निश्चय ही** **; सु-मेधस:—** **बुद्धिमान व्यक्ति।** **.** 

**कलियुग में, बुद्धिमान व्यक्ति ईश्वर के उस अवतार की पूजा करने के लिए सामूहिक कीर्तन** **(संकीर्तन) करते हैं, जो निरन्तर कृष्ण के नाम का गायन करता है। यद्यपि उसका वर्ण श्यामल** **(कृष्ण) नहीं है किन्तु वह साक्षात् कृष्ण है। वह अपने संगियों, सेवकों, आयुधों तथा** **विश्वासपात्र साथियों की संगत में रहता है।** **तात्पर्य :** यही श्लोक *चैतन्य-चरितामृत* (आदि लीला ३.५२) में कृष्णदास कविराज द्वारा उद्धृत किया गया है। श्रील प्रभुपाद ने इस श्लोक की टीका इस प्रकार की है—''यह पाठ *श्रीमद्भागवत*  (११.५.३२) में आया है। श्रील जीव गोस्वामी ने *भागवत* पर की गई अपनी टीका *क्रम सन्दर्भ* में इस श्लोक की व्यालया की है, जिसमें उन्होंने कहा है कि भगवान् कृष्ण सुनहरे रंग में भी प्रकट होते हैं। ये सुनहरे भगवान् कृष्ण, भगवान् चैतन्य हैं, जिनकी पूजा इस युग में बुद्धिमान लोग करते हैं। इसकी पुष्टि *श्रीमद्भागवत* में गर्ग मुनि द्वारा की गई है, जिन्होंने कहा था कि यद्यपि बालक कृष्ण श्यामल है, किन्तु वह तीन अन्य रंगों में—लाल, श्वेत तथा पीले रंग में भी प्रकट होता है। उन्होंने अपने श्वेत तथा लाल वर्णों का प्रदर्शन क्रमश: सत्ययुग तथा त्रेतायुग में किया। किन्तु उन्होंने पीले-सुनहरे रंग का प्रदर्शन तब तक नहीं किया, जब तक वह भगवान् चैतन्य के रूप में प्रकट नहीं हुए, जो गौर हरि के नाम से विलयात हैं। श्रील जीव गोस्वामी बतलाते हैं कि *कृष्णवर्णम्* का अर्थ है, श्रीकृष्ण चैतन्य। कृष्णवर्णम् तथा कृष्णचैतन्य समतुल्य है। कृष्ण-नाम भगवान् कृष्ण तथा भगवान् चैतन्य कृष्ण दोनों में आता है। श्री चैतन्य महाप्रभु भगवान् हैं, किन्तु वे कृष्ण का वर्णन करने में सदैव लगे रहते हैं और इस तरह वे उनके नाम तथा रूप का कीर्तन करके तथा स्मरण करके दिव्य आनन्द पाते हैं। स्वयं भगवान् कृष्ण सर्वोच्च उपदेश देने के लिए चैतन्य के रूप में प्रकट होते हैं। *वर्णयति* का अर्थ है ''कहता हैÓÓ या ''वर्णन करता है।ÓÓ भगवान् चैतन्य सदैव कृष्ण-नाम का कीर्तन करते हैं और उसका गुणानुवाद भी करते हैं और चूँकि वे स्वयं कृष्ण हैं, अतएव जो भी उनसे मिलता है, वह स्वत: कृष्ण-नाम का कीर्तन करता है और बाद में अन्यों से उसका कथन करता है। वह दूसरे व्यक्ति में दिव्य कृष्णभावनामृत प्रविष्ट कर देता है, जिससे कीर्तन करने वाला दिव्य आनन्द में लीन हो जाता है। इसलिए वह सभी तरह से हर एक के समक्ष कृष्ण-रूप में प्रकट होता है चाहे व्यक्ति-रूप में हो या ध्वनि के रूप में। श्री चैतन्य का दर्शन करने से ही, उसे तुरन्त भगवान् कृष्ण का स्मरण हो आता है। इस तरह उन्हें *विष्णु तत्त्व* के रूप में ग्रहण किया जा सकता है। दूसरे शब्दों में, श्री चैतन्य साक्षात् भगवान् कृष्ण हैं। *सांगोपांगाषपार्षदम्* भी यह सूचित करता है कि श्री चैतन्य भगवान् कृष्ण हैं। उनका शरीर सदैव चन्दन के आभूषणों तथा चन्दन-लेप से विभूषित रहता है। अपने अद्वितीय सौन्दर्य से वे अपने युग के सारे लोगों को दमित करते हैं। अन्य अवतारों में कभी कभी भगवान् ने अषों का उपयोग असुरों को परास्त करने के लिए किया था, किन्तु इस युग में भगवान् चैतन्य महाप्रभु जैसे सर्व आकर्षक रूप से उन असुरों का दमन करते हैं। श्रील जीव गोस्वामी व्यालया करते हैं कि उनका सौन्दर्य असुरों को दमन करने के लिए उनके अष हैं। चूँकि वे सर्व आकर्षक हैं, अतएव यह समझना होगा कि सारे देवता उनके संगियों जैसे रहते थे। उनके कर्म असाधारण थे और उनके संगी अद्भुत थे। जब उन्होंने संकीर्तन आन्दोलन का प्रसार किया, तब विशेषकर बंगाल तथा बिहार में अनेक विद्वानों तथा आचार्यों को आकृष्ट किया। श्री चैतन्य के साथ सदा ही उनके श्रेष्ठतम संगी, जैसे कि नित्यानन्द, अद्वैत, गदाधर तथा श्रीवास रहते थे। ''श्रील जीव गोस्वामी ने वैदिक साहित्य का एक श्लोक उद्धृत किया है, जिसमें कहा गया है कि यज्ञ-प्रदर्शनों या उत्सवों को मनाने की कोई आवश्यकता नहीं है। वे टीका करते हैं कि ऐसे बाहरी दिखलावटी प्रदर्शनों में न लगकर सारे लोगों को जाति तथा रंग का भेदभाव त्यागकर भगवान् चैतन्य की पूजा करने के लिए हरे कृष्ण महामंत्र का सामूहिक कीर्तन करना चाहिए। *कृष्णवर्णं त्विषाकृष्णम्*  यह सूचित करता है कि कृष्ण-नाम को वरीयता प्रदान की जानी चाहिए। श्री चैतन्य ने कृष्णभावनामृत की शिक्षा दी और कृष्ण-नाम का कीर्तन किया। इसलिए श्री चैतन्य की पूजा करने के लिए सभी लोगों को मिल कर *महामंत्र* का—हरे कृष्ण हरे कृष्ण कृष्ण कृष्ण हरे हरे/हरे राम हरे राम राम राम हरे हरे का कीर्तन करना चाहिए। गिरजाघरों, मन्दिरों या मसजिदों में पूजा का प्रसार करना सश्भव नहीं रहा, क्योंकि लोगों को इसमें रुचि नहीं है। किन्तु हरे कृष्ण का कीर्तन कहीं भी किया जा सकता है। इस तरह से श्री चैतन्य की पूजा करते हुए सर्वोच्च कर्म किया जा सकता है और भगवान् को तुष्ट करने का सर्वोच्च धाॢमक उद्देश्य पूरा किया जा सकता है। ''श्री चैतन्य महाप्रभु के सुप्रसिद्ध शिष्य श्रील सार्वभौम भट्टाचार्य ने कहा है, ''जब दिव्य भक्ति का सिद्धान्त लुप्त हो गया, तो श्रीकृष्ण चैतन्य भक्ति-विधि को पुन: बताने हेतु प्रकट हुए हैं। वे इतने दयालु हैं कि कृष्ण-प्रेम का वितरण कर रहे हैं। हर व्यकि्त को चाहिए कि उनके चरणकमलों की ओर अधिकाधिक आकृष्ट हो, जिस तरह कि गुनगुनाते भौंरे कमल-पुष्प की ओर आकृष्ट होते हैं।ÓÓ श्री चैतन्य महाप्रभु के अवतार का वर्णन *श्रीविष्णुसहस्रनाम* में भी हुआ है, जो *महाभारत* के दान- धर्म पर्व के अध्याय १८९ में आया है। श्रील जीव गोस्वामी ने इसका सन्दर्भ इस प्रकार दिया है— *सुवर्णवर्णो हेमांगो वरांगश्चन्दनांगदी* —अपनी प्रारश्भिक लीलाओं में वे सुनहले रंग वाले गृहस्थ के रूप में प्रकट होते हैं। उनके अंग सुन्दर हैं और उनका चंदन-लेपित शरीर पिघले सोने जैसा लगता है। उन्होंने यह भी उद्धृत किया है— *संन्यासकृच्छम: शान्तो निष्ठा शानि्त परायण:* —बाद की लीलाओं में वे संन्यास धारण करते हैं और समभाव तथा शान्त रहते हैं। वे शान्ति तथा भक्ति के सर्वोच्च धाम हैं, क्योंकि वे निॢवशेषवादी अभक्तों को चुप करा देते हैं।  