**न ह्यत: परमो लाभो देहिनां भ्राश्यतामिह ।** **यतो विन्देत परमां शाङ्क्षन्त नश्यति संसृति: ॥ ३७॥** 

**शब्दार्थ** 

**न—** **नहीं है** **; हि—** **निस्सन्देह** **; अत:—** **इस (संकीर्तन विधि) की अपेक्षा** **; परम:—** **महान्** **; लाभ:—** **प्राप्त करने योग्य वस्तु** **;** **देहिनाम्—** **देहधारियों के लिए** **; भ्राश्यताम्—** **विचरण करने के बाध्य हुए** **; इह—** **इस ब्रह्माण्ड-भर में** **; यत:—** **जिससे** **; विन्देत—** **प्राप्त करता है** **; परमाम्—** **परम** **; शान्तिम्—** **शान्ति** **; नश्यति—** **तथा नष्ट करता है** **; संसृति:—** **जन्म-मृत्यु के आवागमन को।** **.** 

**निस्सन्देह, भौतिक जगत में विचरण करने के लिए बाध्य किये गये देहधारी जीवों के लिए** **भगवान् के संकीर्तन आन्दोलन से बढ़कर और कोई सश्भावित लाभ नहीं है, जिसके द्वारा वह** **परम शान्ति पा सके और अपने को बारश्बार जन्म-मृत्यु के चक्र से छुड़ा सके।** **तात्पर्य :** *स्कन्द पुराण* तथा अन्य पुराणों में निश्नलिखित वक्तव्य प्राप्य है— *महाभागवता नित्यं* *कलौ कुर्वन्ति कीर्तनम्* —कलियुग में भगवान् के महान् भक्तगण सदैव कीर्तन में व्यस्त रहते हैं। भगवान् स्वभाव से दयालु हैं और वे उन पर विशेष रूप से कृपालु रहते हैं, जो असहायावस्था में उनके चरणकमलों में पूरी तरह आत्म-समर्पण कर देते हैं। कोई भी व्यक्ति भगवान् के पवित्र नामों का कीर्तन करके तुरन्त भगवान् के चरणकमलों में शरण पा सकता है। श्रील श्रीधर स्वामी के अनुसार पूर्वयुगों में भी, यहाँ तक कि सत्ययुग में भी, जीवों के लिए सिद्धि प्राप्त करना सश्भव न था, जितना कि कलियुग में है। श्रील जीव गोस्वामी ने इसकी व्यालया इस प्रकार की है—प्राचीन युगों में, यथा सत्ययुग में मनुष्य पूर्णतया योग्य होते थे और वे बिना खाये-पिये या सोये हुए हजारों वर्षों तक ध्यान करते हुए कठिन से कठिन आध्यात्मिक विधियाँ सश्पन्न कर सकते थे। इस तरह यद्यपि भगवान् के नाम की शरण ग्रहण करने वाला कोई भी व्यक्ति सारी सिद्धि पा सकता है, किन्तु सत्ययुग के अत्यन्त योग्य व्यक्ति यह नहीं मानते थे कि मात्र जीभ और होंठ हिलाना अर्थात् भगवन्नाम कीर्तन करना पूर्ण विधि है और भगवान् का पवित्र नाम ही सारे ब्रह्माण्ड में एकमात्र आश्रय है, इसलिए वे ध्यान, आसन, प्राणायाम और समाधि जैसी कठिन एवं विस्तृत योग-विधियों के प्रति आकृष्ट होते थे। सत्ययुग में पापमय जीवन का नाम तक नहीं था, इसलिए उस युग के लोग कलियुग में दिखाई पडऩे वाले कर्मफलों—यथा विश्वयुद्ध, दुॢभक्ष, प्लेग, सूखा, पागलपन इत्यादि के द्वारा पीडि़त नहीं होते थे। यद्यपि सत्ययुग में लोग भगवान् को जीवन का चरम लक्ष्य मान कर पूजते थे और ²ढ़तापूर्वक *धर्म* का पालन करते थे, किन्तु वे अपने को असहाय नहीं मानते, फलत: उन्हें भगवान् के प्रति गहन प्रेम का अनुभव नहीं हो पाता। किन्तु कलियुग में जीवन-परिस्थितियाँ इतनी असहनीय हैं, आधुनिक सरकारें इतनी घिनौनी हैं, हमारे शरीर कायिक तथा मानसिक रोग से इतने त्रस्त हैं और आत्मसंयम भी इतना कष्टकर हो चुका है कि बद्धजीव इस युग के घातक हमले से बचाव के लिए याचना करते हुए जोर से कृष्ण-कृष्ण चिल्ला उठते हैं। कृष्णभावनामृत आन्दोलन के सदस्यों को इस युग में मानव समाज में व्याप्त विरोधाभासों का प्रत्यक्ष एवं अविस्मरणीय अनुभव है, अतएव उन्हें विश्वास है कि भगवान् की कृपा के अतिरिक्त अन्य कुछ प्राप्त करने की आवश्यकता नहीं है। विश्व-भर में हमारे इस्कॉन केन्द्रों में अत्यन्त अद्भुत ढंग से भावपूर्ण कीर्तन किये जाते हैं, जिसमें सभी क्षेत्रों के पुरुष, षी तथा बालक बड़े ही उत्साह से कृष्ण- नाम का कीर्तन करते हैं और आनन्दमग्न होकर नाचते हैं और वे तथाकथित जन-भूत की बिल्कुल परवाह नहीं करते। अमरीका में ओबरलिन कालेज के एक प्रोफेसर कैलीफोॢनया में स्थित एक हरे कृष्ण केन्द्र देखने आये, तो कृष्ण के पवित्र नाम के सामूहिक संकीर्तन में, भक्तों के उत्साह को देखकर चकित रह गये। इस तरह अपनी असहाय तथा दीन अवस्था के कारण कलियुग में सारे जीवों में कृष्ण-नाम के प्रति पूर्ण आत्म-समर्पण की अन्त:प्रेरणा है और वे अपनी सारी आशाएँ तथा विश्वास कृष्ण-नाम पर ही केन्द्रित करते हैं। इसलिए कलियुग सर्वोत्तम युग है, क्योंकि इस युग में सत्ययुग या अन्य युगों की अपेक्षा कहीं अधिक तीव्रता से बद्धजीव माया के राज्य से विमुख होकर कृष्ण के पवित्र नाम की शरण ग्रहण करते हैं। पूर्ण समर्पण की यह दशा *परमाम् शान्तिम्* कहलाती है। श्रील मध्वाचार्य ने *स्वाभाव्य* नामक ग्रंथ से इस आशय का एक उद्धरण दिया है कि परश्परा-प्राप्त प्रामाणिक गुरु अपने शिष्यों की मनोवृत्ति तथा क्षमताओं को समझ सकता है और उनको उपयुक्त पूजा- विधि में लगा सकता है। इस तरह गुरु अपने शिष्यों के मार्ग के सारे अवरोधों को दूर कर देता है। सामान्य नियम यह है कि कोई भी व्यकि्त अपने वर्तमान युग में प्रकट होने वाले भगवान् के विशेष स्वरूप की पूजा करे। उसे भगवान् के उन अन्य रूपों से भी प्रेम और उनकी पूजा करनी चाहिए, जो अन्य युगों में प्रकट होते हैं। यह विशेष संस्तुति की जाती है कि समस्त प्रकार की सुरक्षा पाने के लिए नृङ्क्षसहदेव के नाम का कीर्तन किया जाय। इस्कॉन आन्दोलन में इन सारे आदेशों को व्यवहार में लाया जाता है। कृष्णभावनामृत समाज के अन्तर्गत सारे मनुष्यों, षियों तथा बच्चों को उनके स्वभाव के अनुसार भगवान् की पूजा में लगाया जाता है। इसके अतिरिक्त चैतन्य महाप्रभु के आदेशानुसार हम द्वापर युग में प्रकट हुए कृष्ण तथा बलराम की भी पूजा करते हैं, क्योंकि वे आदि भगवान् हैं। इसी तरह दशावतार स्तोत्र, *जय जगदीश हरे* का कीर्तन करके और *श्रीमद्भागवत* का पठन करके इस्कॉन के सदस्य भगवान् के समस्त स्वांशों की पूजा करते हैं। प्रत्येक आरति के पश्चात् इस आन्दोलन की रक्षा के लिए नृङ्क्षसहदेव की स्तुति की जाती है, जो मानव समाज के लिए अत्यावश्यक है।  