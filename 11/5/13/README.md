**धनं च धर्मैकफलं यतो वै** **ज्ञानं सविज्ञानमनुप्रशान्ति ।** **गृहेषु युञ्जन्ति कलेवरस्य** **मृत्युं न पश्यन्ति दुरन्तवीर्यम् ॥ १२॥** 

**शब्दार्थ** 

**धनम्—** **धन** **; च—** **भी** **; धर्म-एक-फलम्—** **धाॢमकता ही, जिसका एकमात्र उचित फल है** **; यत:—** **जिस (धाॢमक जीवन) से** **;** **वै—** **निस्सन्देह** **; ज्ञानम्—** **ज्ञान** **; स-विज्ञानम्—** **प्रत्यक्ष अनुभूति सहित** **; अनुप्रशान्ति—** **तथा तदुपरान्त कष्ट से मोक्ष** **; गृहेषु—** **अपने** **घरों में** **; युञ्जन्ति—** **उपयोग करते हैं** **; कलेवरस्य—** **अपने भौतिक शरीर का** **; मृत्युम्—** **मृत्यु** **; न पश्यन्ति—** **नहीं देख सकते** **;** **दुरन्त—** **दुर्लंघ्य** **; वीर्यम्—** **जिसकी शक्ति।** **.** 

**सञ्चित धन का एकमात्र उचित फल धाॢमकता है, जिसके आधार पर मनुष्य जीवन की** **दार्शनिक जानकारी प्राप्त कर सकता है, जो अन्तत: परब्रह्म की प्रत्यक्ष अनुभूति में और इस तरह** **समस्त कष्ट से मोक्ष में परिणत हो जाता है। किन्तु भौतिकतावादी व्यकि्त अपने धन का सदुपयोग** **अपनी पारिवारिक स्थिति की उन्नति में ही करते हैं। वे यह देख नहीं पाते कि दुर्लंघ्य मृत्यु शीघ्र** **ही उनके दुर्बल भौतिक शरीर को विनष्ट कर देगी।** **तात्पर्य :** वे वस्तुएँ, जो स्वामी के कब्जे में रहती हैं, *धनम्* कहलाती हैं। जब कोई मूर्ख व्यक्ति अपने शरीर तथा परिवार की प्रतिष्ठा बढ़ाने के लिए अपनी सारी गाढ़ी कमाई को खर्च करने का आदी हो जाता है, तो वह यह नहीं देख पाता कि मृत्यु किस तरह ²ढ़ गति से उसके शरीर तथा उसके परिवार एवं मित्रों के नश्वर शरीरों के निकट पहुँच रही है। *मृत्यु: सर्वहरश्चाहम्* —भगवान् सर्वशक्तिमान मृत्यु के रूप में प्रकट होते हैं, जो समस्त भौतिक वस्तुओं को नष्ट कर देती है। वस्तुत: परिवार में भी अपने धन का उपयोग अपने तथा अपने परिवार के आध्यात्मिक उत्थान के लिए ही करना चाहिए। कृष्णभावनामृत आन्दोलन में ऐसे बहुत-से धाॢमक गृहस्थ हैं, जो सरल शान्त जीवन बिताते हैं और अपने धन का उपयोग अपने घर पर कृष्णभावनाभावित कार्यों को करने तथा उन विरक्त ब्रह्मचारियों तथा संन्यासियों की सहायता करने में करते हैं, जो सार्वजनिक स्थानों में कृष्णभावनामृत का प्रचार करने में लगे हुए हैं। ऐसे गृहस्थ भी जो अपनी शतप्रतिशत शक्ति कृष्णभावनामृत में अॢपत नहीं कर पाते, धीरे धीरे जीवन के आध्यात्मिक सिद्धान्तों को ठीक से समझने लगते हैं और अंतत: कृष्ण के चरणकमलों पर ²ढ़तापूर्वक अध्यात्मवादी बन जाते हैं। इस तरह वे जन्म, जरा, व्याधि तथा मृत्यु—बद्ध जीवन की इन चिन्ताओं से अपने को मुक्त कर लेते हैं। कृष्णभावनामृत के बिना जीवन वस्तुत: निर्धनता है, किन्तु निर्धनताग्रस्त भौतिकतावादी, जिसकी बुद्धि सीमित है, यह नहीं समझ पाता कि असली धन तो कृष्णभावनामृत या भगवत्प्रेम को सर्वोच्च शिखर तक पहुँचाना है। ऐसे लोग अपनी सन्तानों को पशुओं की तरह पाल-पोस कर बड़ा करते हैं, जिनका एकमात्र उद्देश्य झूठी प्रतिष्ठा तथा भौतिक इन्द्रिय-सुख रहता है। ऐसे भौतिकतावादी गृहस्थ डरते रहते हैं कि आध्यात्मिक जीवन में अधिक रुचि होने से, उनकी सन्तानों की झूठी प्रतिष्ठा प्राप्त करने की महत्त्वाकांक्षा को कहीं क्षति न पहुँचे। वस्तुत: मृत्यु ऐसे आध्याति्मकता से विहीन भौतिकतावादियों के सारे प्रयासों तथा योजनाओं को ध्वस्त कर देगी। यदि पारिवारिक जीवन तथा धन का उपयोग कृष्णभावनामृत में किया जाता है, तो मनुष्य नित्य-अनित्य, आत्मा-पदार्थ, सुख-दुख के बीच भेद करना सीखेगा और इस तरह जीव मुक्त हो सकेगा तथा सैद्धान्तिक ज्ञान से ऊपर उठ कर कृष्णभावनाभावित जीवन की सर्वोच्च सिद्धि प्राप्त करेगा। सीमित संवेदनात्मक ज्ञान अर्थात् *प्रत्यक्ष ज्ञान*  सैद्धान्तिक आध्यात्मिक ज्ञान अर्थात् *परोक्ष ज्ञान* के बिना व्यर्थ है, क्योंकि परोक्ष ज्ञान सावधान के साथ अनुशीलन से क्रमश: पक्व होकर *अपरोक्ष ज्ञान* बन जाता है। इस श्लोक में आया हुआ *अनुप्रशान्ति* शब्द सूचित करता है कि आध्यात्मिक ज्ञान ( *विज्ञानम्* ) द्वारा मनुष्य को नित्य शानि्त तथा आनन्द की परम उत्कृष्ट अवस्था प्राप्त होती है, जो भौतिकतावादी बद्धजीवों के स्वप्नों से बहुत आगे है।  