**इमे वयं यत्प्रिययैव तन्वा** **सत्त्वेन सृष्टा बहिरन्तरावि: ।** **गङ्क्षत न सूक्ष्मामृषयश्च विद्महे** **कुतोऽसुराद्या इतरप्रधाना: ॥ ३१॥** 

शब्दार्थ **** 

**इमे—** **ये** **; वयम्—** **हम (देवता)** **; यत्—** **जिसको** **; प्रियया—** **अत्यन्त प्रिय लगने वाले** **; एव—** **निश्चय ही** **; तन्वा—** **भौतिक शरीर** **;** **सत्त्वेन—** **सतोगुण से** **; सृष्टा:—** **उत्पन्न** **; बहि:-अन्त:-आवि:—** **यद्यपि बाहर तथा भीतर से पूर्णतया अवगत** **; गतिम्—** **लक्ष्य** **; न—** **नहीं** **; सूक्ष्माम्—** **अत्यन्त सूक्ष्म** **; ऋषय:—** **सन्त पुरुष** **; च—** **भी** **; विद्महे—** **समझते हैं** **; कुत:—** **कैसे** **; असुर-आद्या:—** **असुर तथा** **नास्तिक** **; इतर—** **अन्य नगण्य लोग** **; प्रधाना:—** **यद्यपि वे अपने समाज के नेता हैं।** **.** 

**चूँकि हमारे शरीर सत्त्वगुण से निॢमत हैं इसलिए हम देवगण भीतर तथा बाहर से सतोगुण** **में स्थित हैं। सारे सन्त पुरुष भी इसी प्रकार स्थित हैं। अतएव यदि हम भगवान् को न भी समझ** **सकते हों तो उन नगण्य प्राणियों के विषय में क्या कहा जाये जो रजो तथा तमो गुणों में स्थित** **हैं? भला वे भगवान् को कैसे समझ सकते हैं? हम उन भगवान् को सादर नमस्कार करते हैं।** **तात्पर्य :** नास्तिक तथा असुर भगवान् को नहीं समझ पाते यद्यपि भगवान् हर एक के भीतर सि्थत हैं। उनके लिए भगवान् अन्त में काल रूप में प्रकट होते हैं जैसाकि *भगवद्गीता* में पुष्ट हुआ है ( *मृत्यु:* *सर्वहरश्चाहम्* )। नास्तिक लोग सोचते हैं कि वे स्वतंत्र हैं, अत: वे भगवान् की सर्वश्रेष्ठता की परवाह नहीं करते; फिर भी भगवान् अपनी सर्वश्रेष्ठता तब जताते हैं जब वे काल के रूप में उन को अभिभूत करते हैं। मृत्यु के समय उनका तथाकथित वैज्ञानिक ज्ञान तथा भगवान् की सर्वश्रेष्ठता को नकारने की दार्शनिक कल्पना विफल हो जाती है। उदाहरणार्थ, हिरण्यकशिपु नास्तिक वर्ग के लोगों का उच्च प्रतिनिधि था। वह सदैव ईश्वर के अस्तित्व को चुनौती देता था और इस प्रकार वह अपने पुत्र के प्रति भी शत्रुता रखने लगा था। प्रत्येक व्यक्ति हिरण्यकशिपु के नास्तिक सिद्धान्तों से भयभीत था। किन्तु जब भगवान् नृङ्क्षसह देव उसे मारने के लिए प्रकट हुए तो उसके नास्तिक सिद्धान्त उसे बचा नहीं पाये। भगवान् नृङ्क्षसहदेव ने हिरण्यकशिपु को मार डाला और उसके सारे बल, प्रभाव तथा गर्व को चूर-चूर कर दिया। किन्तु नास्तिक लोग यह कभी नहीं समझ पाते कि उनके द्वारा सृजित प्रत्येक वस्तु किस तरह विनष्ट कर दी जाती है। यद्यपि परमात्मा उनके भीतर स्थित हैं, किन्तु रजो तथा तमो गुणों की प्रधानता के कारण वे भगवान् की सर्वश्रेष्ठता को समझ नहीं पाते। यहाँ तक कि देवता तथा भक्त भी भगवान् के गुणों एवं उनकी स्थिति से पूर्णत: अवगत नहीं हैं यद्यपि वे दिव्य पद पर या सत्त्व पद पर आसीन होते हैं। फिर भला असुर तथा नास्तिक लोग भगवान् को कैसे समझ सकते हैं? ऐसा सश्भव नहीं है। अतएव इस ज्ञान को प्राप्त करने के लिए ब्रह्मा इत्यादि देवताओं ने भगवान् को सादर नमस्कार किया।  