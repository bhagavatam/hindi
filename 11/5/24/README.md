**विपश्चितं प्राणमनोधियात्मना-** **मर्थेन्द्रियाभासमनिद्रमव्रणम् ।** **छायातपौ यत्र न गृध्रपक्षौ** **तमक्षरं खं त्रियुगं व्रजामहे ॥ २७॥** 

शब्दार्थ **** 

**विपश्चितम्—** **सर्वज्ञ को** **; प्राण—** **किस तरह प्राण कार्यशील है** **; मन:—** **किस तरह मन कार्यशील है** **; धिय—** **किस तरह बुद्धि** **कार्यशील है** **; आत्मनाम्—** **सारे जीवों का** **; अर्थ—** **इन्द्रिय-विषय** **; इन्द्रिय—** **इन्द्रियाँ** **; आभासम्—** **ज्ञान** **; अनिद्रम्—** **सदैव जाग्रत** **तथा अज्ञान से मुक्त** **; अव्रणम्—** **सुख तथा दुख से प्रभावित होने वाले भौतिक शरीर के बिना** **; छाया-आतपौ—** **अज्ञान से दुखी** **समस्त लोगों के आश्रय** **; यत्र—** **जहाँ** **; न—** **नहीं** **; गृध्र-पक्षौ—** **किसी भी जीव का पक्षपात** **; तम्—** **उसको** **; अक्षरम्—** **अच्युत** **;** **खम्—** **आकाश के समान सर्वत्र व्याप्त** **; त्रि-युगम्—** **तीन युगों (सत्य, त्रेता तथा द्वापर) में छह ऐश्वर्यों समेत प्रकट होकर** **;** **व्रजामहे—** **मैं शरण ग्रहण करता हूँ।** **.** 

**भगवान् प्रत्यक्ष तथा अप्रत्यक्ष रूप से जानते रहते हैं कि किस प्रकार प्राण, मन तथा बुद्धि** **समेत प्रत्येक वस्तु उनके नियंत्रण में कार्य करती है। वे हर वस्तु के प्रकाशक हैं और अज्ञान उन्हें** **छू तक नहीं गया। उनका भौतिक शरीर नहीं होता जो पूर्वकर्मों के फलों से प्रभावित हो। वे** **पक्षपात तथा भौतिकतावादी विद्या के अज्ञान से मुक्त हैं। अतएव मैं उन भगवान् के चरणकमलों** **की शरण ग्रहण करता हूँ जो नित्य, सर्वव्यापक तथा आकाश के समान विशाल हैं और तीनों** **युगों (सत्य, त्रेता तथा द्वापर) में अपने षड्ऐश्वर्यों समेत प्रकट होते हैं।** **तात्पर्य :** **** *श्रीमद्भागवत* के प्रारश्भ में भगवान् का वर्णन इस प्रकार हुआ है— *जन्माद्यस्य* *यतोऽन्वयाद् इतरश्चार्थेष्वभिज्ञ:।* भगवान् समस्त उद्भावों के उद्गम हैं और वे अपनी सृष्टि के भीतर होने वाले प्रत्येक कार्यकलाप के विषय में प्रत्यक्ष तथा अप्रत्यक्ष रूप से सब कुछ जानते हैं। अतएव भगवान् को यहाँ पर *विपश्चितम्* कहकर सश्बोधित किया गया है, जिसका अर्थ है ''समस्त ज्ञान से पूर्ण या सब कुछ जानने वाला।ÓÓ भगवान् परमात्मा हैं और वे सारे जीवों तथा उनकी इन्द्रियों के विषय में सब कुछ जानते हैं। इस श्लोक में *अनिद्रम्* शब्द अत्यन्त महत्त्वपूर्ण है, जिसका अर्थ है ''सदैव जागरूक तथा अज्ञान से रहित।ÓÓ जैसाकि *भगवद्गीता* (१५.१५) में कहा गया है— *मत्त: स्मृतिज्र्ञानमपोहनं च* —भगवान् ही हर एक को बुद्धि प्रदान करते हैं और उनमें विस्मृति उत्पन्न करते हैं। प्राणियों की संलया करोड़ों में है और भगवान् उन को निर्देश देते हैं। अतएव उन्हें सोने का समय ही नहीं मिल पाता और वे हमारे कार्यकलापों से कभी भी अनभिज्ञ नहीं रहते। वे हर एक घटना के साक्षी हैं। हम प्रतिक्षण जो भी कर रहे हैं उसे वे देखते रहते हैं। भगवान् कर्म से उत्पन्न शरीर से प्रच्छन्न नहीं रहते। हमारे शरीर हमारे विगत कर्मों के फलस्वरूप निॢमत होते हैं ( *कर्मणादैवनेत्रेण* ), किन्तु भगवान् के भौतिक शरीर नहीं होता; अतएव उनमें अविद्या नहीं रहती। वे सोते नहीं, अपितु सदैव सतर्क तथा जाग्रत रहते हैं। भगवान् को त्रियुग कहा गया है क्योंकि वे सतयुग, त्रेता तथा द्वापर युगों में नाना रूपों में प्रकट हुए थे, किन्तु जब वे कलियुग में अवतरित हुए तो उन्होंने अपने आपको कभी भगवान् घोषित नहीं किया— *कृष्णवर्णं त्विषाकृष्णं साङ्गोपाङ्गाष पार्षदम्* भगवान् कलियुग में भक्त के रूप में प्रकट होते हैं। इस तरह यद्यपि वे कृष्ण होते हैं, किन्तु वे भक्त की भाँति 'हरे कृष्ण मंत्रÓ का कीर्तन करते हैं। फिर भी *श्रीमद्भागवत* (११.५.३२) संस्तुति करती है— *यज्ञै: सङ्कीर्तनप्रायैर्यजन्तिहि सुमेधस:* श्री चैतन्य महाप्रभु जिनका रंग कृष्ण की भाँति साँवला नहीं है, अपितु सुनहला ( *त्विषाकृष्णम्* ) है, भगवान् हैं। उनके साथ नित्यानन्द, अद्वैत, गदाधर तथा श्रीवास जैसे पार्षद रहते हैं। जो लोग पर्याप्त बुद्धिमान् हैं, वे सङ्कीर्तन-यज्ञ द्वारा इन भगवान् की पूजा करते हैं। इस अवतार में भगवान् अपने आपको परमेश्वर कहकर घोषित नहीं करते, अतएव वे त्रियुग कहलाते हैं।  