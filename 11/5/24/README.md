**हंस: सुपर्णो वैकुण्ठो धर्मो योगेश्वरोऽमल: ।** **ईश्वर: पुरुषोऽव्यक्त: परमात्मेति गीयते ॥ २३॥** 

**शब्दार्थ** 

**हंस:—** **दिव्य हंस** **; सु-पर्ण:—** **सुन्दर पंखों वाला** **; वैकुण्ठ:—** **वैकुण्ठ धाम के स्वामी** **; धर्म:—** **धर्म धारण करने वाले** **; योग-** **ईश्वर:—** **योग-सिद्धि के स्वामी** **; अमल:—** **निर्मल** **; ईश्वर:—** **परम नियन्ता** **; पुरुष:—** **परम भोक्ता नर** **; अव्यक्त:—** **अप्रकट** **; परम-** **आत्मा—** **जीव के हृदय में निवास करने वाला परमात्मा** **; इति—** **इस प्रकार** **; गीयते—** **उनके नामों का कीर्तन होता है।** **.** 

**सत्ययुग में भगवान् की महिमा का गायन हंस, सुपर्ण, वैकुण्ठ, धर्म, योगेश्वर, अमल, ईश्वर,** **पुरुष, अव्यक्त तथा परमात्मा-नामों से किया जाता है।** **तात्पर्य :** करभाजन मुनि विदेहराज निमि द्वारा भगवान् के विविध अवतारों के बारे में पूछे गये प्रश्नों का उत्तर दे रहे हैं। सत्ययुग में भगवान् का वर्ण श्वेत होता है और वे आदर्श चिन्तक ब्रह्मचारी के रूप में वृक्ष की छाल तथा काले हिरन का चर्म पहनते हैं। श्रील भक्तिसिद्धान्त सरस्वती ठाकुर ने सत्ययुग में भगवान् के विविध नामों की व्यालया इस प्रकार की है। जो लोग स्वरूपसिद्ध हैं, वे भगवान् की इस परम वास्तविकता को परमात्मा-रूप में जानते हैं। वर्णाश्रम धाॢमक प्रणाली में स्थित लोग उनका महिमा-गान *हंस* रुप में करते हैं, जो समस्त वर्णों तथा आश्रमों से परे है। स्थूल पदार्थ में लीन रहने वाले व्यक्ति उन्हें सुपर्ण अर्थात् सुन्दर पंखों वाला मानते हैं, जो कार्य-कारण विचारधारा का मूलाधार है और जैसाकि *छान्दोग्य उपनिषद्* में वर्णन आया है, वह आत्मा के सूक्ष्म आकाश में उड़ता है। भगवान् की माया द्वारा सृजित सूक्ष्म तथा स्थूल पदार्थ वाले इस ब्रह्माण्ड के भीतर विचरण करने के अवयस्त लोग उनके वैकुण्ठ नाम का कीर्तन करते हैं। दिव्य ध्यान (धारणा) शक्ति से विहीन लोग, जो कि धर्म-पथ से नीचे गिर रहे होते हैं, धर्म के रूप में उनकी महिमा का गायन करते हैं। जिन लोगों को माया के गुणों के अधीन होना पड़ता है और जिनके मन असंयमित तथा विचलित रहते हैं, वे उनकी महिमा का गायन पूर्णतया संयमित योगेश्वर के रूप में करते हैं। रजो तथा तमोगुणों के मिश्रण से दूषित लोग उन्हें अमल अर्थात् अदूषित कहते हैं। शक्ति से हीन लोग उन्हें ईश्वर कहते हैं और जो लोग अपने को उनके शरणागत मानते हैं, वे उन्हें उत्तम पुरुष कहकर पुकारते हैं। जो लोग यह जानते हैं कि यह जगत नश्वर है, वे उन्हें अव्यक्त कहते हैं। इस प्रकार भगवान् वासुदेव सत्ययुग में विविध चतुर्भुज-रूपों में प्रकट होते हैं और सारे जीव अपनी अपनी विशेष पूजा-विधि से उनकी पूजा करते हैं। इसीलिए भगवान् के अनेक नाम हैं।  