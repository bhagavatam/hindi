**त्वमप्येतान्महाभाग धर्मान्भागवतान्श्रुतान् ।** **आस्थित: श्रद्धया युक्तो नि:सङ्गो यास्यसे परम् ॥ ४५॥** 

**शब्दार्थ** 

**त्वम्—** **तुम (वसुदेव)** **; अपि—** **भी** **; एतान्—** **इन** **; महा-भाग—** **हे परम भाग्यशाली** **; धर्मान्—** **नियमों को** **; भागवतान्—** **भक्ति** **के** **; श्रुतान्—** **सुने हुए** **; आस्थित:—** **को प्राप्त** **; श्रद्धया—** **श्रद्धापूर्वक** **; युक्त:—** **समन्वित** **; नि:सङ्ग:—** **भौतिक संगति से मुक्त** **;** **यास्यसे—** **जाओगे** **; परम्—** **परम को।** **.** 

**हे परम भाग्यशाली वसुदेव, आपने भक्ति के जिन नियमों को सुना है, उनका श्रद्धापूर्वक** **व्यवहार करें और इस तरह भौतिक संगति से छूट कर, आप परम पुरुष को प्राप्त होंगे।** **तात्पर्य :** नारद मुनि ने कृष्ण को पिता वसुदेव से राजा निमि के ज्ञान प्राप्त करने की पूरी कथा कही। अब नारद मुनि यह रहस्योद्धाटन करते हैं कि स्वयं वसुदेव भी नौ योगेन्द्रों द्वारा बहुत समय पहले बताये गये उन्हीं सिद्धान्तों का अवयास करने पर परम सिद्धि प्राप्त कर सकेंगे। वस्तुत: वसुदेव पहले से ही भगवान् के निजी संगी थे, किन्तु महाभागवत के रूप में अपनी सहज विनयशीलता के कारण उन्होंने कृष्ण के प्रति अपने प्रेम को परिपूर्ण बनाने का निश्चय किया था। इस तरह हम भगवान् के माता-पिता के उच्च पद को समझ सकते हैं। सामान्य लोग अनुभव करते हैं कि भगवान् की पूजा सदैव परम पिता के रूप में की जाती है, जो जीवों को हर वस्तु प्रदान करता है। ऐसा मनोभाव भगवत्प्रेम की सिद्धि नहीं है, क्योंकि जब पुत्र छोटा होता है, तो वह अपने माता-पिता की अधिक सेवा नहीं कर पाता। जब बालक छोटा रहता है, तो माता-पिता ही उसकी निरन्तर सेवा करते हैं। अतएव जब कोई भक्त कृष्ण के माता या पिता की भूमिका निभाता है, तो उस भगवान् की, जिसे कोई भक्त भाव में आकर अपने पुत्र-रूप में स्वीकार करता है, सेवा करने का असीम अवसर प्राप्त होता है। यह तो वसुदेव का सौभाग्य था कि नारद मुनि ने स्वयं ही राजा निमि को बहुत काल पूर्व नवयोगेन्द्रों द्वारा दी गई अद्भुत शिक्षाएँ, उनके समक्ष प्रस्तुत कीं।  