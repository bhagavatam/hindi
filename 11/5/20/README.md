**अयं च तस्य स्थितिपालनक्षण:** **सत्त्वं जुषाणस्य भवाय देहिनाम् ।** **तस्माद्व्रजाम: शरणं जगद्गुरुं** **स्वानां स नो धास्यति शं सुरप्रिय: ॥ २३॥** 

शब्दार्थ **** 

**अयम्—** **यह अवधि** **; च—** **भी** **; तस्य—** **भगवान् की** **; स्थिति-पालन-क्षण:—** **पालन या अपना शासन स्थापित करने का समय** **;** **सत्त्वम्—** **सतोगुण** **; जुषाणस्य—** **(अब बिना प्रतीक्षा किये) स्वीकार करते हुए** **; भवाय—** **अधिक उन्नति के लिए** **; देहिनाम्—** **भौतिक शरीरधारियों का** **; तस्मात्—** **इसलिए** **; व्रजाम:—** **जाना चाहिए** **; शरणम्—** **शरण में** **; जगत्-गुरुम्—** **भगवान् के** **चरणकमलों पर, जो संसार भर के गुरु हैं** **; स्वानाम्—** **हमारा अपना** **; स:—** **वह (भगवान्)** **; न:—** **हमको** **; धास्यति—** **देगा** **;** **शम्—** **आवश्यक सौभाग्य** **; सुर-प्रिय:—** **देवताओं को स्वभावत: अत्यन्त प्रिय।** **.** 

**देहधारी जीवों के सतोगुण का आह्वान करने का यही अवसर है। सतोगुण भगवान् के** **शासन की स्थापना करने के निमित्त होता है, जो सृष्टि के अस्तित्व का पालन करेगा। अतएव** **भगवान् की शरण ग्रहण करने के लिए यह उपयुक्त समय है। चूँकि वे देवताओं पर स्वभावत:** **अत्यन्त दयालु हैं और उन्हें प्रिय हैं अतएव वे हमें निश्चय ही सौभाग्य प्रदान करेंगे।** **तात्पर्य :** भौतिक जगत का संचालन तीन गुणों से होता है—ये हैं ** सत्त्वगुण, रजोगुण तथा तमोगुण। रजोगुण से भौतिक वस्तुओं का सृजन होता है, सत्त्वगुण से उनका ठीक से पालन होता है और जब सृष्टि ठीक से स्थित नहीं रहती तो तमोगुण से उनका विनाश हो जाता है। इस श्लोक से हम कलियुग की स्थिति समझ सकते हैं जिसमें इस समय हम गुजर रहे हैं। कलियुग के प्रारश्भ में या यों कहें कि द्वापरयुग के अन्त में भगवान् श्रीकृष्ण प्रकट हुए और *भगवद्गीता* के रूप में अपने उपदेश छोड़ते गये जिसमें उन्होंने सभी जीवों को अपनी शरण में आने के लिए कहा है। किन्तु कलियुग के प्रारश्भ से ही लोग कृष्ण के चरणकमलों पर आत्मसमर्पण नहीं कर पा रहे हैं; अतएव लगभग पाँच हजार वर्षों के बाद कृष्ण पुन: श्री चैतन्य महाप्रभु के रूप में सारे विश्व को यह सिखाने के लिए आये कि कृष्ण की शरण कैसे ग्रहण की जाये और किस तरह शुद्ध हुआ जाये। भगवान् कृष्ण के चरणकमलों की शरण ग्रहण करने का अर्थ है पूर्ण शुद्धि प्राप्त करना। *भगवद्गीता* (१.६६) में कृष्ण कहते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''तुम सारे विभिन्न धर्मों को त्याग दो और केवल मेरी शरण में आओ। मैं तुश्हें सारे पापों के फल से बचा लूँगा। तुम डरो मत।ÓÓ इस तरह जैसे ही कोई कृष्ण के चरणकमलों की शरण में जाता है त्योंही वह निश्चित रूप से समस्त कल्मष से मुक्त हो जाता है। कलियुग कल्मष से ओतप्रोत है। इसका वर्णन *श्रीमद्भागवत* (१२.३.५१) में हुआ है— *कलेर्दोषनिधे राजन्नस्ति ह्येको महान् गुण:।* *कीर्तनादेव कृष्णस्य मुक्तसङ्ग: परं व्रजेत्॥* यह कलियुग अनन्त दोषों से पूर्ण है। निस्सन्देह, यह दोषों के सागर (दोष-निधि) के समान है। किन्तु इसमें एक ऐसा अवसर भी है— *कीर्तनाद् एव कृष्णस्य मुक्तसङ्ग: परं व्रजेत्* —केवल हरे कृष्ण मंत्र का कीर्तन करके मनुष्य कलियुग के कल्मष से छूट सकता है और वह अपने मूल आध्यात्मिक शरीर में भगवद्धाम को लौट सकता है। कलियुग का यही शुभ अवसर है। जब कृष्ण प्रकट हुए तो उन्होंने आदेश दिये और जब वे भक्त रूप में श्री चैतन्य महाप्रभु के रूप में स्वयं प्रकट हुए तो उन्होंने हमें वह मार्ग दिखलाया जिससे कलियुग के सागर को पार किया जा सके। वह हरे कृष्ण आन्दोलन का मार्ग है। जब श्री चैतन्य महाप्रभु प्रकट हुए तो उन्होंने *सङ्कीर्तन* आन्दोलन के युग का सूत्रपात किया। यह भी कहा जाता है कि यह युग दस हजार वर्षों तक रहेगा। इसका अर्थ होता है कि *सङ्कीर्तन* आन्दोलन को स्वीकार करने तथा हरे कृष्ण महामंत्र का कीर्तन करने मात्र से इस कलियुग की पतितात्माओं का उद्धार हो जायेगा। कुरुक्षेत्र युद्ध जिसमें *भगवद्गीता* का प्रवचन हुआ था, के पश्चात् कलियुग को ४,३२,००० हजार वर्षों तक रहना है, जिसमें से केवल ५,००० हजार वर्ष बीते हैं। इस प्रकार अब भी ४,२७,००० वर्ष शेष हैं। इनमें से अगले १०,००० वर्षों तक श्री चैतन्य महाप्रभु द्वारा ५०० वर्ष पूर्व उद्धाटित सङ्कीर्तन आन्दोलन कलियुग की पतितात्माओं को कृष्णभावनामृत आन्दोलन स्वीकार करने, हरे कृष्ण महामंत्र का कीर्तन करने एवं संसार के पाश से छूटकर भगवद्धाम वापस जाने का सुअवसर प्राप्त होता रहेगा। हरे कृष्ण महामंत्र का कीर्तन सदैव शक्तिमान रहा है, किन्तु कलियुग के लिए यह विशेषतया शक्तिमान है। अतएव महाराज परीकि्षत को उपदेश देते हुए शुकदेव गोस्वामी ने हरे कृष्ण मंत्र के कीर्तन पर बल दिया— *कलेर्दोषनिधे राजन्नस्ति ह्येको महान् गुण:।* *कीर्तनादेव कृष्णस्य मुक्तसङ्ग: परं व्रजेत्॥* ''हे राजा! यद्यपि यह कलियुग दोषों से पूर्ण है, किन्तु फिर भी इस युग का एक उत्तम गुण है। वह गुण यह है कि हरे कृष्ण महामंत्र के कीर्तन से ही मनुष्य भवबन्धन से मुक्त होकर दिव्य लोक को जा सकता है।ÓÓ ( *भागवत* १२.३.५१)। जिन लोगों ने पूर्णतया कृष्णभावनामृत में रहकर हरे कृष्ण महामंत्र का प्रसार करने का कार्य स्वीकार किया है उन्हें लोगों को भवबन्धन से आसानी से उबारने के इस सुअवसर का लाभ उठाना चाहिए। अतएव, हमारा कर्तव्य है कि श्री चैतन्य महाप्रभु के उपदेशों का अनुगमन करें और निष्ठापूर्वक सारे विश्व में कृष्णभावनामृत आन्दोलन (कृष्ण भक्ति) का प्रचार करें। मानव समाज की शान्ति तथा समृद्धि के लिए यह सर्वोत्तम कल्याण-कार्य है। श्री चैतन्य महाप्रभु का आन्दोलन *कृष्ण-सङ्कीर्तन* के प्रसार में निहित है। *परं विजयते श्रीकृष्ण* *सङ्कीर्तनम्* —श्रीकृष्ण-सङ्कीर्तन की जय हो। यह इतना यशस्वी क्यों है? इसकी भी व्यालया श्री चैतन्य महाप्रभु ने की है। *चेतो दर्पणमार्जनम्* —हरे कृष्ण महामंत्र के कीर्तन से मनुष्य का हृदय स्वच्छ होता है। सारी कठिनाई तो यह है कि इस कलियुग में सत्त्वगुण नहीं रह गया है और लोगों के हृदय स्वच्छ नहीं हैं; अतएव लोग अपने शरीर को ही आत्मा मानने की भूल कर रहे हैं। यहाँ तक कि बड़े-बड़े विचारक तथा विज्ञानी भी जिनसे हमारा सश्पर्क होता है इस विचार के हैं कि वे शरीर हैं। अभी उसी दिन हम एक प्रमुख विचारक टामस हक्सले से विचार-विमर्श कर रहे थे, जिन्हें अंग्रेज होने का गर्व था। इसका अर्थ यह हुआ कि उनमें देहात्मबुद्धि थी। यह भ्रम हमें सर्वत्र मिलता है। मनुष्य में देहात्मबुद्धि के आने पर वह बिल्ली या कुत्ते जैसा पशु बन जाता है ( *स एव गोखर:* )। इस प्रकार हमारे हृदयों में जो सबसे गंदी वस्तुएँ हैं, उनमें से सब से अधिक खतरनाक वस्तु शरीर को ही आत्मा मानने की भ्रान्त धारणा है। इस भ्रान्ति में आकर मनुष्य सोचता है ''मैं यह शरीर हूँ। मैं अंग्रेज हूँ। मैं भारतीय हूँ। मैं अमरीकी हूँ। मैं हिन्दू हूँ। मैं मुसलमान हूँ।ÓÓ यही भ्रान्त धारणा सबसे बड़ा अवरोध है और इसे हटाना होगा। *भगवद्गीता* का और श्री चैतन्य महाप्रभु का यही आदेश है। निस्सन्देह, *भगवद्गीता* का शुभारश्भ ही इस आदेश से होता है— *देहिनोऽस्मिन् यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस प्रकार देहधारी आत्मा इस शरीर में निरन्तर बचपन से युवावस्था और फिर बुढ़ापे में चलता रहता है उसी तरह आत्मा मृत्यु के समय दूसरे शरीर में चला जाता है।ÓÓ किन्तु इस परिवर्तन के स्वयं सिद्ध आत्मा विचलित नहीं होता ( *भगवद्गीता* २.१३)। यद्यपि आत्मा शरीर के भीतर रहता है लेकिन भ्रान्ति एवं पशु-प्रवृत्ति के कारण मनुष्य शरीर को ही आत्मा मान बैठता है। अतएव श्री चैतन्य महाप्रभु का कहना है— *चेतोदर्पणमार्जनम्।* भ्रान्तियों से पूर्ण हृदय को पूरी तरह स्वच्छ करना मात्र *श्रीकृष्ण* *सङ्कीर्तन* के माध्यम से सश्भव है। कृष्णभावनामृत आन्दोलन के अग्रणी लोगों को इस सुअवसर पर गश्भीरता से विचार करके पतितात्माओं पर दयालु बनकर उन्हें भौतिक जीवन की भ्रान्तियों से उबारना चाहिए। मनुष्य इस भौतिक संसार में किसी भी तरह से सुखी नहीं हो सकता। जैसाकि *भगवद्गीता*  (.१६) में कहा गया है— *आब्रह्म भुवनाल्लोका: पुनरावॢतनोऽर्जुन* ''इस भौतिक जगत में सर्वोच्च लोक से निश्नतम लोक तक सभी दुख के स्थान हैं जहाँ बारश्बार जन्म तथा मृत्यु होते रहते हैं।ÓÓ अतएव चन्द्रमा तक जाने की कौन कहे, यदि कोई सर्वोच्च लोक, ब्रह्मलोक, भी चला जाये तो भी इस भौतिक जगत में कहीं सुख नहीं है। यदि कोई सचमुच सुख चाहता है, तो उसे वैकुण्ठलोक जाना चाहिए। भौतिक जगत जीवन-संघर्ष के लिए प्रसिद्ध है और योग्यतम की उत्तरजीविता सुप्रसिद्ध सिद्धान्त हैं, किन्तु इस जगत के बेचारे लोग यह नहीं जानते कि उत्तरजीविता क्या है और सक्षम कौन है? उत्तरजीविता का अर्थ यह नहीं होता कि कोई मर जाये। इसका अर्थ यह है कि वह मरे नहीं अपितु ज्ञान के शाश्वत आनन्दमय जीवन का भोग करे। यह उत्तरजीविता है। कृष्णभावनामृत आन्दोलन हर व्यक्ति को उत्तरजीविता के लिए सक्षम बनाने के निमित्त है। निस्सन्देह, यह जीवन-संघर्ष को रोकने के निमित्त है। *श्रीमद्भागवत* तथा *भगवद्गीता* जीवन- संघर्ष को रोकने के लिए निश्चित आदेश देते हैं और बताते हैं कि नित्य जीवन में किस प्रकार उत्तरजीवी बना जाये। अतएव सङ्कीर्तन आन्दोलन एक महान् अवसर है। मात्र *भगवद्गीता* का श्रवण करने एवं हरे कृष्ण महामंत्र का सङ्कीर्तन करने से मनुष्य पूर्ण शुद्ध हो जाता है। इस तरह जीवन-संघर्ष का अन्त हो जाता है और मनुष्य भगवद्धाम को वापस जाता है।  

**श्रीशुक उवाच** 