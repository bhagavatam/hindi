**ये कैवल्यमसश्प्राप्ता ये चातीताश्च मूढताम् ।** **त्रैवॢगका ह्यक्षणिका आत्मानं घातयन्ति ते ॥ १६॥** 

**शब्दार्थ** 

**ये—** **जो** **; कैवल्यम्—** **परब्रह्म का ज्ञान** **; असश्प्राप्ता:—** **जिन्होंने नहीं प्राप्त किया है** **; ये—** **जो** **; च—** **भी** **; अतीता:—** **पार कर चुके** **हैं** **; च—** **भी** **; मूढताम्—** **निपट मूर्खता** **; त्रै-वॢगका:—** **जीवन के तीनों लक्ष्यों के प्रति समॢपत अर्थात् धर्म, अर्थ तथा काम** **; हि—** **निस्सन्देह** **; अक्षणिका:—** **विचार करने के लिए, जिनके पास क्षण-भर भी समय नहीं है** **; आत्मानम्—** **अपने को** **; घातयन्ति—** **हत्या करते हैं** **; ते—** **वे।** **.** 

**जिन्होंने परम सत्य का ज्ञान प्राप्त नहीं किया है, फिर भी, जो निपट अज्ञानता के अंधकार से** **परे हैं, वे सामान्यतया धर्म, अर्थ तथा काम इन तीन पवित्र पुरुषार्थों का अनुसरण करते हैं। अन्य** **किसी उच्च उद्देश्य के बारे में विचार करने के लिए समय न होने से वे अपनी ही आत्मा के हत्यारे** **(आत्मघाती) बन जाते हैं।** **तात्पर्य :** जो अज्ञान के निपट अंधकार में हैं और इस तरह पवित्र भौतिक जीवन से वंचित हैं, वे असंलय पापकर्म करते हैं और अत्यधिक कष्ट भोगते हैं। ऐसे घोर कष्ट के कारण कभी कभी ऐसे लोग भगवद्भक्तों की शरण में जाते हैं और ऐसी दिव्य संगति के आशीर्वाद से कभी कभी कृष्णभावनामृत की सर्वोच्च पूर्णावस्था तक पहुँच जाते हैं। जो लोग पूर्णतया पापी नहीं हैं, वे अपने भौतिक कष्टों में कुछ कमी का अनुभव करते हैं और इस तरह इस जगत में कुशलता का झूठा भाव उत्पन्न कर लेते हैं। चूँकि जो भौतिक ²ष्टि से पवित्र हैं, उन्हें सांसारिक समृद्धि, शारीरिक सौन्दर्य तथा सुन्दर परिवार प्राप्त होते हैं, अत: वे अपने पद से गॢवत हो उठते हैं और वे न तो भगवद्भक्तों की संगति करना चाहते हैं, न उनके उपदेशों को ग्रहण करते हैं। दुर्भाग्यवश पवित्र या अपवित्र सारे भौतिक कार्यकलाप अनिवार्यत: पापकर्म से संदूषित रहते हैं। जिन्हें अपनी पवित्रता का गर्व होता है और जो कृष्ण के विषय में सुनना नहीं चाहते, वे कभी न कभी अपने कृत्रिम पद से नीचे गिर जाते हैं। प्रत्येक जीव भगवान् कृष्ण का नित्य दास है, अतएव जब तक हम कृष्ण की शरण में नहीं जाते, हमारा पद सदा अपवित्र रहता है। इस श्लोक में *अक्षणिका:* शब्द महत्त्वपूर्ण है। भौतिकतावादी व्यक्ति अपने नित्य आत्मा के लिए एक क्षण भी खर्च करने के लिए तैयार नहीं होते। यह दुर्भाग्य की निशानी है। ऐसे लोग अपनी ही आत्मा की हत्या करते माने जाते हैं, क्योंकि अपनी हठधॢमता के कारण, वे अपने लिए अपना भविष्य अंधकारपूर्ण बनाते हैं, जिससे वे दीर्घ समय के लिए नहीं बच सकेंगे। एक बीमार व्यक्ति वैद्य की देखरेख के प्रारश्भिक परिणामों से प्रोत्साहित होता है, किन्तु यदि रोगी को प्रारश्भिक उपचार से हुई प्रगति पर मिथ्या गर्व होने लगे और अपने को स्वस्थ मान कर वैद्य के इलाज को समय से पहले छोड़ दे, तो निश्चित रूप से वह फिर से बीमार पड़ जायेगा। इस श्लोक में *ये* *कैवल्यमसश्प्राप्ता:* पद स्पष्ट सूचित करता है कि भौतिक पवित्रता परब्रह्म के पूर्ण ज्ञान से कोसों दूर है। यदि कोई व्यक्ति भगवान् कृष्ण के चरणकमलों को प्राप्त करने के पूर्व ही अपनी आध्यात्मिक प्रगति छोड़ देता है, तो वह निश्चय ही अत्यन्त कटु भौतिक अवस्था में जा गिरता है, भले ही उसे ब्रह्मज्योति की निॢवशेष अनुभूति क्यों न हो चुकी हो। जैसाकि *श्रीमद्भागवत* में कहा गया है— *आरुह्य कृच्छ्रेण* *परं पदं तत: पतन्त्यध:।*   