**य एषां पुरुषं साक्षादात्मप्रभवमीश्वरम् ।** **न भजन्त्यवजानन्ति स्थानाद्भ्रष्टा: पतन्त्यध: ॥ ३॥** 

**शब्दार्थ** 

**य:—** **जो** **; एषाम्—** **उनके** **; पुरुषं—** **परमेश्वर को** **; साक्षात्—** **प्रत्यक्षत:** **; आत्म-प्रभवम्—** **अपनी उत्पत्ति के स्रोत** **; ईश्वरम्—** **परम** **नियन्ता** **; न—** **नहीं** **; भजन्ति—** **पूजते हैं** **; अवजानन्ति—** **अनादर करते हैं** **; स्थानात्—** **अपने पद से** **; भ्रष्टा:—** **पतित** **; पतन्ति—** **गिरते** **हैं** **; अध:—** **नीचे।** **.** 

**यदि चारों वर्णों तथा चारों आश्रमों का कोई भी सदस्य उनकी अपनी उत्पत्ति के स्रोत** **भगवान् की पूजा नहीं करता या जान-बूझकर भगवान् का अनादर करता है, तो वे सभी अपने** **पद से गिर कर नारकीय दशा को प्राप्त होंगे।** **तात्पर्य :** इस श्लोक में *न भजन्ति* शब्द उन लोगों के द्योतक हैं, जो अज्ञानतावश भगवान् की पूजा नहीं करते, किन्तु *अवजानन्ति* शब्द उनका द्योतन करता है, जिन्हें भगवान् के सर्वोच्च पद की जानकारी है, किन्तु तो भी वे उनका अनादर करते हैं। यह पहले ही बतलाया जा चुका है कि चारों वर्ण तथा चारों आश्रम भगवान् के ही शरीर से उत्पन्न हैं। वस्तुत: परमेश्वर हर वस्तु के उद्गम हैं, जैसाकि *भगवद्गीता* (१०.८) में वर्णन हुआ है : *अहं सर्वस्य प्रभव:।* वे लोग जो मूर्खतावश भगवान् के पद के बारे में जिज्ञासा नहीं करते तथा वे जो उनके दिव्य पद के विषय में सुनने के बावजूद उनका अनादर करते हैं, निश्चय ही *वर्णाश्रम-धर्म* से नीचे गिर जाते हैं जैसाकि *स्थानाद् भ्रष्टा:* शब्दों द्वारा बतलाया गया है। *पतन्त्यध:* शब्द सूचित करता है कि जो व्यकि्त वर्णाश्रम प्रणाली से नीचे गिरता है, वह पापकर्मों से नहीं बच सकता, न ही ऐसे व्यक्ति को यज्ञ करने का श्रेय मिलता है। इस तरह वह धीरे धीरे नरक में अधम योनियों की ओर बढ़ता जाता है। श्रील विश्वनाथ चक्रवर्ती ठाकुर ने इंगित किया है कि भगवान् का अनादर करने और अपने पद से नीचे गिरने का मूल कारण यह है कि व्यकि्त ने गुरु की सही ढंग से पूजा करना नहीं सीखा। जिस व्यक्ति को गुरु को सादर नमस्कार करने और पूजा करने का अवयास है, वह अपने आप भगवान् की सही ढंग से पूजा करता है। गुरु की कृपा के बिना तथाकथित धाॢमक व्यक्ति भी क्रमश: नास्तिक बन जाता है, अपने मूर्खतापूर्ण चिन्तन से भगवान् का अपमान करता है और नारकीय दशा को प्राप्त होता है। श्रील भक्तिसिद्धान्त सरस्वती ठाकुर ने इंगित किया है कि इस श्लोक में उल्लिखित *पुरुष* गर्भोदकशायी विष्णु हैं, जिनकी महिमा का वर्णन *पुरुष सूक्त* में हुआ है। यदि किसी को अपने उच्च सामाजिक पद का गर्व है और जो ईष्र्यावश यह सोचता है कि भगवान् भी प्रकृति की उपज है और ऐसा कोई चरम जीव नहीं है, जो सारे जीवों का उद्गम हो, तो ऐसा गॢवत मूर्ख वर्णाश्रम प्रणाली से नीचे गिर जायेगा और असंयमी पशुवत् हो जायेगा।  