**वैरेण यं नृपतय: शिशुपालपौण्ड्र-** **शाल्वादयो गतिविलासविलोकनाद्यै: ।** **ध्यायन्त आकृतधिय: शयनासनादौ** **तत्साश्यमापुरनुरक्तधियां पुन: किम् ॥ ४८॥** 

**शब्दार्थ** 

**वैरेण—** **ईष्र्या से** **; यम्—** **जिस (कृष्ण) को** **; नृ-पतय:—** **राजागण** **; शिशुपाल-पौण्ड्र-शाल्व-आदय:—** **शिशुपाल, पौण्ड्रक,** **शाल्व इत्यादि की तरह** **.; गति—** **उनकी गतिविधियों** **; विलास—** **क्रीड़ा** **; विलोकन—** **चितवन** **; आद्यै:—** **इत्यादि से** **; ध्यायन्त:—** **ध्यान करते हुए** **; आकृत—** **स्थिर** **; धिय:—** **जिनके मन** **; शयन—** **सोते** **; आसन-आदौ—** **बैठते इत्यादि में** **; तत्-साश्यम्—** **उन्हीं** **जैसा पद (वैकुण्ठ में स्थान)** **; आपु:—** **प्राप्त किया** **; अनुरक्त-धियाम्—** **जिनके मन अनुकूल ढंग से अनुरक्त हैं** **; पुन: किम्—** **तुलना में और क्या कहा जाय।** **.** 

**शिशुपाल, पौण्ड्रक तथा शाल्व जैसे विरोधी राजा, भगवान् कृष्ण के विषय में निरन्तर** **सोचते रहते थे। सोते, बैठते या अन्य कार्य करते हुए भी वे भगवान् के चलने-फिरने, उनकी** **क्रीड़ाओं, भक्तों पर उनकी प्रेमपूर्ण चितवन तथा उनके द्वारा प्रदॢशत अन्य आकर्षक स्वरूपों के** **विषय में ईष्र्याभाव से ध्यान करते रहते थे। इस तरह कृष्ण में सदैव लीन रह कर, उन्होंने भगवान्** **के धाम में मुक्ति प्राप्त की। तो फिर उन लोगों को दिये जाने वाले वरों के विषय में क्या कहा** **जाय, जो अनुकूल प्रेमभाव से निरन्तर भगवान् कृष्ण पर ही अपने मन को एकाग्र रखते हैं?** **तात्पर्य :** इस जगत से भगवान् कृष्ण के अन्तर्धान होते समय वसुदेव यह सोचकर शोकसन्तप्त थे कि उन्होंने भगवान् की उपस्थिति का समुचित लाभ उठाकर अपने को पूर्णतया कृष्णभावनाभावित क्यों नहीं किया। किन्तु नारद मुनि ने श्री वसुदेव को आश्वस्त किया कि वसुदेव तथा उनकी पत्नी देवकी के यश का पूरे ब्रह्माण्ड में कीर्तन हो रहा है, क्योंकि देवता तक भगवान् के माता-पिता के उच्च पद की पूजा करते हैं। वसुदेव न केवल अपने आध्यात्मिक पद के लिए चिन्तित थे, अपितु यदुवंश के लिए भी शोकसंतप्त थे, जो नारद जैसे महान् ब्राह्मण के शाप से भ्रातृ-युद्ध में बुरी तरह से इस जगत से लुप्त होने जा रहा था। यद्यपि यदुवंश के सदस्य कृष्ण के निजी संगी थे, किन्तु उनका विनाश एक तरह से अशुभ था, इसलिए वसुदेव उनकी अन्तिम गति के विषय में चिन्तित थे। इसीलिए यहाँ पर नारद उन्हें आश्वस्त कर रहे हैं कि कृष्ण का विरोध करने वाले शिशुपाल, पौण्ड्रक तथा शाल्व जैसे असुरों को भगवद्धाम की प्राप्ति हुई, क्योंकि वे लोग कृष्ण के विषय में निरन्तर सोचते रहते थे। अतएव यदुवंश के सश्मानित सदस्यों के विषय में क्या कहा जा सकता है, जो कृष्ण से अत्यधिक प्रेम करते थे ( *अनुरक्तधियांपुन: किम्* )? इसी प्रकार *गरुड़ पुराण* में कहा गया है— *अज्ञानिन: सुरवरं समधिक्षिपन्तो* *यं पापिनोऽपि शिशुपालसुयोधनाद्या:।* *मुङ्क्षक्त गता: स्मरणमात्र विधूतपापा:* *क: संशय: परमभक्तिमतां जनानाम्॥* ''शिशुपाल तथा दुर्योधन जैसे मूर्ख पापी, जो कृष्ण को गाली देते थे, भगवान् कृष्ण का स्मरण करने मात्र से समस्त पापों से छूट गये। उनके मन किसी न किसी तरह कृष्ण में लीन रहते थे, फलत: उन्होंने मुक्ति प्राप्त की। तो फिर उनकी गति के विषय में क्या संशय है, जो भगवद्भक्ति से सदैव अभिभूत रहते हैं?ÓÓ वसुदेव को भी उलझन मालूम हो रही थी, क्योंकि एक ओर वे इस तथ्य से अवगत थे कि कृष्ण भगवान् हैं और दूसरी ओर वे भगवान् को अपना प्रिय पुत्र मान रहे थे। पिता-पुत्र के सश्बन्ध में, कभी कभी पिता को चाहिए कि पुत्र को दण्ड दे और अनेक प्रकार से उस पर प्रतिबन्ध लगा दे। इस तरह वसुदेव ऐसा अनुभव कर रहे थे कि भगवान् कृष्ण को अपने पुत्र के रूप में प्रशिकि्षत करने के प्रयास द्वारा, उन्होंने भगवान् का अपमान किया है। किन्तु भगवान् कृष्ण वास्तव में प्रसन्न होते हैं, जब शुद्ध भक्त उनके वात्सल्य-प्रेम में मग्न हो जाता है और उनकी देखरेख उसी तरह करता है, जिस तरह छोटे शिशु की उसके माता-पिता करते हैं। कृष्ण ऐसे भक्तों की प्रगाढ़ भक्तिमयी भावनाओं के बदले में उनके समक्ष एक बालक के रूप में प्रकट होते हैं, मानो उनके पुत्र हों। जैसाकि इस श्लोक में उल्लेख है, असुरगण कृष्ण को ईष्र्याभाव से दंडित करते थे। तो भी ऐसे असुरों को कृष्ण में विचारमग्न रहने के कारण मोक्ष प्राप्त हुआ। अतएव वसुदेव की गति के विषय में क्या कहा जा सकता है, जिन्होंने वात्सल्य-प्रेमवश भगवान् को दण्डित किया? निष्कर्ष यह है कि भगवद्भक्तों को चाहिए कि वसुदेव-देवकी को सामान्य बद्धजीव न समझें। भगवान् कृष्ण के साथ उनका सश्बन्ध पूर्णतया वात्सल्य-रस के दिव्य स्तर पर है। इसका भौतिक जगत के वात्सल्य-प्रेम से कुछ लेना-देना नहीं है, क्योंकि माता-पिता अपनी सन्तान को भौतिक भोग की वस्तु मानते हैं, अतएव यह इन्द्रिय-तृप्ति रस पर आधारित होती है।  