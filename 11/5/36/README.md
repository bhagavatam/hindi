**कङ्क्षल सभाजयन्त्यार्या गुण ज्ञा: सारभागिन: ।** **यत्र सङ्कीर्तनेनैव सर्वस्वार्थोऽभिलवयते ॥ ३६॥** 

**शब्दार्थ** 

**कलिम्—** **कलियुग की** **; सभाजयन्ति—** **प्रशंसा करते हैं** **; आर्या:—** **प्रगतिशील लोग** **; गुण-ज्ञ:—** **(युग की) असलियत को जानने** **वाले** **; सार-भागिन:—** **सार ग्रहण करने वाले** **; यत्र—** **जिसमें** **; सङ्कीर्तनेन—** **भगवान् के नाम का सामूहिक कीर्तन करके** **; एव—** **मात्र** **; सर्व—** **सभी** **; स्व-अर्थ:—** **इच्छित लक्ष्य** **; अभिलवयते—** **प्राप्त किये जाते हैं।** **.** 

**जो लोग सचमुच ज्ञानी हैं, वे इस कलियुग के असली महत्व को समझ सकते हैं। ऐसे प्रबुद्ध** **लोग कलियुग की पूजा करते हैं, क्योंकि इस पतित युग में जीवन की सश्पूर्ण सिद्धि संकीर्तन** **सश्पन्न करके आसानी से प्राप्त की जा सकती है।** **तात्पर्य :** यहाँ पर बतलाया गया है कि सत्य, त्रेता, द्वापर तथा कलि—इन चार युगों में कलियुग ही सर्वश्रेष्ठ है क्योंकि इस युग में भगवान् चेतना की सर्वोच्च सिद्धि, कृष्णभावनामृत, का मुक्तहस्त से वितरण करते हैं। *आर्य* शब्द की परिभाषा श्रील प्रभुपाद ने ''वह व्यक्ति जो आध्यात्मिक उन्नति कर रहा होÓÓ के रूप में की है। प्रबुद्ध व्यक्ति का स्वभाव जीवन के सार की खोज करना है। उदाहरणार्थ, भौतिक शरीर का सार शरीर न होकर शरीर के भीतर स्थित आत्मा है। इसलिए बुद्धिमान व्यक्ति नश्वर शरीर की अपेक्षा शाश्वत आत्मा की ओर अधिक ध्यान देता है। इसी तरह यद्यपि कलियुग को कल्मष का सागर माना जाता है, किन्तु कलियुग में भाग्य का समुद्र भी है—वह है संकीर्तन आन्दोलन। दूसरे शब्दों में, इस युग के सारे अधम गुणों का पूर्ण निराकरण भगवन्नाम कीर्तन करने से हो जाता है। अतएव वैदिक भाषा में कहा गया है— *ध्यायन्कृते यजन्यज्ञैषेतायां द्वापरेऽर्चयन्।* *यदाप्नोति तदाप्नोति कलौ संकीत्र्य केशवम्॥* ''सत्ययुग में ध्यान द्वारा, त्रेता में यज्ञ द्वारा तथा द्वापर में पूजा द्वारा जो कुछ अॢजत किया जाता है, उसे कलियुग में सामूहिक रूप से केशव नाम का कीर्तन करके प्राप्त किया जाता है।ÓÓ वैदिक विधि बद्धजीव को धीरे धीरे अहंकार के अंधकार अर्थात् स्थूल भौतिक शरीर से झूठी पहचान से ऊपर उठाती है और आत्म-साक्षात् अथवा *अहं ब्रह्मास्मि* —अर्थात् मैं आत्मा हूँ, मैं नित्य हूँ—के पद तक ले जाती है। फिर उसे यह खोजना होता है कि यद्यपि मैं नित्य हूँ, किन्तु एक परम शाश्वत पुरुष है, जो ब्रह्माण्ड के कण-कण के भीतर तथा हर एक के हृदय के भीतर स्थित साक्षात् भगवान् है। इस आत्म-साक्षात्कार की द्वितीय अवस्था के आगे भी सिदि्ध की तीसरी एवं अन्तिम अवस्था होती है, जो भगवान् के धाम में भगवान् का साक्षात्कार है। भगवान् मूलत: इस जगत के अधीक्षक नहीं प्रत्युत अपने ही जगत के भोक्ता हैं, जो बद्धजीव के अतिकाल्पनिक स्वप्नों से भी परे हैं। दूसरे शब्दों में, यद्यपि राजा या देश का राष्ट्रपति जेल-विभाग का नियंत्रक होता है, किन्तु उसे वास्तविक सुख अपने ही घर में मिलता है, मूर्ख बनि्दयों को फैसला सुनाने में नहीं। इसी तरह भगवान् भौतिक सृष्टि का संचालन करने हेतु देवताओं को नियुक्त करते हैं और स्वयं अपने दिव्य धाम में दिव्य आनन्द-सागर में मग्न रहते हैं। इस तरह भगवान् के ही धाम में उनका साक्षात्कार करना—इस भौतिक जगत रूपी कारागार के स्रष्टा के रूप में भगवान् को समझना अधिक श्रेष्ठ है। भगवान् का यह साक्षात्कार इस समझ से प्राप्त होता है कि आध्यात्मिक आकाश में असंलय वैकुण्ठ-लोक हैं और इनमें हर एक में नारायण का अंश-विशेष अपने उन असंलय भक्तों के साथ निवास करता है, जो उस विशेष रूप के साथ जुड़े रहते हैं। आध्यात्मिक आकाश का केन्द्रीय एवं मुलय लोक कृष्ण-लोक कहलाता है और यहाँ पर भगवान् अपने परम एवं आदि गोविन्द रूप को प्रकट करते हैं। *गोविन्दमादिपुरुषं तमहं भजामि* द्वारा ब्रह्मा ने इसकी पुष्टि की है। ब्रह्मा ने *ब्रह्म-संहिता*  (५.१) में यह भी कहा है— *ईश्वर: परम: कृष्ण: सच्चिदानन्दविग्रह:।* *अनादिरादि गोविन्द: सर्वकारणकारणम्॥* इस तरह कृष्ण-प्रेम तथा आध्यात्मिक आकाश में कृष्ण-लोक के भीतर प्रवेश पाना कहीं भी और किसी भी काल में संपूर्ण सृष्टि में जीवन की सर्वोच्च तथा भव्य स्थिति है। यह पूर्णता कलियुग में मात्र भगवन्नाम कीर्तन करने से उपलब्ध है। अतएव हर विवेकशील पुरुष, षी या बालक को चैतन्य महाप्रभु द्वारा प्रदत्त सुअवसर को गश्भीरतापूर्वक समझना चाहिए और इस कीर्तन को अपनाना चाहिए। केवल अभागे तथा अनुदार व्यक्ति ही इस दिव्य अवसर की उपेक्षा करेंगे।  