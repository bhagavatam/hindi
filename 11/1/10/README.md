**बिभ्रद्वपु: सकलसुन्दरसन्निवेशं** **कर्माचरन्भुवि सुमङ्गलमाप्तकाम: ।** **आस्थाय धाम रममाण उदारकीऋति:** **संहर्तुमैच्छत कुलं स्थितकृत्यशेष: ॥ १०॥** 

**शब्दार्थ** 

**श्री-बादरायणि: उवाच—** **बादरायण-पुत्र शुकदेव गोस्वामी ने कहा** **; बिभ्रत्—** **धारण करते हुए** **; वपु:—** **दैवी शरीर** **; सकल—** **समस्त** **; सुन्दर—** **सुन्दर वस्तुओं का** **; सन्निवेशम्—** **मिश्रण** **; कर्म—** **कार्यकलाप** **; आचरन्—** **करते हुए** **; भुवि—** **पृथ्वी पर** **; सु-** **मङ्गलम्—** **अत्यन्त शुभ** **; आप्त-काम:—** **समस्त इच्छाएँ तुष्ट होने से** **; आस्थाय—** **निवास करके** **; धाम—** **अपने धाम (द्वारका) में** **;** **रममाण:—** **रमण करते हुए** **; उदार-कीॢत:—** **अत्यन्त उदार कीॢत वाले** **; संहर्तुम्—** **विनष्ट करने के लिए** **; ऐच्छत—** **इच्छा की** **;** **कुलम्—** **अपने वंश का** **; स्थित—** **वहाँ रहते हुए** **; कृत्य—** **अपने कार्य का** **; शेष:—** **कुछ भाग।** **.** 

**शुकदेव गोस्वामी ने कहा : समस्त सुन्दर वस्तुओं के सं मिश्रणरूप अपने शरीर को धारण** **करने वाले भगवान् ने पृथ्वी पर रहते हुए अत्यन्त शुभ कार्यों को कर्तव्यपरायणता के साथ** **सश्पन्न किया, यद्यपि वे बिना किसी प्रयास के अपनी सारी इच्छाएँ पहले ही पूरी कर चुके थे।** **अपने धाम में रहते हुए तथा जीवन का आनन्द उठाते हुए अब भगवान् ने, जिनका महिमा-गायन** **स्वयं उदार है, अपने वंश का संहार करना चाहा, क्योंकि अब भी उन्हें कुछ थोड़ा-सा कर्म** **करना शेष था।** **तात्पर्य :** इस श्लोक में महाराज परीक्षित के इस प्रश्न का उत्तर दिया गया है कि यदुवंश के शक्तिशाली सदस्यों को ब्राह्मणों द्वारा कैसे शाप दिया गया और उन्होंने अपने आपको किस तरह बंधुघाती युद्ध में विनष्ट कर दिया। *संहर्तुम् ऐच्छत कुलम्* शब्दों से यह स्पष्ट है कि भगवान् कृष्ण स्वयं ही अपने वंश को समेट लेना चाहते थे, इसीलिए उन्होंने ब्राह्मणों को अपना अभिकर्ता बनाया। श्रील विश्वनाथ चक्रवर्ती ठाकुर यहाँ पर टिप्पणी करते हैं कि श्रीकृष्ण अपना अपार सौन्दर्य तथा अपने रूप, लीला तथा आनन्द के पराक्रम, पृथ्वी के हर निवासी को प्रदॢशत कर चुके थे। इस तरह असुरों का वध करने, भक्तों को बचाने तथा धर्म की पुनस्र्थापना करने के हेतु लिया गया उनका अवतार पूरी तरह सफल हो चुका था। जब भगवान् कृष्ण ने देखा कि उनका मन्तव्य पूरा हो चुका है और हर काम पूरी तरह से सश्पन्न हो चुका है, तो वे वृष्णियों समेत अपने दिव्य धाम वापस जाने के लिए इच्छुक हो उठे। इस तरह भगवान् ने स्वयं ही यदुवंश को ब्राह्मणों द्वारा शापित कराने की व्यवस्था की। विश्वनाथ चक्रवर्ती ठाकुर के अनुसार *आप्तकाम:* का अर्थ यह है कि कृष्ण सदैव आत्मतुष्ट रहते हैं, तो भी अपनी दिव्य लीलाएँ सश्पन्न करने के लिए उन्होंने अपने ही वंश के विनाश की व्यवस्था की, जिसके तीन कारण थे उन देवताओं को पुन: स्वर्ग में स्थापित करना, जिन्होंने उनकी सहायता करने के लिए यदुवंश में जन्म लिया था, अपने विष्णुतत्त्वों को उनके धामों में यथा वैकुण्ठ, श्वेतद्वीप तथा बदरिकाश्रम में पुन: स्थापित करना तथा अपने को अपने नित्य संगियों समेत संसार की ²ष्टि से ओझल कर देना। इस प्रसंग में भक्तिसिद्धान्त सरस्वती ने यदुवंश के विनाश के विषय में कई महत्त्वपूर्ण बातें कही हैं। वे कहते हैं कि अनेक तथाकथित धाॢमक पुरुषों ने नाम कीर्तन के प्रति द्वितीय अपराध करके अर्थात् *विष्णौ सर्वेश्वरेशे तदितरसमधी:* —दूसरे जीव को सभी ईश्वरों के ईश्वर भगवान् विष्णु के समान मान करके अपने को पतित बनाया है। जो व्यक्ति मायावाद दर्शन के निॢवशेषवाद के चंगुल में आ जाता है, वह झूठे ही सोचने लगता है कि भगवान् की बहिरंगा भौतिक शकि्त उनकी अन्तरंगा दिव्य शक्ति के तुल्य है। इस तरह वह सामान्य जीव को भगवान् के तुल्य बतलाने लगता है और कृष्ण को *माया* का दूसरा पक्ष मानता है। यह दुर्भाग्यपूर्ण भ्रान्त धारणा है, क्योंकि इससे ईश्वर को यथारूप समझने का अवसर हाथ से चला जाता है। जो लोग जीवन की इस मायावादी धारणा की ओर झुकाव रखते हैं, वे निश्चित रूप से यदुवंश के सदस्यों को सभी तरह से कृष्ण के समान मानेंगे और कृष्ण के भावी वंशजों को कृष्ण के समान ही पूजेंगे। इस तरह पृथ्वी पर यदुवंश का निरन्तर अस्तित्व आध्यात्मिक ज्ञान के मार्ग में बहुत बड़ा रोड़ा और पृथ्वी पर गुरु भार बन जायेगा। इसलिए विष्णु को विष्णु के वंश के समान बताने के अपराध के खतरे से संसार को बचाने के लिए ही भगवान् ने यदुवंश को कुचल डालने का निश्चय किया। भगवान् कृष्ण अपने भक्तों पर सदैव वत्सल रहते हैं, किन्तु जब भगवान् कृष्ण के वंशज ही उनके शत्रु या तटस्थ बन जाते हैं और वे भगवान् के शुद्ध भक्तों को प्यार नहीं करते अथवा उनके दासों से मैत्री नहीं करते, तो भगवान् के ऐसे तथाकथित पारिवारिक जन उनकी इच्छा में अवरोधक बनते हैं। इस तरह इस बात का खतरा बना रहता है कि अज्ञानी जीव उनके ऐसे शत्रुओं की पूजा करने लगे और कृष्ण के घनिष्ठ संगियों के रूप में उनका आदर करे। उदाहरणार्थ, कंस को भगवान् कृष्ण का मामा मानकर उसे कृष्ण का आज्ञाकारी दास समझना पूर्णरूपेण त्रुटिपूर्ण निष्कर्ष होगा। ऐसी भ्रानि्त से ही भगवान् के विरोधियों को उनका घनिष्ठ संगी स्वीकार किया जा सकता है और कृष्ण के प्रति शत्रुभाव रखने वालों को उनके कुल में उत्पन्न शरणागत अधीन व्यक्ति माना जा सकता है। यदुवंश के विनाश का उद्देश्य मायावदियों के मिथ्या तर्क का उन्मूलन करना था, जो हर वस्तु को सभी प्रकार से एक-सा मानना चाहते हैं और यह अनुचित तर्क रखते हैं कि कृष्ण-भक्तों के शत्रु कृष्ण के पारिवारिक सदस्य हो सकते हैं। 