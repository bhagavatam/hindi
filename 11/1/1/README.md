हुआ। इस वृत्तान्त को सुनकर भौतिक जगत से विरक्त होने की प्रेरणा प्राप्त होती है। भगवान् श्रीकृष्ण ने बड़ी ही पटुता से कौरवों तथा पाण्डवों के बीच कुरुक्षेत्र युद्ध रचाया और बहुत हद तक पृथ्वी के भार को दूर किया। किन्तु भगवान्, जो कि अचिन्त्य प्रभावशाली हैं, इतने पर भी सन्तुष्ट नहीं हुए, क्योंकि अजेय यदुवंश का अस्तित्व बना हुआ था। वे यदुवंश का विनाश चाह रहे थे, जिससे वे इस धरा-धाम की अपनी लीलाएँ समाप्त करके स्वधाम वापस जा सकें। उन्होंने ब्राह्मण- सभा द्वारा दिये गये शाप के बहाने, अपने पूरे वंश को इस पृथ्वी से उठा लिया। श्रीकृष्ण की इच्छानुसार द्वारका के निकट पिण्डारक नामक पवित्र स्थल पर नारद, विश्वामित्र इत्यादि अनेक महॢषयों की सभा एकत्र हुई, जहाँ यदुवंशी तरुण बालक खिलवाड़ करते हुए पहुँचे। इन्होंने साश्ब को एक आसन्न प्रसवा षी का वेश धारण कराकर ऋषियों से साश्ब के तथाकथित गर्भ के फलित होने के विषय में पूछा। ऋषियों ने इन हास-परिहास करने वाले बालकों को शाप दे दिया कि यह षी ऐसे मूसल को जन्म देगी, जो उनके कुल का विनाश करेगा। इन यदुवंशी बालकों ने शाप से भयभीत होकर तुरन्त ही साश्ब के पेट पर से वषों को उठाकर देखा, तो सचमुच ही उन्हें एक मूसल दिखा। वे तेजी से यदुओं के राजा उग्रसेन की सभा में पहुँचे और जो कुछ हुआ था, उसकी जानकारी दी। ब्राह्मणों के शाप से डरकर यदुराज उग्रसेन ने उस मूसल को चूर्ण चूर्ण कराकर समुद्र में फिकवा दिया। समुद्र में एक मछली ने लोहे के बचे एक टुकड़े को निगल लिया और चूर्ण के शेष टुकड़े लहरों से समुद्र तट पर जा लगे, जहाँ नरकुलों का एक कुँज बन गया। मछुआरों ने इस मछली को पकड़ा और जरा नामक बहेलिए ने मछली के पेट से निकले लोहे के टुकड़े से एक तीर बनाया। यद्यपि परमात्मा श्रीकृष्ण समझ गये थे कि क्या हो रहा है, किन्तु इसके निराकरण के लिए, उन्होंने कुछ भी नहीं करना चाहा, प्रत्युत काल रूप में, उन्होंने इन घटनाओं को अपनी स्वीकृति प्रदान कर दी। 

**श्रीशुक उवाच** 