चरणकमलों में विनम्र सादर नमस्कार करता हूँ। १९३५ में जब वे राधाकुण्ड में रुके हुए थे तो मैं बश्बई से उनके दर्शन करने गया था। उस समय उन्होंने मन्दिर बनवाने तथा पुस्तकें प्रकाशित करने के सश्बन्ध में मुझे अनेक महत्त्वपूर्ण आदेश दिये थे। उन्होंने स्वयं मुझसे कहा था कि पुस्तकें प्रकाशित करना मन्दिरों के बनवाने से कहीं अधिक महत्त्वपूर्ण है। निस्सन्देह, वे आदेश मेरे मन में अनेक वर्षों तक बने रहे। मैंने १९४४ में अपनी *बैक टु गॉडहेड* पत्रिका का प्रकाशन प्रारश्भ किया और १९५ में जब मैं अपने पारिवारिक जीवन से विरक्त हो गया तो मैंने दिल्ली में *श्रीमद्भागवत* का प्रकाशन प्रारश्भ किया। जब भारत में *श्रीमद्भागवत* के तीन खण्ड छप चुके थे तो मैं १३ अगस्त १९६५ को संयुक्त राज्य अमरीका के लिए रवाना हो गया। अपने गुरु के सुझाव के अनुसार मैं पुस्तकों के प्रकाशन का निरंतर प्रयत्न कर रहा हूँ। अब इस वर्ष १९७६ में मैंने *श्रीमद्भागवत* का सप्तम स्कन्ध पूरा किया है और दशम स्कन्ध का सारांश *लीलापुरुषोत्तम श्रीकृष्ण* के नाम से पहले ही प्रकाशित हो चुका है। अभी भी अष्टम, नवम, दशम, एकादश तथा द्वादश स्कन्धों का प्रकाशन शेष है। अतएव इस अवसर पर मैं अपने गुरु से प्रार्थना कर रहा हूँ कि वे इस कार्य को पूरा करने के लिए मुझे शकि्त प्रदान करें। मैं न तो कोई महान् विद्वान हूँ और न ही महान् भक्त, मैं तो अपने गुरु का केवल एक विनीत दास हूँ और अमरीका के अपने शिष्यों के सहयोग से इन पुस्तकों को प्रकाशित करके उन्हें प्रसन्न करने का प्रयत्न कर रहा हूँ। सौभाग्य से विश्वभर के विद्वान इन ग्रंथों की प्रशंसा कर रहे हैं। आओ, हम मिल-जुलकर कृष्णकृपामूॢत श्री श्रीमद्भक्तिसिद्धान्त सरस्वती ठाकुर को प्रसन्न करने के लिए *श्रीमद्भागवत* के अधिकाधिक खण्डों का प्रकाशन करें। आठवें स्कन्ध के इस पहले अध्याय में चारों मनुओं—स्वायंभुव, स्वारोचिष, उत्तम तथा तामस— का संक्षिप्त वर्णन हुआ है। सप्तम स्कन्ध के अन्त तक स्वायंभुव मनु के वंश का वर्णन सुनकर महाराज परीक्षित ने अन्य मनुओं के विषय में जानने की जिज्ञासा प्रकट की। वे यह भी जानना चाह रहे थे कि भगवान् किस प्रकार न केवल भूतकाल में, अपितु वर्तमान काल तथा भविष्यत् काल में भी अवतरित होते हैं और किस तरह वे विभिन्न लीलाओं में मनु की भूमिका निभाते हैं। चूँकि परीकि्षत महाराज यह सब जानने को उत्सुक थे अतएव शुकदेव गोस्वामी ने भूतकाल में प्रकट हुए छह मनुओं से आरश्भ करके क्रमश: सभी मनुओं का वर्णन किया। प्रथम मनु स्वायंभुव मनु थे। उनके दो पुत्रियाँ थीं—आकूति तथा देवहूति जिनसे क्रमश: यज्ञ तथा कपिल नामक दो पुत्र हुए। चूँकि शुकदेव गोस्वामी तृतीय स्कन्ध में कपिल के कार्यकलापों का वर्णन कर चुके थे अतएव उन्होंने अब यज्ञ के कार्यकलापों का वर्णन किया। आदि मनु अपनी पत्नी शतरूपा सहित सुनन्दा नामक नदी के तट पर तपस्या करने के लिए जंगल चले गये, उन्होंने वहाँ एक सौ वर्षों तक तपस्या की। तभी मनु ने समाधि में ही भगवान् की स्तुतियाँ तैयार कीं। तब राक्षसों तथा असुरों ने उन्हें निगल जाने का प्रयास किया, किन्तु यज्ञ ने अपने पुत्रों, यामों तथा देवताओं की सहायता से उन्हें मार डाला। तब यज्ञ ने स्वर्गलोकों के राजा इन्द्र का पद स्वयं ग्रहण कर लिया। दूसरे मनु का नाम स्वारोचिष था और वे अग्नि के पुत्र थे। उनके पुत्रों में द्युमत, सुषेण तथा रोचिष्मत मुलय थे। इस मनु के युग में रोचन स्वर्गलोकों का राजा इन्द्र बना और तुषित इत्यादि अनेक देवता हुए। अनेक साधुपुरुष भी हुए—यथा ऊर्ज तथा स्तश्भ। उन्हीं में वेदशिरा था जिसकी पत्नी तुषिता ने विभु को जन्म दिया। विभु ने अ_ासी हजार *²ढव्रतों* अर्थात् साधुपुरुषों को आत्मसंयम तथा तपस्या का उपदेश दिया। तृतीय मनु, प्रियव्रत का पुत्र उत्तम था। उसके पुत्रों में पवन, सृञ्जय तथा यज्ञहोत्र इत्यादि थे। इस मनु के राज्यकाल में वसिष्ठ के पुत्रों में प्रमद इत्यादि सप्तॢष हुए। सत्य, देवश्रुत तथा भद्रगण देवता बने और सत्यजित इन्द्र बना। धर्म की पत्नी सुनृता के गर्भ से सत्यसेन के रूप में भगवान् उत्पन्न हुए जिन्होंने सत्यजित से युद्ध करने वाले यक्षों तथा राक्षसों का वध किया। तृतीय मनु का भाई तामस चतुर्थ मनु बना। उसके दस पुत्र हुए जिनमें पृथु, लयाति, नर तथा केतु प्रमुख थे। उसके राज्यकाल में सत्यकगण, हरिगण, वीरगण तथा अन्य देवता हुए। सप्तॢषयों में ज्योतिर्धाम मुलय था और ति्रशिख इन्द्र बना। हरिमेधा के ही अपनी पत्नी हरिणी के गर्भ से हरि नामक पुत्र उत्पन्न हुआ। भगवान् के इन्हीं अवतार हरि ने अपने भक्त गजेन्द्र को बचाया। यह घटना *गजेन्द्र* *मोक्षण* के नाम से वॢणत है। इस अध्याय के अन्त में परीक्षित महाराज इसी घटना के विषय में विशेष जिज्ञासा करते हैं।  

**श्रीराजोवाच** 

**स्वायश्भुवस्येह गुरो वंशोऽयं विस्तराच्छ्रुत: ।** **यत्र विश्वसृजां सर्गो मनूनन्यान्वदस्व न: ॥ १॥** 