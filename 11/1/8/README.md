**विरक्त: कामभोगेषु शतरूपापति: प्रभु: ।** **विसृज्य राज्यं तपसे सभार्यो वनमाविशत् ॥ ७॥** 

शब्दार्थ **** 

**विरक्त:—** **अनासक्त** **; काम-भोगेषु—** **इन्द्रियतृप्ति में (गृहस्थ जीवन में)** **; शतरूपा-पति:—** **शतरूपा के पति, स्वायंभुव मनु** **;** **प्रभु:—** **जो विश्व के स्वामी या राजा थे** **; विसृज्य—** **पूर्णत: त्यागकर** **; राज्यम्—** **अपने राज्य को** **; तपसे—** **तपस्या करने के लिए** **;** **स-भार्य:—** **अपनी पत्नी सहित** **; वनम्—** **जंगल में** **; आविशत्—** **प्रवेश किया।** **.** 

**शतरूपा के पति स्वायंभुव मनु स्वभाव से इन्द्रियभोग के प्रति तनिक भी आसक्त नहीं थे।** **अतएव उन्होंने अपने विलासमय राज्य को त्याग दिया और अपनी पत्नी सहित तपस्या करने के** **लिए जंगल में चले गये।** **तात्पर्य :** जैसा कि भगवद्गीता (४.२) में कहा गया है— *एवं परश्पराप्राप्तम् इमं राजर्षयो विदु:* — यह परम विज्ञान शिष्य-परश्परा द्वारा प्राप्त हुआ और राजॢषयों ने उसे इसी तरह से समझा। सारे मनु परिपूर्ण राजा थे—वे राजॢष थे। दूसरे शब्दों में, यद्यपि वे विश्व के सम्राट् थे, किन्तु वे महान् सन्तों के समान ही थे। उदाहरण के लिए, स्वायंभुव मनु विश्व के सम्राट थे, किन्तु उन्हें इन्द्रियतृप्ति की कोई इच्छा न थी। राजतंत्र का यही अर्थ है। देश के राजा या साम्राज्य के सम्राट् को इस तरह प्रशिक्षित किया जाना चाहिए कि वह सहज ही इन्द्रियतृप्ति त्याग दे। ऐसा नहीं है कि क्योंकि वह राजा है, अत: वह इन्द्रियतृप्ति पर व्यर्थ ही धन खर्च करे। ज्योंही राजा इन्द्रियतृप्ति पर धन खर्च करके पतित हो गए त्योंही वे विनष्ट हो गए। इसी तरह इस समय राजतंत्र समाप्त हो चुका है और लोगों ने प्रजातंत्र स्थापित किया है, किन्तु वह भी असफल हो रहा है। अब प्रकृति के नियमानुसार वह समय आने वाला है जब तानाशाही से प्रजा को अधिकाधिक कष्ट भोगना पड़ेगा। यदि राजा या तानाशाह अकेले या सरकार के सदस्य संयुक्त रूप से राज्य या साम्राज्य को *मनुसंहिता* के नियमों के अनुसार चला नहीं पाते तो निश्चित रूप से उनकी सरकार नहीं चलेगी।  