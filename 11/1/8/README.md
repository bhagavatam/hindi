**ब्रह्मण्यानां वदान्यानां नित्यं वृद्धोपसेविनाम् ।** **विप्रशाप: कथमभूद्वृष्णीनां कृष्णचेतसाम् ॥ ८॥** 

**शब्दार्थ** 

**श्री-राजा उवाच—** **राजा ने कहा** **; ब्रह्मण्यानाम्—** **ब्राह्मणों के प्रति आदर-भाव रखने वालों का** **; वदान्यानाम्—** **दान देने वालों** **का** **; नित्यम्—** **सदैव** **; वृद्ध-उपसेविनाम्—** **वृद्धजनों की सेवा करने वालों का** **; विप्र-शाप:—** **ब्राह्मणों का शाप** **; कथम्—** **कैसे** **;** **अभूत्—** **घटित हुआ** **; वृष्णीनाम्—** **वृष्णियों का** **; कृष्ण-चेतसाम्—** **कृष्ण के विचार में मग्न मन वालों का।** **.** 

**राजा परीक्षित ने पूछा : ब्राह्मणों ने उन वृष्णियों को कैसे शाप दिया, जो ब्राह्मणों के प्रति** **सदैव आदर-भाव रखते थे, दानी थे और वृद्ध तथा सश्मानित पुरुषों की सेवा करते थे तथा** **जिनके मन सदैव कृष्ण के विचारों में पूरी तरह लीन रहते थे?** **तात्पर्य :** सामान्यतया ब्राह्मण लोग उन व्यक्तियों से रुष्ट हो जाते हैं, जो ब्राह्मण जाति का अनादर करते हैं, जो दानी नहीं हैं और जो वृद्ध सश्मान्य व्यक्तियों की सेवा करने से मुकरते हैं। किन्तु वृष्णिजन ऐसे न थे, इसीलिए राजा परीक्षित ने उन्हें *ब्राह्मण्यानाम्* अर्थात् ब्राह्मण संस्कृति के निष्ठावान अनुयायी कहा है। यही नहीं, यदि ब्राह्मण लोग क्रुद्ध भी हो गये हों, तो वे कृष्ण के ही परिवार वालों को क्यों शाप देने लगे? चूँकि ब्राह्मण विद्वान थे, इसलिए वे यह जानते रहे होंगे कि भगवान् के निजी संगियों का विरोध करना अपराध होगा। यदुवंश को विशेष रूप से यहाँ पर *वृष्णीनाम* तथा *कृष्णचेतसाम्* कहा गया है। दूसरे शब्दों में, वे कृष्ण के निजी लोग थे और वे सदैव कृष्ण के चिन्तन में लीन रहते थे। इसलिए यदि किसी कारण से ब्राह्मणों ने उन्हें शाप दे भी दिया, तो वह शाप किस तरह प्रभाव डालता? परीक्षित महाराज के ये ही प्रश्न हैं। यद्यपि इस श्लोक में वृष्णियों को *कृष्णचेतसाम्* अर्थात् सदैव कृष्ण-चिन्तन में लीन कहा गया है, किन्तु यह स्पष्ट संकेत है कि कृष्ण चाहते थे कि ब्राह्मण क्रुद्ध हों और यदुवंश को शाप दें। भगवान् अपने वंश को पृथ्वी से हटाना चाहते थे, इसीलिए कृष्ण के परिवार के छोकरों ने अप्रचलित पापपूर्ण आचरण प्रदॢशत किया। इस घटना से यह समझना चाहिए कि जब कोई मनुष्य विष्णु के भक्तों से ईष्र्या करता है और उनका मजाक उड़ाता है, तो उसकी *ब्रह्मण्यता* अर्थात् उच्च आध्यात्मिक योग्यता के साथ साथ श्रीकृष्ण के प्रति उसका सश्मान भी विनष्ट हो जाता है। सश्मान्य व्यक्तियों तथा असली ब्राह्मणों के निरादर तथा उपहास से सारे सद्गुण नष्ट हो जाते हैं। यदि भगवान् के भक्तों के प्रति शिष्टाचार भंग होता है, तो भगवान् अपने सश्बन्धियों तथा मित्रों तक से भी क्रुद्ध हो जाते हैं और जो उनके भक्तों का विरोध करते हैं, उनका विनाश करा देते हैं। यदि मूर्ख लोग कृष्ण के परिवार वालों के वेश में वैष्णवों के प्रति शत्रुता व्यक्त करते हैं, तो ऐसे अपराधी लोग कृष्ण-वंश की सन्तानें नहीं कहे जा सकते। यही भगवान् की सबसे बड़ी समता है। 