**एवं व्यवसितो राजन्सत्यसङ्कल्प ईश्वर: ।** **शापव्याजेन विप्राणां सञ्जह्रे स्वकुलं विभु: ॥ ५॥** 

**शब्दार्थ** 

**एवम्—** **इस प्रकार** **; व्यवसित:—** **निश्चय करते हुए** **; राजन्—** **हे राजा** **; सत्य-सङ्कल्प:—** **जिसकी इच्छा सदैव सच सिद्ध है** **;** **ईश्वर:—** **भगवान् ने** **; शाप-व्याजेन—** **शाप के बहाने** **; विप्राणाम्—** **ब्राह्मणों के** **; सञ्जह्रे—** **समेट लिया** **; स्व-कुलम्—** **अपने वंश** **को** **; विभु:—** **सर्वशक्तिमान।** **.** 

**हे राजा परीक्षित, जब परम शकि्तशाली भगवान् ने, जिनकी इच्छा सदैव पूरी होकर रहती है,** **इस प्रकार अपने मन में निश्चय कर लिया, तो उन्होंने ब्राह्मणों की सभा द्वारा दिये गये शाप के** **बहाने अपने परिवार को समेट लिया।** **तात्पर्य :** श्रील भक्तिसिद्धान्त सरस्वती ने इस श्लोक पर अत्यन्त महत्त्वपूर्ण टीका की है। वे कहते हैं कि चूँकि भगवान् कृष्णचन्द्र के मनोभाव सदैव पूर्ण होते हैं, इसलिए पूरे विश्व के लाभ को ध्यान में रखते हुए ही उन्होंने ब्राह्मणों द्वारा शाप के बहाने अपने वंश का विनाश कर डाला। इस सश्बन्ध में श्रील भक्तिसिद्धान्त सरस्वती ठाकुर ने श्री चैतन्य महाप्रभु की लीलाओं से साश्य दिखलाया है, जो कि साक्षात् कृष्ण हैं और अपने ही भक्त के रूप में प्रकट हुए थे। श्री चैतन्य महाप्रभु अपने प्रथम स्वांश नित्यानन्द प्रभु एवं अद्वैत प्रभु के साथ साथ प्रकट हुए। ये तीनों—चैतन्य महाप्रभु, नित्यानन्द प्रभु तथा अद्वैत प्रभु वैष्णव आचार्यों द्वारा *विष्णुतत्त्व* अर्थात् भगवान् के संपूर्ण पद की कोटि में परिगणित होते हैं। इन तीनों प्रभुओं ने अनुभव किया कि भविष्य में इनके वीर्यज वंशज अवांछित मान्यता प्राप्त कर लेंगे और गॢवत होने से वास्तविक वैष्णव-गुरुओं अथवा भगवान् के प्रतिनिधियों के विरुद्ध शोचनीय अपराध करेंगे। जैसाकि *भगवद्गीता* में कहा गया है ( *ममैवांश:* ), प्रत्येक जीव परमेश्वर का भिन्नांश है। मूलत: प्रत्येक जीव ईश्वर का पुत्र है, किन्तु अपनी लीलाएँ करने के लिए भगवान् कतिपय अतियोग्य जीवों को चुनकर उन्हें अपने सश्बन्धियों के रूप में जन्म लेने देते हैं। किन्तु ऐसे वंशज जो भगवान् के निजी परिवार के सदस्य के रूप में प्रकट होते हैं, अपने पद से निस्सन्देह गॢवत हो सकते हैं और सामान्य जनों से मिलने वाले महान् सश्मान का दुरुपयोग कर सकते हैं। इस तरह ऐसे लोग कृत्रिम रूप से अनुचित सश्मान पाने के कारण उन लोगों को आध्यात्मिक प्रगति के पथ से भगवान् के प्रतिनिधि रूप शुद्ध भक्तों की शरण में जाने से दूसरी ओर मोड़ सकते हैं। *भगवद्गीता* के बारहवें अध्याय के अन्तिम आठ श्लोकों में भगवान् द्वारा उन भक्तों का वर्णन किया गया है, जिन्हें *आचार्य* का कार्य करने की अनुमति दी गई है। दूसरे शब्दों में, मात्र भगवान् कृष्ण के वंश में जन्म लेने से गुरु बनने की पात्रता प्राप्त नहीं होती, क्योंकि *भगवद्गीता* के अनुसार *पिताहमस्य जगत:* —हर जीव भगवान् के परिवार का सदस्य है। *भगवद्गीता* में कृष्ण कहते हैं *समोऽहं सर्वभूतेषु न मे द्वेष्योऽस्तिन प्रिय:* —मैं हर एक पर समभाव रखता हूँ, कोई न तो मेरा शत्रु है, न विशिष्ट मित्र है। यदि भगवान् का कोई विशेष परिवार है, जैसे कि यदुवंश, तो ऐसे परिवार की विशेष योजना बद्धजीवों को आकॢषत करने के लिए भगवान् की लीलाओं के कारण ही है। जब कृष्ण अवतरित होते हैं, तो वे सामान्य व्यक्ति की तरह कार्य करते हैं, जिससे जीव उनकी लीलाओं के प्रति आकृष्ट हों। इसलिए कृष्ण ऐसा कार्य करते थे, मानो यदुवंश उनका निजी परिवार हो, जबकि तथ्य यह है कि प्रत्येक जीव उनके परिवार का सदस्य है। किन्तु सामान्य लोग आध्यात्मिक ज्ञान के उच्च सिद्धान्तों को न समझ पाने के कारण प्रामाणिक गुरु की योग्यताओं को आसानी से भूल जाते हैं और बजाय इसके वे भगवान् के तथाकथित परिवार में उत्पन्न लोगों को आवश्यकता से अधिक महत्त्व प्रदान करते हैं। इसीलिए श्री चैतन्य महाप्रभु ने कोई सन्तान न छोड़कर आध्यात्मिक प्रबुद्धता के मार्ग के इस अवरोध से अपने को बचाया। यद्यपि महाप्रभु के दो विवाह हुए, किन्तु वे नि:सन्तान थे। भगवान् स्वरूप नित्यानन्द प्रभु ने भी अपने पुत्र श्री वीरभद्र के असली पुत्रों को स्वीकार नहीं किया। इसी प्रकार अद्वैत आचार्य ने अच्युतानन्द तथा दो अन्य पुत्रों के अतिरिक्त अन्य पुत्रों से रिश्ता तोड़ लिया था। अद्वैत आचार्य के अत्यन्त आज्ञाकारी पुत्र अच्युतानन्द के कोई सन्तान न थी और शेष छह पुत्रों में से तीन पुत्र भक्ति के मार्ग से च्युत हो गये थे, इसलएि उन्हें परित्यक्त पुत्र माना जाता है। दूसरे शब्दों में, चैतन्य महाप्रभु के आविर्भाव से तथाकथित वीर्यज परिवार (सन्तान) की परश्परा चलाकर संभ्रान्ति पैदा करने की सुविधा नहीं मिली। जो व्यक्ति वैदिक प्रमाण से परम सत्य को समझता है, उसे चाहिए कि स्मार्तों द्वारा वीर्यज परश्परा को मान्यता प्रदान न करे। अन्य आचार्यों ने भी अपने ही परिवारों में इस बात को करके दिखाया है। हमारे प्रिय गुरु श्रील भक्तिवेदान्त स्वामी प्रभुपाद जो *श्रीमद्भागवतम्* के इस ग्रंथमाला के महान् भाष्यकार हैं, शुद्ध भक्तों के परिवार में जन्मे थे और उनमें बाल्यकाल से ही शुद्ध भक्ति के लक्षण प्रकट थे। अन्त में श्रील प्रभुपाद पाश्चात्य देशों में आये और उन्होंने विश्व-भर में कृष्णभावनामृत आन्दोलन को स्थापित करने में अद्वितीय आध्यात्मिक शक्ति का प्रदर्शन किया। कुछ ही वर्षों में उन्होंने वैदिक दर्शन के पचास से अधिक बहुत खण्डों का अनुवाद किया। अपने व्यावहारिक कार्यों से वे भगवान् के सर्वाधिक शक्तिप्रदत्त प्रतिनिधि जाने जाते हैं। फिर भी उनके अपने परिवार के ही सदस्य, कृष्ण-भक्त होते हुए भी भक्ति के आदर्श मानदण्ड को प्राप्त नहीं कर सके, अत: इस्कॉन के सदस्यों ने उन पर ध्यान नहीं दिया। इस्कॉन के सदस्यों की सहज प्रवृत्ति श्रील प्रभुपाद के परिवार के सदस्यों के प्रति सश्मान एवं पूजा की होगी। किन्तु कृष्ण की व्यवस्था के फलस्वरूप ये सदस्य शुद्ध भकि्त के धरातल पर नहीं हैं, अत: इस्कॉन के सदस्य उन पर कोई ध्यान नहीं देते, अपितु उन उच्च वैष्णवों की पूजा करते हैं, जिनमें वैष्णवों के गुण होते हैं, चाहे वे कहीं भी जन्मे हों। दूसरे शब्दों में, सश्मानित व्यक्ति बनने के लिए जन्म कोई योग्यता नहीं है, भले ही वह भगवान् के ही परिवार में, या कि आचार्य के परिवार में क्यों न जन्मा हो; किसी सामान्य धनी या विद्वत् परविार का तो प्रश्न ही नहीं उठता। भारत में *नित्यानन्द वंश* नामक जाति के लोग हैं, जो अपने को नित्यानन्द का प्रत्यक्ष वंशज मानते हैं, अतएव भक्ति में सर्वोच्च सश्मानित पद का अधिकारी बताते हैं। इस सन्दर्भ में श्रील प्रभुपाद ने *भक्तिरसामृत सिन्धु* में लिखा है, ''मध्य युग में श्री चैतन्य महाप्रभु के महान् संगी नित्यानन्द के तिरोधान के बाद पुरोहितों के एक वर्ग ने अपने को नित्यानन्द के वंशज होने का दावा किया और अपने को *गोस्वामी* जाति का नाम दिया। उन्होंने यह भी दावा किया कि भकि्त करने और उसका प्रसार करने का अधिकार एकमात्र इसी जाति को है, जो *नित्यानन्द वंश* कहलाती है। इस तरह कुछ समय तक वे अपनी बनावटी शक्ति दिखलाते रहे, जब तक कि गौड़ीय वैष्णव सश्प्रदाय के शक्तिशाली आचार्य श्रील भक्तिसिद्धान्त सरस्वती ठाकुर ने उनके इस विचार को ध्वस्त नहीं कर दिया। कुछ समय तक विकट संघर्ष चला, किन्तु इसमें सफलता मिली और अब यह अच्छी तरह से स्थापित हो चुका है कि भकि्त किसी जातिविशेष के लोगों तक ही सीमित नहीं है। यही नहीं, जो कोई भी भकि्त में लगा है, वह पहले से ही उच्च जाति का ब्राह्मण है। इस तरह इस आन्दोलन के लिए श्रील भक्तिसिद्धान्त सरस्वती ठाकुर का संघर्ष सफल हुआ है। उन्हीं के बल के आधार पर पर आज ब्रह्माण्ड के किसी भी भाग का कोई भी व्यक्ति गौड़ीय वैष्णव बन सकता है।ÓÓ दूसरे शब्दों में, आध्यात्मिक ज्ञान का सार यह है कि प्रत्येक जीव, चाहे वह आज जिस पद पर भी हो मूलत: भगवान् का दास है और भगवान् का यही मिशन है कि इन पतित जीवों का उद्धार किया जाय। कोई भी जीव जो भगवान् के या उनके प्रामाणिक प्रतिनिधि के चरणकमलों पर फिर से शरण लेना चाहता है, उसका भूतकाल कैसा भी रहा हो, वह भक्तियोग के विधि-विधानों का ²ढ़ता से पालन करने से शुद्ध हो सकता है और उच्च कोटि के ब्राह्मण की तरह कर्म कर सकता है। तो भी, भगवान् के वंशज अपने को अपने पूर्वज के चरित्र तथा पद का उत्तराधिकारी माने रहते हैं। इस तरह भगवान् जो कि सश्पूर्ण विश्व के तथा विशेष रूप से अपने भक्तों के शुभचिन्तक हैं अपने वंशजों की विवेक शकि्त को इस तरह विमोहित करते हैं कि ये वंशज पथभ्रष्ट प्रतीत होने लगते हैं और भगवान् का प्रतिनिधि बनना अर्थात् कृष्ण की इच्छा पर आत्मसमर्पण प्रधान रह जाता है। 