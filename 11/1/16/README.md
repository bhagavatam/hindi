**ईहते भगवानीशो न हि तत्र विसज्जते ।** **आत्मलाभेन पूर्णार्थो नावसीदन्ति येऽनु तम् ॥ १५॥** 

शब्दार्थ **** 

**ईहते—** **सृजन, पालन तथा संहार के कार्यों में लगता है** **; भगवान्—** **भगवान् कृष्ण** **; ईश:—** **परम नियन्ता** **; न—** **नहीं** **; हि—** **निस्सन्देह** **; तत्र—** **ऐसे कार्यों में** **; विसज्जते—** **फँस जाता है** **; आत्म-लाभेन—** **अपने लाभ के कारण** **; पूर्ण-अर्थ:—** **आत्मतुष्ट** **; न—** **नहीं** **; अवसीदन्ति—** **निराश होते हैं** **; ये—** **जो लोग** **; अनु—** **अनुसरण करते हैं** **; तम्—** **भगवान् को।** **.** 

**भगवान् अपने ही लाभ से ऐश्वर्यपूर्ण हैं, फिर भी वे संसार के स्रष्टा, पालक तथा संहर्ता के** **रूप में कार्य करते हैं। इस प्रकार से कर्म करने पर भी वे कभी बन्धन में नहीं पड़ते। अतएव जो** **भक्तगण उनके चरण-चिह्नों का अनुगमन करते हैं, वे भी कभी बन्धन में नहीं पड़ते।** **तात्पर्य :** जैसाकि *भगवद्गीता* (३.९) में कहा गया है— *यज्ञार्थात् कर्मणोऽन्यत्र लोकोऽयं* *कर्मबन्धन:* —विष्णु के यज्ञ रूप में किया गया कर्म करणीय है अन्यथा कर्म मनुष्य को इस संसार से बाँध देता है। यदि हम कृष्णभावनामृत में रहकर कर्म नहीं करते तो हम बन्धन में पड़ेंगे जिस तरह कि रेशम का कीड़ा अपने ही कृमिकोश में फँस जाता है। भगवान् कृष्ण हमें यह शिक्षा देने के लिए प्रकट होते हैं कि हम किस तरह कर्म करें जिससे जगत में हम फँसे नहीं। हमारी असली समस्या यह है कि हम भौतिकतावादी कार्यकलापों में फँसे हैं और हमारे बद्ध होने से हमारा संघर्ष एक शरीर से दूसरा शरीर धारण करने के दण्ड के रूप में चलता रहता है। जैसाकि *भगवद्गीता* (१५.७) में भगवान् कहते हैं— *ममैवांशो जीवलोके जीवभूत: सनातन:।* *मन: षष्ठानीन्द्रियाणि प्रकृतिस्थानि कर्षति॥* ''इस बद्ध जगत में सारे जीव मेरे नित्य अंश हैं। बद्ध जीवन के कारण वे मन समेत छहों इनि्द्रयों द्वारा कठिन संघर्ष में लगे हैं।ÓÓ सारे जीव वास्तव में सूक्ष्म रूप हैं, जो भगवान् के अंश हैं। भगवान् हर वस्तु में पूर्ण हैं और भगवान् के छोटे कण भी मूलत: उन्हीं के समान गुणमय हैं, किन्तु अपने सूक्ष्म अस्तित्व के कारण वे भौतिक आकर्षण से दूषित होकर बद्ध हो जाते हैं। अतएव हमें भगवान् के आदेशों का पालन करना चाहिए। तब हमें भी कृष्ण की भाँति किसी भी बात पर पश्चाताप नहीं करना होगा। ( *नावसीदन्ति येऽनु तम्* ) क्योंकि वे सृजन, पालन तथा संहार जैसे अपने भौतिक कार्यों से कभी बँधते नहीं। *भगवद्गीता* में कृष्ण स्वयं उपदेश देते हैं और जो भी इनका पालन करता है, वह मुक्त हो जाता है। कृष्ण के उपदेशों का पालन तभी सश्भव है जब कोई भक्त हो क्योंकि कृष्ण यह आदेश देते हैं कि हे मनुष्य! तुम भक्त बनो। *मन्मना भव मद्भक्तो मद्याजी मां नमस्कुरु* —''सदैव मेरा चिन्तन करो और मेरे भक्त बनो। मेरी पूजा करो और मुझे नमस्कार करो।ÓÓ ( *भगवद्गीता* १.६५)। सदैव कृष्ण के चिन्तन का अर्थ होता है हरे कृष्ण मंत्र का कीर्तन, किन्तु जब तक कोई दीकि्षत भक्त न बन ले, यह सश्भव नहीं। ज्योंही कोई भक्त बन जाता है, वह अर्चाविग्रह की पूजा में लग जाता है ( *मद्याजी* )। भक्त का कार्य है भगवान् तथा गुरु को सदा नमस्कार करना। भक्ति पद तक उठने का यह मान्य सिद्धान्त है। इस पद के प्राप्त होते ही मनुष्य भगवान् को धीरे-धीरे समझने लगता है और कृष्ण को समझ लेने मात्र से ही वह भवबन्धन से छूट जाता है।  