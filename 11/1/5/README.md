**नैवान्यत: परिभवोऽस्य भवेत्कथञ्चिन्** **मत्संश्रयस्य विभवोन्नहनस्य नित्यम् ।** **अन्त: कङ्क्षल यदुकुलस्य विधाय वेणु** **स्तश्बस्य वह्निमिव शान्तिमुपैमि धाम ॥ ४॥** 

**शब्दार्थ** 

**न—** **नहीं** **; एव—** **निश्चय ही** **; अन्यत:—** **अन्य कारण से** **; परिभव:—** **हार** **; अस्य—** **इस (वंश) की** **; भवेत्—** **हो सकती है** **;** **कथञ्चित्—** **किसी भी तरह से** **; मत्-संश्रयस्य—** **मेरे शरणागत की** **; विभव—** **अपनी शक्ति के** **; उन्नहनस्य—** **असीम** **; नित्यम्—** **सदैव** **; अन्त:—** **भीतर** **; कलिम्—** **कलह** **; यदु-कुलस्य—** **यदुवंश का** **; विधाय—** **प्रोत्साहित करके** **; वेणु-स्तश्बस्य—** **बाँस के** **कुंज की** **; वह्निम्—** **आग** **; इव—** **मानो** **; शान्तिम्—** **शान्ति** **; उपैमि—** **प्राप्त करूँगा** **; धाम—** **अपना निजी नित्य वासस्थान।** **.** 

**भगवान् कृष्ण ने सोचा, ''इस यदुवंश के सदस्य सदैव मेरे पूरी तरह से शरणागत रहे हैं और** **इनका ऐश्वर्य असीम है, अत: कोई भी बाहरी ताकत इस वंश को पराजित नहीं कर पाई। किन्तु** **यदि मैं इस वंश के भीतर कलह को प्रोत्साहित करूँ, तो वह कलह बाँस के कुंज में घर्षण से** **उत्पन्न अग्नि की तरह कार्य करेगा। तब मैं अपना असली मन्तव्य प्राप्त करके अपने नित्य धाम** **को लौट सकूँगा।ÓÓ** **तात्पर्य :** भगवान् कृष्ण यदुवंश के सदस्यों के लोप की व्यवस्था करना चाहते हुए भी स्वयं उनका उस तरह वध नहीं कर सकते थे, जिस तरह उन्होंने अनेक असुरों को मारा था, क्योंकि यदुवंश उनका अपना वंश था। तब यह प्रश्न किया जा सकता है कि कृष्ण ने अन्यों के द्वारा उनके वध किये जाने की व्यवस्था क्यों नहीं की? इसीलिए इस श्लोक में कहा गया है *नैवान्यत: परिभवोऽस्य भवेत् कथञ्चित्* — चूँकि यदुवंश उनका अपना वंश था, इसलिए ब्रह्माण्ड का कोई भी व्यकि्त, यहाँ तक कि देवता भी, उसका संहार करने में समर्थ नहीं थे। वास्तव में, जैसाकि विश्वनाथ चक्रवर्ती ठाकुर संकेत करते हैं, इस ब्रह्माण्ड के भीतर यदुवंश के सदस्यों का कोई अपमान भी नहीं कर सकता था, उन्हें हराने या मारने की बात तो दूर रही। इसका कारण *मत्संश्रयस्य* शब्दों द्वारा दिया गया है। यदुवंशियों ने कृष्ण की पूर्ण शरण ले रखी थी, अतएव उन्हें सदैव भगवान् का निजी संरक्षण प्राप्त था। कहा गया है— *मारे* *कृष्ण राखे के, राखे कृष्ण मारे के* —यदि कृष्ण किसी की रक्षा करते हैं, तो उसे कोई नहीं मार सकता और यदि कृष्ण मारना चाहते हैं, तो उसे कोई बचा नहीं सकता। कृष्ण ने पहले से अपने सारे संगियों तथा देवताओं से पृथ्वी में प्रकट होने के लिए अनुरोध कर रखा था, जिससे उनकी लीलाओं में वे सहायक बन सकें। अब जबकि इस विशेष लोक में उनकी लीलाओं का अन्त होने जा रहा था और वे लीलाएँ किसी अन्य ब्रह्माण्ड के अन्य किसी लोक में स्थानान्तरित होने जा रही थीं, तो कृष्ण अपने सारे संगियों को इस धरा से हटा देना चाहते थे जिससे उनकी अनुपस्थिति में वे भार न बन सकें। चूँकि भगवान् का अपना ही वंश होने तथा अपनी ही सेना होने से शक्तिशाली यदुवंश संभवत: किसी के द्वारा पराजित नहीं किया जा सकता था, इसलिए कृष्ण ने उसमें आन्तरिक कलह करायी, जिस तरह बाँस के जंगल में वायु बाँसों को परस्पर घॢषत करके अग्नि उत्पन्न कर देती है, जिससे सारा जंगल भस्म हो जाता है। श्रील भक्तिसिद्धान्त सरस्वती ने संकेत किया है कि यदुवंश के साहसिक कार्यों को सुनकर सामान्य लोग यह सोच सकते हैं कि यदुवंश के वीर भी कृष्ण की ही तरह पूजनीय हैं या स्वतंत्र नियन्ता हैं। दूसरे शब्दों में, मायावाद-दर्शन से दूषित लोग यदुवंश को कृष्ण जैसे पद पर स्थित समझ सकते हैं। इसलिए यह स्थापित करने के लिए कि सर्वाधिक शकि्तमान जीव तक कभी भी न तो भगवान् के समान हो सकता है, न उनसे आगे जा सकता है, कृष्ण ने यदुवंश के विनाश की व्यवस्था की। 