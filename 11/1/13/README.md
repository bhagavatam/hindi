**न यस्याद्यन्तौ मध्यं च स्व: परो नान्तरं बहि: ।** **विश्वस्यामूनि यद्यस्माद्विश्वं च त²तं महत् ॥ १२॥** 

शब्दार्थ **** 

**न—** **न तो** **; यस्य—** **जिसका (भगवान् का)** **; आदि—** **प्रारश्भ** **; अन्तौ—** **अन्त** **; मध्यम्—** **मध्य** **; च—** **भी** **; स्व:—** **अपना** **; पर:—** **पराया** **; न—** **न तो** **; अन्तरम्—** **भीतर** **; बहि:—** **बाहर** **; विश्वस्य—** **सश्पूर्ण विश्व का** **; अमूनि—** **ऐसा विचार** **; यत्—** **जिसका रूप** **;** **यस्मात्—** **उससे, जो हर वस्तु का कारण है** **; विश्वम्—** **समग्र ब्रह्माण्ड** **; च—** **तथा** **; तत्—** **वे सब** **; ऋतम्—** **सत्य** **; महत्—** **अत्यन्त** **महान्।** **.** 

**भगवान् का न तो आदि है, न अन्त और न मध्य। न ही वे किसी व्यकि्त विशेष या राष्ट्र के** **हैं। उनका न भीतर है न बाहर। इस जगत में दिखने वाले सारे द्वन्द्व—यथा आदि तथा अन्त** , **मेरा** **और उनका—उस परम पुरुष के व्यक्तित्व में अनुपस्थित हैं। यह ब्रह्माण्ड जो उनसे उद्भूत होता** **है उनका एक दूसरा स्वरूप है। अतएव भगवान् परम सत्य हैं और उनकी महानता पूर्ण है।** **तात्पर्य :** *ब्रह्मसंहिता* (५.१) में भगवान् कृष्ण का वर्णन मिलता है— *ईश्वर: परम: कृष्ण: सच्चिदानन्द विग्रह:।* *अनादिरादिर्गोविन्द: सर्वकारणकारणम्॥* ''गोविन्द नाम से विलयात कृष्ण परम नियन्ता हैं। उनका शरीर नित्य, आनन्दमय तथा आध्यात्मिक है। वे सबके उद्गम हैं। उनका कोई अन्य उद्गम नहीं है क्योंकि वे समस्त कारणों के मूल कारण हैं।ÓÓ भगवान् के अस्तित्व का कोई कारण नहीं है क्योंकि वे सभी वस्तुओं के कारण हैं। वे प्रत्येक वस्तु में रहते हैं ( *मया ततमिदं सर्वम्* ), उनका विस्तार सभी वस्तुओं में है, किन्तु वे प्रत्येक वस्तु नहीं हैं। वे *अचिन्त्य-भेदाभेद* हैं अर्थात् एकसाथ एक तथा भिन्न हैं। इसी की व्यालया इस श्लोक में हुई है। भौतिक दशा में आदि, मध्य तथा अन्त की धारणा होती है, लेकिन भगवान् में ऐसा कुछ नहीं होता। उनका ब्रह्माण्डीय स्वरूप वही विराट रूप है, जो *भगवद्गीता* में अर्जुन को प्रदॢशत किया गया था। अतएव वे सर्वत्र तथा सदैव विद्यमान रहने के कारण परम सत्य तथा महानतम हैं। उनकी महानता पूर्ण है। ईश्वर महान् हैं, किन्तु वे किस तरह महान् हैं इसकी व्यालया यहाँ की गई है।  