**मन्वन्तरे हरेर्जन्म कर्माणि च महीयस: ।** **गृणन्ति कवयो ब्रह्मंस्तानि नो वद शृण्वताम् ॥ २॥** 

शब्दार्थ **** 

**मन्वन्तरे—** **मन्वन्तरों के परिवर्तन के समय (एक मनु से दूसरा मनु बनने का अन्तराल)** **; हरे:—** **भगवान् का** **; जन्म—** **प्राकट्य** **;** **कर्माणि—** **तथा कर्म** **; च—** **भी** **; महीयस:—** **अत्यन्त यशस्वी का** **; गृणन्ति—** **वर्णन करते हैं** **; कवय:—** **विद्वान पुरुष जिन्हें पूर्ण** **बुद्धि है** **; ब्रह्मन्—** **हे विद्वान ब्राह्मण (शुकदेव गोस्वामी)** **; तानि—** **उन सबों को** **; न:—** **हमसे** **; वद—** **कहिये** **; शृण्वताम्—** **सुनने** **के इच्छुक।** **.** 

**हे विद्वान ब्राह्मण शुकदेव गोस्वामी! बड़े-बड़े विद्वान पुरुष, जो नितान्त बुद्धिमान् हैं,** **विभिन्न मन्वन्तरों में भगवान् के कार्यकलापों का तथा उनके प्राकट्य का वर्णन करते हैं। हम इन** **वर्णनों को सुनने के लिए अत्यन्त उत्सुक हैं। कृपया उनका वर्णन करें।** **तात्पर्य :** भगवान् के अनेक प्रकार के अवतार होते हैं जिनके अन्तर्गत गुण-अवतार, मन्वन्तर अवतार, लीला अवतार तथा युग अवतार आते हैं और इन सबका वर्णन शाषों में हुआ है। शाषों के सन्दर्भ के बिना किसी को भी भगवान् का अवतार स्वीकार करने का प्रश्न ही नहीं उठता। अतएव जैसाकि यहाँ पर विशेष उल्लेख है— *गृणन्ति कवय:* —पूर्ण बुद्धिमान् एवं बड़े-बड़े विद्वान व्यक्ति विभिन्न अवतारों के विवरणों को स्वीकार करते हैं। इस समय, विशेष रूप से भारत में अनेक धूर्त अपने को अवतार होने का दावा करते हैं और लोगों को गुमराह करते हैं। अतएव अवतार की पहचान की पुष्टि शाषों के विवरणों तथा उनके विलक्षण कार्यकलापों से की जानी चाहिए। जैसाकि इस श्लोक के *महीयस:* शब्द से लक्षित है, अवतार के कार्यकलाप कोई साधारण जादू या बाज़ीगरी नहीं होते, अपितु विलक्षण होते हैं। अत: भगवान् के किसी भी अवतार की पुष्टि शाषों के विवरणों द्वारा की जानी चाहिए और उनके कार्यकलाप यथार्थ विलक्षण होने चाहिए। परीक्षित महाराज विभिन्न युगों के मनुओं के विषय में सुनने को उत्सुक थे। ब्रह्मा के एक दिन में चौदह मनु होते हैं और प्रत्येक मनु इकहत्तर युगों तक जीवित रहता है। इस प्रकार ब्रह्मा के जीवनकाल में हजारों मनु होते हैं।  