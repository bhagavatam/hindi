**कर्मानि पुण्यनिवहानि सुमङ्गलानि** **गायज्जगत्कलिमलापहराणि कृत्वा ।** **कालात्मना निवसता यदुदेवगेहे** **पिण्डारकं समगमन्मुनयो निसृष्टा: ॥ ११॥** **विश्वामित्रोऽसित: कण्वो दुर्वासा भृगुरङ्गिरा: ।** **कश्यपो वामदेवोऽत्रिर्वसिष्ठो नारदादय: ॥ १२॥** 

**शब्दार्थ** 

**कर्माणि—** **सकाम कर्मों को** **; पुण्य—** **पुण्य** **; निवहानि—** **प्रदान करने वाले** **; सु-मङ्गलानि—** **अत्यन्त मंगलकारी** **; गायत्—** **(जिसके विषय में) कीर्तन करते हुए** **; जगत्—** **सारे संसार के लिए** **; कलि—** **वर्तमान पतित युग** **; मल—** **अशुद्धियाँ** **;** **अपहराणि—** **हरण करने वाले** **; कृत्वा—** **सश्पन्न करके** **; काल-आत्मना—** **जो कालस्वरूप है, उसके द्वारा** **; निवसता—** **निवास** **करते हुए** **; यदु-देव—** **यदुओं के स्वामी (वसुदेव) के** **; गेहे—** **घर में** **; पिण्डारकम्—** **पिण्डारक नामक तीर्थस्थान में** **; समगमन्—** **वे गये** **; मुनय:—** **मुनिगण** **; निसृष्टा:—** **विदा कर दिये जाने पर** **; विश्वामित्र: असित: कण्व:—** **विश्वामित्र, असित तथा कण्व** **;** **दुर्वासा: भृगु: अङ्गिरा:—** **दुर्वासा, भृगु तथा अंगिरा** **; कश्यप: वामदेव: अत्रि:—** **कश्यप, वामदेव तथा अत्रि** **; वसिष्ठ: नारद-** **आदय:—** **वसिष्ठ, नारद इत्यादि।** **.** 

**एक बार विश्वामित्र, असित, कण्व, दुर्वासा, भृगु, अंगिरा, कश्यप, वामदेव, अत्रि तथा** **वसिष्ठ मुनियों ने नारद तथा अन्यों के साथ मिलकर प्रचुर पुण्य प्रदान करने वाला, परम सुख** **लाने वाला तथा मात्र उच्चारण करने से समस्त जगत के कलियुग के पापों को दूर करने वाला** **एक सकाम अनुष्ठान किया। इन मुनियों ने इस अनुष्ठान को कृष्ण के पिता एवं यदुओं के अग्रणी** **वसुदेव के घर में सश्पन्न किया। जब उस समय वसुदेव के घर में कालरूप में निवास कर रहे** **कृष्ण उत्सव की समाप्ति होने पर मुनियों को आदरपूर्वक विदा कर चुके, तो वे मुनि पिण्डारक** **नामक पवित्र तीर्थस्थान चले गये।** **तात्पर्य :** इस श्लोक में शुकदेव गोस्वामी ब्राह्मण-शाप की कहानी कहते हैं, जो भगवान् की इच्छा से यदुवंश को दिया गया। श्रीधर स्वामी के अनुसार कुछ धाॢमक अनुष्ठानों से, यथा अश्वमेध यज्ञ से पुण्य-फल उत्पन्न होते हैं। दूसरी ओर, अपनी सन्तान के लालन-पालन जैसे कार्यकलापों से वर्तमानकाल में तुरन्त आनन्द मिलता है, जबकि प्रायश्चित्त के रूप में किये गये अनुष्ठान पापों को दूर भगाते हैं। किन्तु श्लोक ११ में जिन धाॢमक कार्यों का उल्लेख हुआ है और जिन्हें *कर्माणि* *पुण्यनिवहानि सुमंगलानि गायज्जगत्कलिमलापहराणि* शब्दों द्वारा सूचित किया गया है, वे सभी प्रकार से पवित्र थे। वे प्रचुर पुण्य एवं प्रसन्नता उत्पन्न करने वाले थे और इतने शक्तिशाली थे कि इन अनुष्ठानों के महिमा गान से ही कलियुग के सारे पाप दूर हो जाते थे। ऐसे शुभ धाॢमक अनुष्ठान सश्पन्न करने के लिए वसुदेव के घर में बुलाये गये मुनियों को समुचित भेंटें देकर तुष्ट किया गया और फिर कृष्ण द्वारा उन्हें पिण्डारक के लिए विदा कर दिया गया, जो अरब सागर में गुजरात के समुद्री तट से लगभग दो मील दूरी पर स्थित है। आज भी इसका प्रचलित नाम पिण्डारक ही है। यहाँ पर महत्त्वपूर्ण बात यह है कि कृष्ण को *कालात्मना* अर्थात् काल का रूप या परमात्मा कहा गया है। *भगवद्गीता* के ग्यारहवें अध्याय में भगवान् कृष्ण अर्जुन के समक्ष कुरुक्षेत्र के युद्ध में भारस्वरूप राजाओं तथा सेनाओं का संहार करने के लिए कालरूप में प्रकट होते हैं। इसी प्रकार *कालात्मना निवसता यदुदेवगेहे* —कृष्ण अपने पिता वसुदेव के घर में काल के रूप में निवास कर रहे थे। इस प्रकार यह सूचित कर रहे थे कि उनकी इच्छानुसार उनके वंश के विनाश का समय निकट आ रहा था। 