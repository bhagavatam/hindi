**तमीहमानं निरहङ्कृतं बुधं** **निराशिषं पूर्णमनन्यचोदितम् ।** **नृञ्शिक्षयन्तं निजवत्र्मसंस्थितं** **प्रभुं प्रपद्येऽखिलधर्मभावनम् ॥ १६॥** 

शब्दार्थ **** 

**तम्—** **उसी भगवान् को** **; ईहमानम्—** **हमारे लाभ के लिए कर्म करने वाले** **; निरहङ्कृतम्—** **जो बन्धन अथवा लाभ की इच्छा से** **रहित है** **; बुधम्—** **ज्ञानवान् को** **; निराशिषम्—** **अपने कर्मफल को भोगने की इच्छा न रखने वाले को** **; पूर्णम्—** **जो पूर्ण है अतएव** **जिसे इच्छा पूॢत की आवश्यकता नहीं है** **; अनन्य—** **अन्यों के द्वारा** **; चोदितम्—** **प्रेरित, प्रोत्साहित** **; नृन्—** **सारा मानव समाज** **;** **शिक्षयन्तम्—** **शिक्षा देने के लिए (जीव के असली पथ की)** **; निज-वत्र्म—** **अपनी निजी जीवन शैली** **; संस्थितम्—** **प्रतिष्ठित** **करने के लिए (विचलित हुए बिना)** **; प्रभुम्—** **भगवान् से** **; प्रपद्ये—** **प्रार्थना करता हूँ** **; अखिल-धर्म-भावनम्—** **जो मनुष्यों के** **समस्त धाॢमक सिद्धान्तों अथवा वृत्तिपरक कर्मों के स्वामी हैं।** **.** 

**भगवान् कृष्ण एक सामान्य व्यक्ति की भाँति कर्म करते हैं, फिर भी वे कर्मफल भोगने की** **इच्छा नहीं रखते। वे ज्ञान से पूर्ण, भौतिक इच्छाओं तथा विक्षेपों से मुक्त एवं पूर्णत: स्वतंत्र हैं।** **वे मानव समाज के परम शिक्षक के रूप में अपनी ही कर्मशैली का उपदेश देते हैं और इस** **प्रकार धर्म के असली मार्ग का उद्धाटन करते हैं। मैं हर व्यक्ति से प्रार्थना करता हूँ कि वह उनका** **अनुसरण करे।** **तात्पर्य :** हमारे कृष्णभावनामृत आन्दोलन का यही सार है। मानव समाज से हमारा मात्र यही अनुरोध है कि वे *भगवद्गीता* के उपदेशकर्ता के पदचिह्नों पर चलें। *भगवद्गीता यथारूप* के उपदेशों का पालन करने से तुश्हारा जीवन सफल हो जायेगा। कृष्णभावनामृत आन्दोलन का यही सार है। कृष्णभावनामृत आन्दोलन का व्यवस्थापक हर एक को शिक्षा दे रहा है कि किस प्रकार भगवान् रामचन्द्र, भगवान् कृष्ण तथा श्री चैतन्य महाप्रभु का अनुसरण किया जाय। इस संसार में राजतंत्र या अच्छी सरकार के लिए नेता की आवश्यकता होती है। भगवान् रामचन्द्र ने अपने व्यावहारिक उदाहरण द्वारा यह प्रदॢशत किया कि किस प्रकार सारे मानव समाज के लाभ के लिए जिया जाये। उन्होंने रावण जैसे असुरों के साथ युद्ध किया, उन्होंने अपने पिता के आदेश का पालन किया और वे माता सीता के पत्नीव्रत पति बने रहे। अतएव आदर्श राजा के रूप में भगवान् रामचन्द्र के कार्यों की कोई तुलना नहीं है। निस्सन्देह, लोग अब भी रामराज्य की लालसा करते हैं। इसी प्रकार कृष्ण ने भगवान् होते हुए भी अपने शिष्य तथा भक्त अर्जुन को शिक्षा दी कि किस तरह जीवन जिया जाये जिससे अन्तत: भगवद्धाम लौटा जा सके ( *त्यक्त्वा देहं पुनर्जन्म नैति मामेति सोऽर्जुन* )। *भगवद्गीता* में सभी प्रकार की शिक्षाएँ मिलती हैं—राजनीतिक, आॢथक, सामाजिक, धाॢमक, सांस्कृतिक तथा दार्शनिक। मनुष्य को उनका ²ढ़तापूर्वक पालन भर करना है। भगवान् श्री चैतन्य महाप्रभु के रूप में शुद्ध भक्त की भूमिका मात्र अदा करने के लिए भी जन्म लेते हैं। इस तरह भगवान् हमारे जीवन को सफल बनाने के लिए हमें अनेक प्रकार से शिक्षा देते हैं और स्वायंभुव मनु हम सबों से अनुरोध कर रहे हैं कि हम उनका अनुसरण करें। स्वायंभुव मनु मानव जाति के अग्रणी (नेता) हैं और उन्होंने मानव समाज के मार्गदर्शन हेतु *मनुसंहिता* नामक ग्रंथ प्रदान किया है। इसमें वे हमें भगवान् के विभिन्न अवतारों के अनुसार चलने का निर्देश देते हैं। ये अवतार वैदिक साहित्य में वॢणत हैं और जयदेव गोस्वामी ने दस महत्त्वपूर्ण अवतारों का संक्षेप में वर्णन किया है— *केशव धृतमीनशरीर जय जगदीश हरे, केशव धृतनरहरि-रूप जय* *जगदीश हरे, केशव धृतबुद्धशरीर जय जगदीश हरे, आदि आदि।* स्वायंभुव मनु हमें ईश्वर के अवतारों के उपदेशों का, विशेषतया *भगवद्गीता यथारूप* के उपदेशों का, पालन करने की शिक्षा देते हैं। श्री चैतन्य महाप्रभु द्वारा उपदिष्ट *भक्तिमार्ग* की प्रशंसा करते हुए सार्वभौम भट्टाचार्य ने श्री चैतन्य महाप्रभु के कार्यकलापों का चित्रण इस प्रकार किया है— *वैराग्यविद्यानिजभक्तियोगशिक्षार्थमेक: पुरुष: पुराण:।* *श्रीकृष्णचैतन्यशरीरधारी कृपाश्बुधिर्यस्तमहं प्रपद्ये॥* ''मैं भगवान् श्रीकृष्ण की शरण ग्रहण करता हूँ जो हमें असली ज्ञान, अपनी भक्ति तथा कृष्णचेतना में प्रोत्साहन न देने वाली प्रत्येक वस्तु से विरक्ति का उपदेश देने के लिए चैतन्य महाप्रभु के रूप में अवतरित हुए हैं। वे इसलिए अवतरित हुए हैं क्योंकि वे दिव्य कृपा के सागर हैं। मैं उनके चरणकमलों में शरण लेता हूँ।ÓÓ ( *चैतन्य चन्द्रोदय नाटक* ६.७४)। इस कलिकाल में लोग भगवान् के उपदेशों का पालन नहीं कर सकते; अतएव भगवान् स्वयं ही लोगों को कृष्णभावनाभावित होने का पाठ पढ़ाने के लिए श्रीकृष्णचैतन्य की भूमिका निभाते हैं। वे हर एक से कहते हैं कि मेरा अनुसरण करो और कलियुग की पतितात्माओं के उद्धार के लिए गुरु बनो। *यारे देख, तारे कह 'कृष्णÓ-उपदेश।* *आमार आज्ञाय गुरु हञा तारÓ ऐइ देश॥* ''हर व्यक्ति को उपदेश दो कि वह *भगवद्गीता* तथा *श्रीमद्भागवत* में दिये गये भगवान् कृष्ण के आदेशों का पालन करे। इस तरह गुरु बनकर इस भूमि के प्रत्येक व्यक्ति को मुक्त करने का प्रयास करो।ÓÓ ( *चैतन्य चरितामृत* मध्य ७.१२)। भगवान् रामचन्द्र, भगवान् कृष्ण तथा भगवान् चैतन्य महाप्रभु का एक ही उद्देश्य था—मानव समाज को यह सिखाना कि किस प्रकार भगवान् के उपदेशों का पालन करके सुखी हुआ जाये।  

**श्रीशुक उवाच** 