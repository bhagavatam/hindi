दारुक से यह जान कर कि श्रीकृष्ण अपने धाम प्रत्यावॢतत हो चुके हैं, वसुदेव तथा द्वारका में बचे लोग शोक से अतीव क्षुब्ध हो उठे और उन्हें पाने के लिए नगर के बाहर गये। वे सारे देवता, जो भगवान् की इच्छा का पालन करते हुए उनकी लीलाओं में सहायता पहुँचाने के लिए यदुकुल में जन्मे थे, भगवान् के पीछे पीछे अपने अपने धामों को लौट गये। भगवान् द्वारा अपने लिए जीवन की सृष्टि और फिर उसका विध्वंस किसी अभिनेता के प्रदर्शन के समान, माया का जादू मात्र है। वस्तुत: वे सश्पूर्ण ब्रह्माण्ड का सृजन करते हैं और तब परमात्मा रूप में उसके भीतर प्रवेश कर जाते हैं। अन्त में, वे फिर सारे ब्रह्माण्ड को अपने भीतर समेट लेते हैं और अपने निजी यश में रहते हुए बाह्य लीलाओं से दूर स्थित रहते हैं। यद्यपि अर्जुन कृष्ण के वियोग से अभिभूत थे, किन्तु तो भी भगवान् द्वारा दिये गये विविध आदेशों को स्मरण करके वे अपने को शान्त कर सके। तब अर्जुन ने अपने मृत सश्बन्धियों का पिण्डदान सश्पन्न किया। उस समय समुद्र ने भगवान् के निवास स्थान को छोड़ कर सारी द्वारका पुरी को जलमग्न कर लिया। जो यदुवंशी बचे थे उन्हें लेकर अर्जुन इन्द्रप्रस्थ गये जहाँ उन्होंने वज्र को ङ्क्षसहासन पर बैठाया। इन घटनाओं को सुन कर युधिष्ठिर आदि पाण्डवों ने परीक्षित को राज-ङ्क्षसहासन दे दिया और महाप्रयाण के लिए प्रस्थान किया।  

**श्रीशुक उवाच** 