**ब्राह्मणस्य हि देहोऽयं क्षुद्रकामाय नेष्यते ।** **कृच्छ्राय तपसे चेह प्रेत्यानन्तसुखाय च ॥ ४२॥** 

शब्दार्थ **** 

**ब्राह्मणस्य—** **ब्राह्मण का** **; हि—** **निश्चय ही** **; देह:—** **शरीर** **; अयम्—** **यह** **; क्षुद्र—** **नगण्य** **; कामाय—** **इन्द्रियतृप्ति के लिए** **; न—** **नहीं** **;** **इष्यते—** **होता है** **; कृच्छ्राय—** **कठिन** **; तपसे—** **तपस्या के लिए** **; च—** **भी** **; इह—** **इस संसार में** **; प्रेत्य—** **मर कर** **; अनन्त—** **असीम** **;** **सुखाय—** **सुख के लिए** **; च—** **भी।** **.** 

**ब्राह्मण का शरीर क्षुद्र इन्द्रिय भोग के निमित्त नहीं होता, प्रत्युत वह कठिन तपस्या स्वीकार** **करके मृत्यु के उपरान्त असीम सुख भोगेगा।** **तात्पर्य :** यह प्रश्न किया जा सकता है कि अपने जीवन-निर्वाह हेतु एक ब्राह्मण स्वेच्छा से असुविधा को स्वीकार क्यों करे? इस श्लोक में भगवान् बतलाते हैं कि प्रगत मानव-जीवन गश्भीर तपस्या के लिए होता है, क्षुद्र इन्द्रियतृप्ति के लिए नहीं। आध्यात्मिक प्रगति से मनुष्य आध्यात्मिक स्तर पर दिव्य आनन्द को प्राप्त होता है और इस नाशवान् शरीर में व्यर्थ ही निमग्न रहना छोड़ देता है। मनुष्य को चाहिए कि जीवन की कम-से-कम आवश्यकताएँ स्वीकार करते हुए भौतिक शरीर से अनासक्त रहे। ब्राह्मणजन कष्टप्रद जीविका स्वीकार करके भी यह नहीं भूलते कि इस शरीर को वृद्ध होना, रुग्ण होना तथा कष्ट में मरना बदा है। इस तरह प्रगत ब्राह्मण सतर्क तथा दिव्य रहते हुए जीवन के अन्त में भगवद्धाम जाते हैं जहाँ उसे असीम आध्यात्मिक आनन्द मिलता है। ऐसी उच्चतर सतर्कशीलता के बिना कोई योग्य ब्राह्मण कैसे मानाजा सकता है? जो भक्तगण चौबीसों घण्टे भगवान् कृष्ण के सन्देश का प्रसार करने में लगे रहते हैं, वे वैराग्य या इन्द्रियतृप्ति के स्तर से परे हैं क्योंकि वे हर वस्तु को कृष्ण की सेवा में लगाते हैं। शुद्ध भक्त भगवान् की सेवा करने के लिए शक्ति पाने हेतु ही भोजन करता है। वह अपने शरीर के निमित्त अच्छा या स्वल्प भोजन ग्रहण नहीं करता। किन्तु भगवान् के लिए कुछ भी, अच्छा भोजन भी, ग्रहण किया जा सकता है। जो ब्राह्मण भगवान् का यश फैलाने के लिए अहॢनश कार्य नहीं करता, उसे अपनी इन्द्रियतृप्ति के लिए अच्छा भोजन करने में संकोच होना चाहिए। किन्तु विरक्त वैष्णव उपदेशक किसी भी जाति के पवित्र लोगों का आमंत्रण स्वीकार कर सकता है और उनको आशीर्वाद देने के लिए ही उनके द्वारा प्रदत्त अच्छा भोजन ग्रहण करता है। इसी प्रकार वह कभी कभी नास्तिकों तथा निॢवशेषवादियों को परास्त करने के लिए पौष्टिक भोजन कर सकता है। जैसाकि वैदिक वाङ्मय में कथित है कि जब तक कोई व्यकि्त भगवान् का भक्त नहीं हो लेता, तब तक वह अत्यन्त योग्य ब्राह्मण नहीं बन सकता। भक्तों में से जो लोग कृष्णभावनामृत का उपदेश देते हैं, वे सर्वश्रेष्ठ हैं जैसाकि स्वयं भगवान् ने *भगवद्गीता* के अठारहवें अध्याय में पुष्टि की है।  