**सीदन्विप्रो वणिग्वृत्त्या पण्यैरेवापदं तरेत् ।** **खड्गेन वापदाक्रान्तो न श्ववृत्त्या कथञ्चन ॥ ४७॥** 

शब्दार्थ **** 

**सीदन्—** **कष्ट उठाता** **; विप्र:—** **ब्राह्मण** **; वणिक्—** **बनिए की** **; वृत्त्या—** **वृत्ति द्वारा** **; पण्यै:—** **व्यापार के द्वारा** **; एव—** **निस्सन्देह** **;** **आपदम्—** **विपत्ति** **; तरेत्—** **पार करे** **; खड्गेन—** **तलवार से** **; वा—** **अथवा** **; आपदा—** **विपत्ति से** **; आक्रान्त:—** **पीडि़त** **; न—** **नहीं** **;** **श्व—** **कुत्ते की** **; वृत्त्या—** **वृत्ति से** **; कथञ्चन—** **जैसे भी हो।** **.** 

**यदि कोई ब्राह्मण अपने नियमित कर्तव्यों द्वारा अपना निर्वाह नहीं कर पाता और कष्ट उठाता** **है, तो वह व्यापारी की वृत्ति अपनाकर वस्तुएँ क्रय-विक्रय करके अपनी दीन अवस्था को सुधार** **सकता है। यदि वह व्यापारी के रूप में भी नितान्त दरिद्र बना रहता है, तो वह हाथ में तलवार** **लेकर क्षत्रिय-वृति्त अपना सकता है। किन्तु किसी भी दशा में वह किसी सामान्य स्वामी को** **स्वीकार करके कुत्ते जैसा नहीं बन सकता (श्वान-वृत्ति)।** **तात्पर्य :** *श्व-वृत्तया* अर्थात् कुत्ते की वृत्ति शूद्रों का सूचक है, जो स्वामी बनाये बिना जीवित नहीं रह सकते। अत्यन्त दीन ब्राह्मण, असह्य कष्ट भोगने पर पहले व्यापारी और तब क्षत्रिय बन सकता है, किन्तु उसे कभी भी स्वामी के साथ अथवा अधीन काम करते हुए, शूद्र पद ग्रहण नहीं करना चाहिए। यद्यपि क्षत्रिय को सामान्यतया वैश्य से उच्च माना जाता है, किन्तु यहाँ पर भगवान् संस्तुति करते हैं कि दीन ब्राह्मण पहले वैश्यवृत्ति अपनाये क्योंकि यह ङ्क्षहसक नहीं है।  