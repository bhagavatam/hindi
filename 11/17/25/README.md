**आचार्यं मां विजानीयान्नवमन्येत कॢहचित् ।** **न मत्र्यबुद्ध्यासूयेत सर्वदेवमयो गुरु: ॥ २७॥** 

शब्दार्थ **** 

**आचार्यम्—** **गुरु** **; माम्—** **मुझको** **; विजानीयात्—** **जाने** **; न अवमन्येत—** **कभी अनादर न करे** **; कॢहचित्—** **किसी समय** **; न—** **कभी नहीं** **; मत्र्य-बुद्ध्या—** **सामान्य पुरुष होने के विचार से** **; असूयेत—** **ईष्र्या-द्वेष रखे** **; सर्व-देव—** **सभी देवताओं के** **; मय:—** **प्रतिनिधि** **; गुरु:—** **गुरु।** **.** 

**मनुष्य को चाहिए कि आचार्य को मेरा ही स्वरूप जाने और किसी भी प्रकार से उसका** **अनादर नहीं करे। उसे सामान्य पुरुष समझते हुए उससे ईष्र्या-द्वेष नहीं रखे क्योंकि वह समस्त** **देवताओं का प्रतिनिधि है।** **तात्पर्य :** यह श्लोक *चैतन्य-चरितामृत* (आदि १.४६) में आया है। श्री श्रीमद् स्वामी प्रभुपाद ने इसकी टीका इस प्रकार की है। यह श्लोक *श्रीमद्भागवत* से (११.१७.२७) लिया गया है। इसे भगवान् श्रीकृष्ण ने तब कहा था जब उद्धव ने उनसे सामाजिक तथा आध्यात्मिक वर्णाश्रम प्रणाली के विषय में प्रश्न किया था। वे यह विशेष शिक्षा दे रहे थे कि ब्रह्मचारी को गुरु के संरक्षण में किस तरह व्यवहार करना चाहिए। गुरु अपने शिष्यों द्वारा प्रदत्त सुविधाओं का भोक्ता नहीं होता। वह तो माता-पिता के तुल्य होता है। कोई भी बालक अपने माता-पिता की सतर्क सेवा के बिना बढ़कर मनुष्य नहीं बन सकता। इसी प्रकार गुरु की देखरेख के बिना कोई व्यक्ति सेवापद को प्राप्त नहीं कर सकता। गुरु को *आचार्य* भी कहा जाता है। *मनुसंहिता* (२.१४०) में आचार्य के कर्तव्य बताये गये हैं। उसमें बताया गया है कि गुरु शिष्यों का दायित्व अपने ऊपर लेता है, उन्हें वैदिक ज्ञान की जटिलताओं समेत शिक्षा देता है और उनको द्विज बनाता है। आध्यात्मिक विज्ञान के अध्ययन के लिए दीक्षित करने का उत्सव *उपनीति* अर्थात् गुरु के निकटतर लाने का अनुष्ठान कहलाता है। जिसे गुरु के निकट नहीं लाया जा सकता, वह जनेऊ नहीं पहन सकता। इस तरह उसे शूद्र कहा जाता है। ब्राह्मण, क्षत्रिय तथा वैश्य द्वारा पहना जाने वाला जनेऊ गुरु-दीक्षा का प्रतीक है। यदि इससे कुलीनता की शेखी बघारना हो तो इसका पहनना व्यर्थ है। गुरु का कर्तव्य है कि शिष्य का जनेऊ-संस्कार करे और इस संस्कार के बाद ही गुरु अपने शिष्य को वेद पढ़ाना आरश्भ करता है। शूद्र के रूप में जन्मे व्यक्ति को ऐसी दीक्षा से रोका नहीं जाता बशर्ते कि गुरु की अनुमति प्राप्त हो क्योंकि उसे ही शिष्य को ब्राह्मण बनाने का उचित अधिकार प्राप्त है यदि वह उसे पूर्णतया योग्य समझे। *वायुपुराण* में आचार्य की परिभाषा उस व्यक्ति के रूप में की गई है, जो समस्त वैदिक वाङ्मय के सार को समझता है, वेदों के उद्देश्य को बताता है, उनके विधि-विधानों को मानता है और अपने शिष्यों को उसी प्रकार से कर्म करने की शिक्षा देता है। ''महती दयावश ही भगवान् गुरु-रूप में अपने को प्रकट करते हैं। इसलिए आचार्य के बर्ताव में भगवान् की दिव्य सेवा के अतिरिक्त और कोई कार्यकलाप नहीं होता। वे सेवा के परम स्वामी हैं। ऐसे स्थिर भक्त की शरण ग्रहण करना उचित है क्योंकि वह *आश्रय विग्रह* कहलाता है। ''यदि कोई अपने को आचार्य कहता है किन्तु उसमें ईश्वर की सेवकाई की प्रवृत्ति नहीं होती, तो उसे अपराधी समझना चाहिए और उसकी यह अपराधी मनोवृत्ति उसे आचार्य बनने के अयोग्य ठहराती है। प्रामाणिक गुरु सदैव भगवान् की शुद्ध भक्ति में लगा रहता है। इस परीक्षा से वह भगवान् का प्रत्यक्ष स्वरूप तथा श्री नित्यानन्द प्रभु का वास्तविक प्रतिनिधि कहलाता है। ऐसा दिव्य गुरु आचार्य देव माना जाता है। ईष्र्यालु स्वभाव होने तथा इन्द्रियतृप्ति की प्रवृत्ति से असंतुष्ट होने से संसारी जन असली आचार्य की आलोचना करते हैं। किन्तु वस्तुत: प्रामाणिक आचार्य भगवान् से अभिन्न होता है, अतएव ऐसे आचार्य से ईष्र्या करने का अर्थ है स्वयं भगवान् से ईष्र्या करना। इससे आध्यात्मिक साक्षात्कार का विरोधी प्रभाव जन्म लेगा ''जैसाकि पहले कहा जा चुका है कि शिष्य को चाहिए कि गुरु को श्रीकृष्ण का स्वरूप माने किन्तु यह स्मरण रखना होगा कि गुरु को भगवान् की दिव्य लीलाओं का अनुकरण करने का कोई अधिकार नहीं है। बनावटी गुरु अपने शिष्यों की भावनाओं का बेजा लाभ उठाने के लिए अपने आपको हर तरह से श्रीकृष्ण से अभिन्न बतलाते हैं किन्तु ऐसे निर्वशिेषवादी अपने शिष्यों को केवल पथविचलित ही करते हैं क्योंकि उनका परम उद्देश्य भगवान् से तादात्श्य है। यह भकि्त सश्प्रदाय के सिद्धान्तों के विपरीत है। ''असली वैदिक दर्शन तो *अचिन्त्य भेदाभेद* है, जो हर वस्तु को एक ही समय भगवान् से एक और भिन्न बतलाता है। श्रील रघुनाथ दास गोस्वामी इसकी पुष्टि करते हैं कि प्रामाणिक गुरु का यही पद है और वे यह कहते हैं कि मनुष्य को चाहिए कि अपने गुरु को मुकुन्द (श्रीकृष्ण) से घनिष्ठ सश्बन्ध रखने वाले के रूप में देखे। श्रील जीव गोस्वामी ने *भक्ति सन्दर्भ* (२१३) में यह स्पष्ट परिभाषा दी है कि गुरु तथा शिवजी को भगवान् का स्वरूप मानने का अर्थ है भगवान् को प्रिय होना, न कि उनसे अभिन्न होना है। श्रील रघुनाथ दास गोस्वामी तथा श्रील जीव गोस्वामी के पदचिह्नों का अनुसरण करते हुए परवर्ती आचार्यों ने, यथा श्रील विश्वानाथ चक्रवर्ती ठाकुर ने, इसी सत्य की पुष्टि की है। गुरु की स्तुति करते हुए श्रील विश्वनाथ चक्रवर्ती ठाकुर ने पुष्टि की है कि सारे शाष गुरु को भगवान् से इसीलिए अभिन्न मानते हैं क्योंकि वह भगवान् को अत्यन्त प्रिय होता है और वह भगवान् का विश्वस्त सेवक होता है। इसीलिए गौड़ीय वैष्णव श्रील गुरुदेव की पूजा भगवान् के सेवक के रूप में करते हैं। समस्त प्राचीन भक्ति साहित्य में तथा श्रील नरोत्तमदास ठाकुर, श्रील भक्तिविनोद ठाकुर तथा अन्य अनन्य वैष्णवों के अर्वाचीन गीतों में, गुरु को या तो श्रीमती राधारानी के विश्वस्त संगी के रूप में या श्रील नित्यानन्द प्रभु का स्वरूप माना जाता है।ÓÓ  