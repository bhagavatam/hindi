**एवंवृत्तो गुरुकुले वसेद्भोगविवॢजत: ।** **विद्या समाप्यते यावद्बिभ्रद्व्रतमखण्डितम् ॥ ३०॥** 

शब्दार्थ **** 

**एवम्—** **इस प्रकार** **; वृत्त:—** **लगा हुआ** **; गुरु-कुले—** **गुरु के आश्रम में** **; वसेत्—** **रहे** **; भोग—** **इन्द्रियतृप्ति** **; विवॢजत:—** **से मुक्त** **;** **विद्या—** **वैदिक शिक्षा** **; समाप्यते—** **पूरी होती है** **; यावत्—** **जब तक** **; बिभ्रत्—** **धारण करते हुए** **; व्रतम्—** **(ब्रह्मचर्य) व्रत** **;** **अखण्डितम्—** **अखण्ड।** **.** 

**जब तक विद्यार्थी अपनी वैदिक शिक्षा पूरी न कर ले, उसे गुरु के आश्रम में कार्यरत रहना** **चाहिए, उसे इन्द्रियतृप्ति से पूर्णतया मुक्त रहना चाहिए और उसे अपना ब्रह्मचर्य व्रत नहीं तोडऩा** **चाहिए।** **तात्पर्य :** इस श्लोक में *उपकुर्वाण ब्रह्मचारी* का वर्णन हुआ है, जो अपनी वैदिक शिक्षा पूरी करने के बाद गृहस्थाश्रम में प्रवेश करता है। *एवंवृत्त:* शब्द सूचित करता है कि अन्तत: भले ही मनुष्य विवाह करके समाज में बुद्धिजीवी, राजनीतिज्ञ या व्यापारी के रूप में प्रधानता प्राप्त कर ले, किन्तु विद्यार्थी जीवन में उसे मिथ्या प्रतिष्ठा से रहित होकर प्रामाणिक गुरु के विनीत सेवक के रूप में रहना चाहिए। *नैष्ठिकि ब्रह्मचारी* विवाह नहीं करता। इसका वर्णन अगले श्लोक में हुआ है।  