**अग्नौ गुरावात्मनि च सर्वभूतेषु मां परम् ।** **अपृथग्धीरुपसीत ब्रह्मवर्चस्व्यकल्मष: ॥ ३२॥** 

शब्दार्थ **** 

**अग्नौ—** **अग्नि में** **; गुरौ—** **गुरु में** **; आत्मनि—** **अपने में** **; च—** **भी** **; सर्व-भूतेषु—** **सारे जीवों में** **; माम्—** **मुझको** **; परम्—** **परम** **;** **अपृथक्-धी:—** **द्वैत से रहित** **; उपासीत—** **पूजा करे** **; ब्रह्म-वर्चस्वी—** **वैदिक प्रकाश से युक्त** **; अकल्मष:—** **निष्पाप।** **.** 

**इस तरह गुरु की सेवा करने से वैदिक ज्ञान में प्रबुद्ध, समस्त पापों तथा द्वैत से मुक्त हुआ** **व्यक्ति, परमात्मा रूप में मेरी पूजा करे क्योंकि मैं अग्नि, गुरु, मनुष्य की आत्मा तथा समस्त** **जीवों के भीतर प्रकट होता हूँ।** **तात्पर्य :** मनुष्य वैदिक जीवन-शैली में दक्ष गुरु की श्रद्धापूर्वक सेवा करके यशस्वी तथा प्रबुद्ध बन जाता है। इस प्रकार शुद्ध हुआ व्यक्ति फिर कभी ऐसे पाप-कृत्यों में रत नहीं होता जो आध्यात्मिक प्रकाश की अग्नि को तुरन्त बुझा सकें। न ही वह मूर्ख तथा क्षुद्र हृदय बनकर अपनी निजी इनि्द्रयतृप्ति के लिए प्रकृति का दोहन करता है। शुद्ध व्यक्ति *अपृथग्-धी* —द्वैतभाव से रहित—होता है क्योंकि उसे सभी वस्तुओं के भीतर भगवान् का दर्शन करने की शिक्षा दी गई है। ऐसी उदात्त चेतना की शिक्षा विश्व-भर में दी जानी चाहिए जिससे मानव समाज शान्त तथा उदात्त बन सके।  