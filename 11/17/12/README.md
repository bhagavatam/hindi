**गृहाश्रमो जघनतो ब्रह्मचर्यं हृदो मम ।** **वक्ष:स्थलाद्वनेवास: सन्न्यास: शिरसि सि्थत: ॥ १४॥** 

शब्दार्थ **** 

**गृह-आश्रम:—** **विवाहित जीवन** **; जघनत:—** **जाँघों से** **; ब्रह्मचर्यम्—** **विद्यार्थी जीवन** **; हृद:—** **हृदय से** **; मम—** **मेरे** **; वक्ष:-** **स्थलात्—** **वक्षस्थल से** **; वने—** **जंगल में** **; वास:—** **निवास करते हुए** **; सन्न्यास:—** **संन्यास आश्रम** **; शिरसि—** **सिर पर** **; स्थित:—** **स्थित।** **.** 

**विवाहित जीवन मेरे विश्व रूप के जघन प्रदेश से प्रकट हुआ और ब्रह्मचारी विद्यार्थी मेरे** **हृदय से निकले। जंगल में निवास करने वाला विरक्त जीवन मेरे वक्षस्थल से प्रकट हुआ तथा** **संन्यास मेरे विश्व रूप के सिर के भीतर सि्थत था।** **तात्पर्य :** ब्रह्मचारी जीवन की दो श्रेणियाँ हैं। *नैष्ठिकि ब्रह्मचारी* —आजीवन ब्रह्मचारी रहता है, जबकि *उपकुर्वाण ब्रह्मचारी* विद्यार्थी जीवन समाप्त करके विवाह कर लेता है। जो आजीवन ब्रह्मचारी रहता है, वह भगवान् कृष्ण के हृदय में वास करता है, किन्तु जो अन्तत: विवाह कर लेते हैं, वे भगवान् के विराट रूप के जघन प्रदेश में स्थित होते हैं। *वने-वास:* द्योतक है वानप्रस्थ का जो भगवान् के वक्षस्थल में स्थित है।  