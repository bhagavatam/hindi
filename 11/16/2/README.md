**त्वं ब्रह्म परमं साक्षादनाद्यन्तमपावृतम् ।** **सर्वेषामपि भावानां त्राणस्थित्यप्ययोद्भव: ॥ १॥** 

शब्दार्थ **** 

**श्री-उद्धव: उवाच—** **श्री उद्धव ने कहा** **; त्वम्—** **तुम हो** **; ब्रह्म—** **महानतम** **; परमम्—** **परम** **; साक्षात्—** **स्वयं** **; अनादि—** **आदिरहित** **;** **अन्तम्—** **अन्तरहित** **; अपावृतम्—** **किसी वस्तु से सीमित नहीं** **; सर्वेषाम्—** **समस्त** **; अपि—** **निस्सन्देह** **; भावानाम्—** **उपस्थित** **वस्तुओं में** **; त्राण—** **रक्षक** **; स्थिति—** **जीवनदाता** **; अप्यय—** **संहार** **; उद्भव:—** **तथा सृष्टि।** **.** 

**श्री उद्धव ने कहा : हे प्रभु, आप अनादि तथा अनन्त, साक्षात् परब्रह्म तथा अन्य किसी वस्तु** **से सीमित नहीं हैं। आप सभी वस्तुओं के रक्षक तथा जीवनदाता, उनके संहार तथा सृष्टि हैं।** **तात्पर्य :** *ब्रह्म* का अर्थ है सर्वश्रेष्ठ एवं हर वस्तु का कारण। यहाँ पर उद्धव ने भगवान् को *परमम्*  अर्थात् परब्रह्म के रूप में सश्बोधित किया है क्योंकि उनका भगवान् रूप, परब्रह्म का सर्वोच्च स्वरूप और असीम आध्यात्मिक ऐश्वर्यों का आश्रय है। सामान्य जीवों से भिन्न रूप में भगवान् के ऐश्वर्यों को काल की सीमा में नहीं बाँधा जा सकता। इस तरह भगवान् *अनाद्यन्तम्* और *अपावृतम्* अर्थात् किसी श्रेष्ठ या समान शक्ति द्वारा रोके जाने वाले नहीं हैं। इस भौतिक जगत का सारा ऐश्वर्य भगवान् में ही टिका है क्योंकि वे ही भौतिक जगत का रक्षण, पालन, सृजन तथा संहार कर सकते हैं। इस अध्याय में श्री उद्धव भगवान् से उनके आध्यात्मिक तथा भौतिक ऐश्वर्यों के बारे में पूछते हैं जिससे परब्रह्म रूप में भगवान् की स्थिति के विषय में वे पुन: अपना विचार ²ढ़ कर सकें। भौतिक जगत के चरम स्रष्टा भगवान् विष्णु भी भगवान् कृष्ण के अंश हैं, अतएव श्री उद्धव अपने अन्तरंग मित्र के अद्वितीय पद के बारे में पूर्णतया आश्वस्त हो लेना चाहते हैं।  