**योगानामात्मसंरोधो मन्त्रोऽस्मि विजिगीषताम् ।** **आन्वीक्षिकी कौशलानां विकल्प: लयातिवादिनाम् ॥ २४॥** 

शब्दार्थ **** 

**योगानाम्—** **योगावयास की आठ अवस्थाओं (अष्टांग) में** **; आत्म-संरोध:—** **अन्तिम अवस्था, समाधि जिसमें आत्मा मोह से मुक्त** **हो जाता है** **; मन्त्र:—** **कुशल सलाहकार** **; अस्मि—** **मैं हूँ** **; विजिगीषताम्—** **विजय चाहने वालों में** **; आन्वीक्षिकी—** **आध्यात्मिक** **विज्ञान जिसके बल पर पदार्थ तथा आत्मा में अन्तर किया जा सकता है** **; कौशलानाम्—** **दक्ष विवेक की समस्त विधियों में** **;** **विकल्प:—** **अनुभूति वैविध्य** **; लयाति-वादिनाम्—** **निॢवशेषवादियों में।** **.** 

**मैं योग की आठ उत्तरोत्तर अवस्थाओं में से अन्तिम अवस्था—समाधि—हूँ जिसमें आत्मा** **मोह से पूर्णतया पृथक् हो जाता है। विजय की आकांक्षा रखने वालों में मैं कुशल राजनीतिक** **सलाहकार हूँ और दक्ष विवेकी विधियों में मैं आत्मज्ञान हूँ जिसके द्वारा पदार्थ से आत्मा को** **विभेदित किया जाता है। मैं समस्त निॢवशेषवादियों (ज्ञानियों) में अनुभूति-वैविध्य हूँ।** **तात्पर्य :** कोई भी विज्ञान दक्ष विवेक-शक्ति पर आधारित होता है। एकान्तिक तथा परस्पर क्रियाशील घटकों की पटु परिभाषा द्वारा, मनुष्य किसी भी क्षेत्र में दक्ष बन जाता है। अन्त में बुद्धिमान से बुद्धिमान व्यक्ति पदार्थ से आत्मा को विलग कर सकता है और पदार्थ तथा आत्मा के गुणों का वर्णन सच्चाई के एकान्तिक तथा परस्पर क्रियाशील घटकों के रूप में कर सकता है। असंलय दार्शनिक चिन्तनों का प्रफलन भौतिक संसार के भीतर अनुभूतियों की पृथक् विधियों के कारण होता है। जैसाकि *भगवद्गीता* (१५.१५) में कहा गया है— *सर्वस्य चाहंहृदि सन्निविष्टो मत्त: स्मृतिज्र्ञानमपोहनं* *च* —भगवान् हर एक के हृदय में स्थित हैं और उसकी इच्छा तथा योग्यता के अनुसार ही उसे ज्ञान या अज्ञान की विशेष मात्रा प्रदान करते हैं। इस प्रकार भगवान् स्वयं ही दार्शनिक चिन्तन की संसारी विधि के आधार स्वरूप हैं क्योंकि वे बद्धजीवों में अनुभूति के पृथक् तथा एकान्तर गुण उत्पन्न करते हैं। यह समझने की बात है कि भगवान् कृष्ण से सुन कर ही पूर्ण ज्ञान प्राप्त किया जा सकता है, किसी बद्ध दार्शनिक से नहीं जो अपनी निजी इच्छाओं के पर्दे से होकर भगवान् की सृष्टि की अधूरी अनुभूति प्राप्त करता है।  