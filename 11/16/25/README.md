**एतन्मे भगवान्पृष्ट: प्रजाकामस्य पद्मज: ।** **यदाह ते प्रवक्ष्यामि व्रतं केशवतोषणम् ॥ २४॥** 

**शब्दार्थ** 

**श्री-कश्यप: उवाच—** **कश्यपमुनि ने कहा** **; एतत्—** **यह** **; मे—** **मेरे द्वारा** **; भगवान्—** **अत्यन्त शक्तिशाली** **; पृष्ट:—** **पूछे जाने पर** **;** **प्रजा-कामस्य—** **सन्तान की इच्छा से** **; पद्म-ज:—** **कमल पुष्प से उत्पन्न ब्रह्माजी ने** **; यत्—** **जो भी** **; आह—** **कहा** **; ते—** **तुमको** **;** **प्रवक्ष्यामि—** **बताऊँगा** **; व्रतम्—** **पूजा के रूप में** **; केशव-तोषणम्—** **जिसमें भगवान् केशव तुष्ट होते हैं।** **.** 

**श्री कश्यपमुनि ने कहा : जब मुझे सन्तान की इच्छा हुई तो मैंने कमलपुष्प से उत्पन्न होने** **वाले ब्रह्माजी से जिज्ञासा की। अब मैं तुश्हें वही विधि बताऊँगा जिसका उपदेश ब्रह्माजी ने मुझे** **दिया था और जिससे भगवान् केशव तुष्ट होते हैं।** **तात्पर्य :** यहाँ पर भक्तियोग की विधि की और अधिक व्यालया की गई है। कश्यपमुनि अदिति को उसी विधि का उपदेश करना चाहते थे जिसकी संस्तुति ब्रह्माजी द्वारा भगवान् को तुष्ट करने के लिए की गई थी। यह महत्त्वपूर्ण है। गुरु अपने शिष्य को उपदेश देने के लिए किसी नई विधि का निर्माण नहीं करता। शिष्य अपने गुरु से ऐसी प्रामाणिक विधि प्राप्त करता है, जो उन्हें उनके गुरु द्वारा प्राप्त हुई होती है। यह शिष्य-परश्परा कहलाती है ( *एवं परश्परा-प्राप्तं इमं राजर्षयो विदु:* )। भक्तियोग प्राप्त करने की यह प्रामाणिक वैदिक विधि है, जिससे भगवान् प्रसन्न किये जाते हैं। अतएव प्रामाणिक गुरु के पास जाना अनिवार्य है। प्रामाणिक गुरु वह है, जिसे अपने गुरु की कृपा प्राप्त हुई होती है। इसी तरह वह गुरु भी प्रामाणिक होता है क्योंकि उसे अपने गुरु की कृपा प्राप्त हुई होती है। यह *परश्परा*  पद्धति कहलाती है। इस परश्परा पद्धति का पालन किये बिना गुरु से प्राप्त किए हुए मंत्र का उच्चारण निरर्थक होता है। आजकल न जाने कितने धूर्त गुरु हैं, जो आध्यात्मिक उन्नति के लिए नहीं, अपितु भौतिक उन्नति के लिए अपने मंत्र गढ़ लेते हैं। किन्तु यदि मंत्र गढ़ा हुआ रहता है, तो वह कभी सफल नहीं हो सकता। मंत्रों में तथा भक्तियोग में विशेष शक्ति होती है बशर्ते कि उन्हें प्रामाणिक व्यक्ति से प्राप्त किया जाये।  