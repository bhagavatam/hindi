**गूढश्चरसि भूतात्मा भूतानां भूतभावन ।** **न त्वां पश्यन्ति भूतानि पश्यन्तं मोहितानि ते ॥ ४॥** 

शब्दार्थ **** 

**गूढ:—** **गुप्त** **; चरसि—** **लगे रहते हैं** **; भूत-आत्मा—** **परमात्मा** **; भूतानाम्—** **जीवों के** **; भूत-भावन—** **हे जीवों के पालनकर्ता** **; न—** **नहीं** **; त्वाम्—** **तुमको** **; पश्यन्ति—** **देखते हैं** **; भूतानि—** **जीव** **; पश्यन्तम्—** **देखते हुए** **; मोहितानि—** **मोहग्रस्त** **; ते—** **तुश्हारे द्वारा।** **.** 

**हे सर्वपालक प्रभु, यद्यपि आप सभी जीवों के परमात्मा हैं किन्तु आप गुप्त रहते हैं। इस** **तरह आपके द्वारा मोहग्रस्त बनाये जाकर सारे जीव आपको देख नहीं पाते यद्यपि आप उन्हें** **देखते रहते हैं।** **तात्पर्य :** भगवान् हर वस्तु के भीतर परमात्मा रूप में विद्यमान हैं। वे विभिन्न अवतारों के रूप में भी प्रकट होते हैं या कभी कभी भक्त को अवतार रूप में कार्य करने की शक्ति प्रदान करते हैं। अभक्तों को ऐसे समस्त रूपों का कोई पता नहीं रहता। मोहग्रस्त बद्धजीव सोचते हैं कि परम भोक्ता श्रीकृष्ण तो उनकी इन्द्रियतृप्ति के भोगार्थ हैं। अभक्तगण भगवान् से विशिष्ट वर माँगने के लिए उनकी स्तुति करने और भगवान् की सृष्टि को निजी सश्पत्ति मानने के कारण वे भगवान् के वास्तविक स्वरूप को नहीं समझ पाते। इसीलिए वे मूर्ख तथा मोहग्रस्त बने रहते हैं। इस ब्रह्माण्ड की प्रत्येक वस्तु का सृजन, पालन तथा संहार होता है। इस प्रकार परमात्मा ही भौतिक जगत के एकमात्र वास्तविक नियन्ता हैं। दुर्भाग्यवश जब परमात्मा अपनी स्थिति स्पष्ट करने के लिए विविध अवतारों में प्रकट होते हैं, तो अज्ञानी व्यक्ति सोचते हैं कि परमात्मा भौतिक गुणों की मात्र एक और सृष्टि हैं। जैसाकि इस श्लोक में कहा गया है वे उस व्यक्ति को नहीं देख पाते जो उन्हें देख रहा है और इस तरह वे मोहग्रस्त बने रहते हैं।  