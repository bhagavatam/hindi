**तवैव मारीच मन:शरीरजा:** **प्रजा इमा: सत्त्वरजस्तमोजुष: ।** **समो भवांस्तास्वसुरादिषु प्रभो** **तथापि भक्तं भजते महेश्वर: ॥ १४॥** 

**शब्दार्थ** 

**तव—** **तुश्हारा** **; एव—** **निस्सन्देह** **; मारीच—** **हे मरीचि के पुत्र** **; मन:-शरीर-जा:—** **आपके शरीर या मन से उत्पन्न (सारे असुर तथा** **देवता)** **; प्रजा:—** **आपसे उत्पन्न** **; इमा:—** **ये सब** **; सत्त्व-रज:-तम:-जुष:—** **सतो, रजो तथा तमो गुणों से दूषित** **; सम:—** **समान** **;** **भवान्—** **आप** **; तासु—** **उनमें से हर एक को** **; असुर-आदिषु—** **असुरों इत्यादि में** **; प्रभो—** **हे स्वामी** **; तथा अपि—** **फिर भी** **;** **भक्तम्—** **भक्तों को** **; भजते—** **परवाह करता है** **; महा-ईश्वर:—** **भगवान्, परम नियन्ता।** **.** 

**हे मरीचि पुत्र! आप महापुरुष होने के कारण असुरों तथा देवताओं के प्रति समभाव रखते हैं** **क्योंकि वे या तो आपके शरीर से उत्पन्न हैं या आपके मन से। वे सतो, रजो तथा तमो गुणों में से** **किसी न किसी गुण से युक्त हैं। लेकिन परम नियन्ता भगवान् समस्त जीवों पर समदर्शी होते हुए** **भी भक्तों पर विशेष रूप से अनकूल रहते हैं।** **तात्पर्य :** *भगवद्गीता* (९.२९) में भगवान् कहते हैं— *समोऽहं सर्वभूतेषु न मे द्वेष्योऽस्ति न प्रिय:।* *ये भजन्ति तु मां भक्त्या मयि ते तेषु चाप्यहम्॥* यद्यपि भगवान् हर एक के प्रति समभाव रखने वाले हैं, किन्तु वे अपनी भकि्त करने वालों के प्रति विशेष उन्मुख रहते हैं। भगवान् कहते हैं— *कौन्तेय प्रतिजानीहि न मे भक्त: प्रणश्यति* —हे कुन्तीपुत्र! तुम घोषित कर दो कि मेरा भक्त कभी विनष्ट नहीं होता। अन्यत्र भगवान् कृष्ण कहते हैं— *ये यथा मां प्रपद्यन्ते तांस्तथैव भजाश्यहम्।* *मम वत्र्मानुवर्तन्ते मनुष्या: पार्थ सर्वश:॥* ( *भगवद्गीता* ४.११) वस्तुत: प्रत्येक व्यक्ति भगवान् को विभिन्न विधियों से प्रसन्न करना चाहता है, किन्तु प्रसन्न करने की उनकी विधि के अनुसार ही भगवान् उन्हें विभिन्न वर देते हैं। इस प्रकार अदिति ने अपने पति से विनय की कि चूँकि परम नियन्ता भी अपने भक्तों का पक्ष लेते हैं और कश्यप का अपना ही भक्तपुत्र इन्द्र संकट में है अतएव उन्हें चाहिए कि वे इन्द्र की को कृपा प्रदान करें।  