**वाचं यच्छ मनो यच्छ प्राणान्यच्छेद्रियाणि च ।** **आत्मानमात्मना यच्छ न भूय: कल्पसेऽध्वने ॥ ४२॥** 

शब्दार्थ **** 

**वाचम्—** **वाणी को** **; यच्छ—** **संयम में रखो** **; मन:—** **मन को** **; यच्छ—** **संयम में रखो** **; प्राणान्—** **अपने श्वास को** **; यच्छ—** **संयम में** **रखो** **; इन्द्रियाणि—** **इन्द्रियों को** **; च—** **भी** **; आत्मानम्—** **बुद्धि को** **; आत्मना—** **विमल बुद्धि से** **; यच्छ—** **संयम में रखो** **; न—** **कभी** **नहीं** **; भूय:—** **फिर** **; कल्पसे—** **तुम नीचे गिरोगे** **; अध्वने—** **संसार के मार्ग पर।** **.** 

**अतएव अपनी वाणी पर संयम रखो, मन को दमित करो, प्राण-वायु पर विजय पाओ,** **इन्द्रियों को नियमित करो तथा विमल बुद्धि के द्वारा अपनी विवेकपूर्ण प्रतिभा को अपने वश में** **करो। इस तरह तुम पुन: भौतिक जगत के पथ पर कभी च्युत नहीं होगे।** **तात्पर्य :** समस्त वस्तुओं को भगवान् की शक्ति के अंशों के रूप में देखना चाहिए और इस तरह मनसावाचाकर्मणा, बिना किसी जीव या वस्तु का महत्त्व कम करते हुए, सारी वस्तुओं के प्रति आदर- भाव प्रकट करना चाहिए। चूँकि प्रत्येक वस्तु भगवान् की है, अतएव हर वस्तु का उपयोग भगवान् की सेवा में होना चाहिए। स्वरूपसिद्ध भक्त अपना अपमान सह लेता है और किसी जीव से द्वेष नहीं रखता, न ही वह किसी को अपना शत्रु समझता है। यही व्यावहारिक प्रबुद्धता है। यद्यपि शुद्ध भक्त ऐसे लोगों की, जो भगवान् के मिशन में बाधक बनते हैं आलोचना कर सकता है, किन्तु ऐसी आलोचना व्यक्तिगत स्तर पर या किसी द्वेष के वशीभूत होकर नहीं की जाती। एक बढ़ा-चढ़ा भक्त अपने अनुयायियों को प्रताडि़त कर सकता है या आसुरी लोगों की आलोचना कर सकता है, किन्तु वह भगवान् के मिशन को अग्रसारित करने के उद्देश्य से ही ऐसा करता है, किसी व्यकि्तगत शत्रुता या ईष्र्या-द्वेषवश नहीं। जिसने सांसारिकता को पूर्णरूपेण त्याग दिया है, उसके लिए जन्म-मृत्यु के पथ पर पुन: चलने का प्रश्न ही नहीं उठता।  