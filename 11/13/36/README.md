**देहं च नश्वरमवस्थितमुत्थितं वा** **सिद्धो न पश्यति यतोऽध्यगमत्स्वरूपम् ।** **दैवादपेतमथ दैववशादुपेतं** **वासो यथा परिकृतं मदिरामदान्ध: ॥ ३६॥** 

शब्दार्थ **** 

**देहम्—** **भौतिक शरीर** **; च—** **भी** **; नश्वरम्—** **नाशवान** **; अवस्थितम्—** **बैठा** **; उत्थितम्—** **उठा** **; वा—** **अथवा** **; सिद्ध:—** **सिद्ध** **; न** **पश्यति—** **नहीं देखता** **; यत:—** **क्योंकि** **; अध्यगमत्—** **उसने प्राप्त कर लिया है** **; स्व-रूपम्—** **अपनी असली आध्यात्मिक पहचान** **;** **दैवात्—** **भाग्यवश** **; अपेतम्—** **गया हुआ** **; अथ—** **अथवा इस तरह** **; दैव—** **भाग्य के** **; वशात्—** **वश से** **; उपेतम्—** **पाया हुआ** **;** **वास:—** **कपड़े** **; यथा—** **जिस तरह** **; परिकृतम्—** **शरीर में पहना हुआ** **; मदिरा—** **शराब का** **; मद—** **नशे से** **; अन्ध:—** **अन्धा हुआ।** **.** 

**जिस प्रकार शराब पिया हुआ व्यक्ति यह नहीं देख पाता कि उसने कोट पहना है या कमीज,** **उसी तरह जो व्यक्ति आत्म-साक्षात्कार में पूर्ण है और जिसने अपना नित्य स्वरूप प्राप्त कर लिया** **है, वह यह नहीं देखता कि नश्वर शरीर बैठा हुआ है या खड़ा है। हाँ, यदि ईश्वर की इच्छा से** **उसका शरीर समाप्त हो जाता है या उसे नया शरीर प्राप्त होता है, तो स्वरूपसिद्ध व्यक्ति उसे उसी** **तरह नहीं देखता जिस तरह शराबी अपनी बाह्य वेशभूषा को नहीं देखता।** **तात्पर्य :** जिस कृष्णभावनाभावित व्यक्ति ने अपना आध्यात्मिक स्वरूप प्राप्त कर लिया है, वह इस जगत में इन्द्रियतृप्ति को अपना जीवन-लक्ष्य नहीं मानता। वह निरन्तर भगवान् की सेवा में लगा रहता है और जानता रहता है कि नश्वर शरीर तथा चंचल मन भौतिक है। वह कृष्णभावनामृत की उत्तम बुद्धि द्वारा भगवान् की सेवा में लगा रहता है। इस श्लोक में शराबी व्यक्ति का सुन्दर उदाहरण दिया गया है। यह सामान्य ज्ञान है कि सामाजिक गोष्ठियों में लोग शराब पीकर अपनी बाह्य चेतना खो देते है। इसी प्रकार मुक्तात्मा पहले से आध्यात्मिक शरीर प्राप्त कर चुकने के कारण यह जानता रहता है कि उसका अस्तित्व भौतिक शरीर पर निर्भर नहीं करता। किन्तु मुक्तात्मा शरीर को दण्ड नहीं देता, अपितु अपने भाग्य को ईश्वरेच्छा मान कर निरपेक्ष रहता जाता है।  