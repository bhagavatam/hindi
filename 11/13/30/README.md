**यावन्नानार्थधी: पुंसो न निवर्तेत युक्तिभि: ।** **जागत्र्यपि स्वपन्नज्ञ: स्वप्ने जागरणं यथा ॥ ३०॥** 

शब्दार्थ **** 

**यावत्—** **जब तक** **; नाना—** **अनेक** **; अर्थ—** **महत्त्व का** **; धी:—** **धारणा** **; पुंस:—** **पुरुष का** **; न—** **नहीं** **; निवर्तेत—** **शमन होता है** **;** **युक्तिभि:—** **उपयुक्त विधियों से (जिन्हें मैने बताया है)** **; जागॢत—** **जाग्रत रहने से** **; अपि—** **यद्यपि** **; स्वपन्—** **सोते या स्वप्न देखते** **;** **अज्ञ:—** **वस्तुओं को उसी रूप में न देखने वाला** **; स्वप्ने—** **सपने में** **; जागरणम्—** **जाग्रत रह कर** **; यथा—** **जिस तरह।** **.** 

**मनुष्य को चाहिए कि मेरे आदेशों के अनुसार वह अपना मन मुझ में स्थिर करे। किन्तु यदि** **वह हर वस्तु को मेरे भीतर न देख कर जीवन में अनेक प्रकार के अर्थ तथा लक्ष्य देखता रहता** **है, तो वह, जगते हुए भी, अपूर्ण ज्ञान के कारण, वास्तव में स्वप्न देखता रहता है, जिस तरह** **वह यह स्वप्न देखे कि वह स्वप्न से जग गया है।** **तात्पर्य :** जो व्यक्ति कृष्णभावनाभावित नहीं है, वह यह नहीं समझ सकता कि हर वस्तु भगवान् कृष्ण के भीतर स्थित है, अतएव उसके लिए इन्द्रियतृप्ति से विलग हो पाना असश्भव होता है। वह मोक्ष की कोई विशेष विधि अपना सकता है और अपने को ''बचा हुआÓÓ मान सकता है, तो भी उसका भौतिकबन्धन बना रहेगा और वह जगत से अपनी आसक्ति बनाये रखेगा। कभी कभी, वह स्वप्न देखते समय कल्पना करता है कि वह स्वप्न से जग गया है और सामान्य चेतना का अनुभव कर रहा है। इसी तरह, मनुष्य अपने को बचा हुआ (सुरक्षित) मान सकता है, किन्तु यदि वह भगवान् की भक्ति का सन्दर्भ दिये बिना, अच्छे-बुरे के निर्णय में लीन रहता जाता है, तो वह भौतिकवादिता की झूठी पहचान से आच्छादित हुआ बद्धजीव माना जाता है।  