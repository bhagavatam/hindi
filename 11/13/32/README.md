**यो जागरे बहिरनुक्षणधॢमणोऽर्थान्** **भु–े समस्तकरणैर्हृदि तत्स²क्षान् ।** **स्वप्ने सुषुप्त उपसंहरते स एक:** **स्मृत्यन्वयात्त्रिगुणवृत्ति²गिन्द्रियेश: ॥ ३२॥** 

शब्दार्थ **** 

**य:—** **जो जीव** **; जागरे—** **जगते हुए** **; बहि:—** **बाह्य** **; अनुक्षण—** **क्षणिक** **; धॢमण:—** **गुण** **; अर्थान्—** **शरीर, मन तथा उनके** **अनुभव** **; भु–े—** **भोगता है** **; समस्त—** **समस्त** **; करणै:—** **इन्द्रियों से** **; हृदि—** **मन के भीतर** **; तत्-स²क्षान्—** **जगते हुए में जैसे** **अनुभव** **; स्वप्ने—** **स्वप्नों में** **; सुषुप्ते—** **स्वप्नरहित गहरी नींद में** **; उपसंहरते—** **अज्ञान में लीन हो जाता है** **; स:—** **वह** **; एक:—** **एक** **;** **स्मृति—** **स्मरणशक्ति का** **; अन्वयात्—** **क्रम से** **; त्रि-गुण—** **जाग्रत, स्वप्न तथा सुषुप्त, इन तीन अवस्थाओं के** **; वृत्ति—** **कार्य** **;** **²क्—** **देखना** **; इन्द्रिय—** **इन्द्रियों का** **; ईश:—** **स्वामी बनता है।** **.** 

**जाग्रत रहने पर जीव अपनी सारी इन्द्रियों से भौतिक शरीर तथा मन के सारे क्षणिक गुणों** **का भोग करता है** ; **स्वप्न के समय वह मन के भीतर ऐसे ही अनुभवों का आनन्द लेता है और** **प्रगाढ़ स्वप्नरहित निद्रा में ऐसे सारे अनुभव अज्ञान में मिल जाते है। जागृति, स्वप्न तथा सुषुप्ति** **की सरणि को स्मरण करते तथा सोचते हुए, जीव यह समझ सकता है कि वह चेतना की तीनों** **अवस्थाओं में एक ही है और दिव्य है। इस तरह वह अपनी इन्द्रियों का स्वामी बन जाता है।** **तात्पर्य :** इस अध्याय के श्लोक ३० में कृष्ण ने कहा है कि मनुष्य को उचित साधनों से भौतिक द्वैत से दूर हो जाना चाहिए। भगवान् अब उसी की व्यालया करते है। मनुष्य को चाहिए कि पहले चेतना की उपर्युक्त तीनों अवस्थाओं पर विचार करे और तब आत्मा के रूप में अपनी दिव्य स्थिति को समझे। मनुष्य बालपन, कैशोर, युवावस्था, मध्यावस्था, प्रौढ़ावस्था तथा वृद्धावस्था का अनुभव करता है और इन अवस्थाओं में लगातार जगते तथा स्वप्न देखते हुए वस्तुओं का अनुभव करता है। इसी तरह, सतर्क बुद्धि से, मनुष्य प्रगाढ़ निद्रा के समय चेतना के अभाव को, समझ सकता है। इस तरह बुद्धि द्वारा वह चेतना के अभाव का अनुभव कर सकता है। यह तर्क किया जा सकता है कि जाग्रत अवस्था में इन्द्रियाँ अनुभव करती है, जबकि स्वप्न के समय मन अनुभव करता है। किन्तु भगवान् यहाँ पर *इन्द्रियेश:* कहते है—जीव ही इन्द्रियों तथा मन का स्वामी है, यद्यपि वह क्षणिक रूप से उनके प्रभाव में आ जाता है। कृष्णभावनामृत से मनुष्य अपने मन तथा इन्द्रियों का स्वामी बन सकता है। यही नहीं, चूँकि जीव चेतना की इन तीनों अवस्थाओं में अपने अनुभवों को स्मरण रख सकता है, इसीलिए वह चेतना की सारी अवस्थाओं का अनुभवकर्ता या द्रष्टा है। वह स्मरण करता है, ''मैने स्वप्न में इतनी सारी वस्तुएँ देखीं, किन्तु उसके बाद स्वप्न टूट गया और मैं कुछ भी न देख सका। अब मैं जग रहा हूँ।ÓÓ हर व्यक्ति इस सर्वव्यापी अनुभव को समझ सकता है और इसी तरह वह यह समझ सकता है कि उसकी वास्तविक पहचान (सत्ता) शरीर तथा मन से पृथक् है।  