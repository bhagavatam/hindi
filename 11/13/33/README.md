**एवं विमृश्य गुणतो मनसस्त्र्यवस्था** **मन्मायया मयि कृता इति निश्चितार्था: ।** **सञ्छिद्य हार्दमनुमानसदुक्तितीक्ष्ण** **ज्ञानासिना भजत माखिलसंशयाधिम् ॥ ३३॥** 

शब्दार्थ **** 

**एवम्—** **इस प्रकार** **; विमृश्य—** **विचार करके** **; गुणत:—** **गुणों से** **; मनस:—** **मन की** **; त्रि-अवस्था:—** **चेतना की तीन अवस्थाएँ** **;** **मत्-मायया—** **मेरी मायाशक्ति के प्रभाव से** **; मयि—** **मुझमें** **; कृता:—** **आरोपित** **; इति—** **इस प्रकार** **; निश्चित-अर्था:—** **जिन्होंने** **आत्मा के वास्तविक अर्थ को निश्चित कर लिया है** **; सञ्छिद्य—** **काट कर** **; हार्दम्—** **हृदय में स्थित** **; अनुमान—** **तर्क द्वारा** **; सत्-** **उक्ति—** **तथा मुनियों और वैदिक ग्रंथों के आदेशों से** **; तीक्ष्ण—** **तेज** **; ज्ञान—** **ज्ञान की** **; असिना—** **तलवार से** **; भजत—** **आप की** **सारी पूजा** **; मा—** **मुझको** **; अखिल—** **समस्त** **; संशय—** **संदेह** **; आधिम्—** **कारण (मिथ्या अभिमान)।** **.** 

**तुश्हें विचार करना चाहिए कि किस तरह, प्रकृति के गुणों द्वारा उत्पन्न, मन की ये तीन** **अवस्थाएँ, मेरी मायाशक्ति के प्रभाव से, मुझमें कृत्रिम रूप से विद्यमान मानी गई है। तुश्हें आत्मा** **की सत्यता को सुनिश्चित कर लेने के बाद, तर्क तथा मुनियों एवं वैदिक ग्रंथों के आदेशों से** **प्राप्त, ज्ञानरूपी तेज तलवार से मिथ्या अभिमान को पूरी तरह काट डालना चाहिए क्योंकि यही** **समस्त संशयों को प्रश्रय देने वाला है। तब तुम सबों को, अपने हृदयों में स्थित, मेरी पूजा करनी** **चाहिए।** **तात्पर्य :** जिसने दिव्य ज्ञान प्राप्त कर लिया है, वह सामान्य चेतना की तीन अवस्थाओं—जाग्रत, स्वप्न, सुषुप्त—पर आश्रित नहीं रहता। इस तरह वह अपने मन को भगवान् की अपरा शक्ति का भोक्ता बनने की प्रवृत्ति से मुक्त कर लेता है और हर वस्तु को भगवान् की शक्ति के अंशरूप में देखता है, जो कि केवल भगवान् के भोग के लिए होती है। चेतना की ऐसी अवस्था में मनुष्य सहज ही भगवान् की भक्ति में आता है, जिसे भगवान् हंस, ब्रह्मा के पुत्रों से ग्रहण करने का उपदेश दे रहे है।  