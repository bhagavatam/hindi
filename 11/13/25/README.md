**गुणेष्वाविशते चेतो गुणाश्चेतसि च प्रजा: ।** **जीवस्य देह उभयं गुणाश्चेतो मदात्मन: ॥ २५॥** 

शब्दार्थ **** 

**गुणेषु—** **इन्द्रिय-विषयों में** **; आविशते—** **प्रविष्ट करता है** **; चेत:—** **मन** **; गुणा:—** **इन्द्रिय-विषय** **; चेतसि—** **मन में** **; च—** **भी (प्रवेश** **करते हैं)** **; प्रजा:—** **मेरे पुत्रों** **; जीवस्य—** **जीव का** **; देह:—** **बाह्य शरीर, उपाधि के रूप में** **; उभयम्—** **इन दोनों** **; गुणा:—** **इन्द्रिय-** **विषय** **; चेत:—** **मन** **; मत्-आत्मन:—** **परमात्मा रूप में मुझे पाकर।** **.** 

**हे पुत्रो, मन की सहज प्रवृत्ति भौतिक इन्द्रिय-विषयों में प्रविष्ट करने की होती है और इसी** **तरह इन्द्रिय-विषय मन में प्रवेश करते हैं। किन्तु भौतिक मन तथा इन्द्रिय-विषय दोनों ही** **उपाधियाँ मात्र हैं, जो मेरे अंशरूप आत्मा को प्रच्छन्न करती हैं।** **तात्पर्य :** हंसावतार के रूप में भगवान् कृष्ण ब्रह्मा के पुत्रों के सरल से प्रश्न (आप कौन हैं) में विरोधाभासों के बहाने मुनियों को पूर्ण आध्यात्मिक ज्ञान की शिक्षा देने की तैयारी कर रहे हैं, किन्तु पहले वे जीवन की दो भ्रान्त धारणाओं का—कि सारे जीव एकसमान हैं और जीव अपने बाह्य या सूक्ष्म शरीर से अभिन्न हैं—खण्डन कर देते हैं। अत: भगवान् कृष्ण उस कठिन प्रश्न का उत्तर देते हैं जिसने ब्रह्मा को भी चक्कर में डाल दिया था। श्रील विश्वनाथ चक्रवर्ती ठाकुर के अनुसार ब्रह्मा के पुत्र इस प्रकार सोच रहे थे, ''हे प्रभु! यदि यह वास्तव में सच है कि हम मूर्ख हैं, तो फिर भी आपने यह कहा है कि आप ही सर्वस्व हैं क्योंकि आपकी शकि्त के अंश रूप में ही सारी वस्तुएँ हैं। इसलिए आप ही मन तथा इन्द्रिय-विषय भी हैं और हमारे प्रश्न का विषय भी यही है। भौतिक इन्द्रिय-विषय मन के कार्यों में सदा ही प्रवेश करते हैं और इसी तरह मन भौतिक इन्द्रिय-विषयों के भीतर प्रवेश करता है। इसलिए यह उचित ही है कि हम आपसे वह विधि पूछें, जिससे इन्द्रिय-विषय मन में प्रवेश न करें और न मन इन्द्रिय-विषयों में प्रवेश करे। कृपा करके हमें उत्तर दें।ÓÓ भगवान् इसका उत्तर इस प्रकार देते हैं ''हे पुत्रो! यह तथ्य है कि मन भौतिक इन्द्रिय-विषयों में प्रवेश करता है और इन्द्रिय-विषय मन में प्रवेश करते हैं। इस तरह, यद्यपि जीव मेरे अंश हैं अैर मेरे ही समान नित्य चेतन हैं और जीव का नित्य स्वरूप मेरे ही समान आध्यात्मिक है, किन्तु बद्ध जीवन में जीव अपने ऊपर मन तथा इनि्द्रय- विषयों को थोप लेता है, जो आत्मा की बाह्य उपाधियों के समान कार्य करते हैं। चूँकि मन तथा इन्द्रिय-विषयों में अन्योन्य क्रिया स्वाभाविक है, अत: ऐसे पारस्परिक आकर्षण को रोकने का प्रयास कैसे किया जा सकता है? चूँकि मन तथा भौतिक इन्द्रिय-विषय व्यर्थ हैं, अतएव इनका परित्याग करना चाहिए और इस तरह तुम सभी लोग स्वत: भौतिक द्वैत से मुक्त हो सकोगे।ÓÓ श्रील श्रीधर स्वामी इंगित करते हैं कि मन का लक्षण यह है कि उसमें अपने को ही परम कर्ता तथा भोक्ता मानने की प्रवृत्ति होती है। अत: स्वाभाविक है कि ऐसी गॢवत मनोवृत्ति से कोई भी व्यकि्त असहाय होकर इन्द्रिय-विषयों द्वारा आकृष्ट कर लिया जाता है। जो अपने को कर्ता तथा भोक्ता मानता है, वह इन्द्रियतृप्ति तथा मिथ्या प्रतिष्ठा अर्थात् भौतिक वस्तुओं का शोषण प्राप्त करने के साधनों की ओर बलात् आकृष्ट होता है। किन्तु मन के ऊपर भी बुद्धि है, जो नित्य आत्मा के अस्तित्व का अनुभव कर सकती है। मन को इन्द्रिय-विषय से विलग कर पाना संभव नहीं है, क्योंकि वे साथ साथ रहते हैं। इसलिए मनुष्य को बुद्धि द्वारा अपने आत्मा रूपी नित्य स्वरूप की, जो कि भगवान् का अंश है, अनुभूति करनी होगी और व्यर्थ की भौतिक मनोवृत्ति का परित्याग करना होगा। जो व्यक्ति अपनी आदि आध्यात्मिक मनोवृति्त को जागृत कर लेता है, वह स्वत: ही भौतिक आकर्षण से विरक्त हो जाता है। इसलिए इन्द्रियतृप्ति के मिथ्या होने का ज्ञान उत्पन्न करना होगा। जब मन या इन्द्रियाँ भौतिक भोग की ओर आकॢषत होती हैं, तो श्रेष्ठ बुद्धि को ऐसे मोह का तुरन्त पता लगा लेना चाहिए। इस तरह, मनुष्य को अपनी मनोवृत्ति को शुद्ध बनाना चाहिए। भगवद्भक्ति से, ऐसी विरक्ति तथा बुद्धि स्वत: जाग्रत होती हैं और अपने आदि आध्यात्मिक स्वरूप को भलीभाँति जानकर, मनुष्य शुद्ध चेतना में उचित रूप से स्थित होता है।  