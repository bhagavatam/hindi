होकर प्रकृति के तीन गुणों द्वारा बँध जाते हैं और इन गुणों का परित्याग कैसे किया जाता है। तत्पश्चात् भगवान् यह बतलाते हैं कि वे किस प्रकार ब्रह्मा तथा सनकादि मुनियों के समक्ष हंस के रूप में प्रकट हुए तथा उन्हें अनेक गुह्य बातें बतलाईं। सतो, रजो तथा तमो—ये तीन गुण भौतिक बुद्धि से सश्बद्ध हैं, आत्मा से नहीं। मनुष्य को चाहिए कि वह सतोगुण द्वारा रजो तथा तमोगुणों को जीते और तब शुद्ध सतोगुण में कर्म करते हुए सतोगुण से भी परे चला जाय। सतोगुणी वस्तुओं की संगति करने से सतोगुण में पूरी तरह स्थित हुआ जा सकता है। तीनों गुण विभिन्न प्रकार के शाष, जल, स्थान, समय, कर्म से लाभान्वित होने वालों, कर्म की प्रकृति, जन्म, ध्यान, मंत्र, संस्कार सश्बन्धी अनुष्ठानों इत्यादि द्वारा अपने प्रभाव को बढ़ाते हैं। विवेक के अभाव में मनुष्य अपनी पहचान शरीर से करता है; फलस्वरूप कष्ट उत्पन्न करने वाला रजोगुण, सामान्यतया सात्विक स्थिति में रहने वाले मन पर छा जाता है। ज्यों ज्यों मन निर्णय तथा सन्देह के कार्य करता है, त्यों त्यों यह इन्द्रियतृप्ति की असह्य लालसा उत्पन्न करता है। रजोगुण की उत्कंठाओं से मोहित अभागे व्यक्ति अपनी इन्द्रियों के दास बन जाते हैं। यद्यपि वे जानते रहते हैं कि उन्हें कर्म का अन्तिम फल कष्ट के रूप में मिलेगा, किन्तु वे ऐसा सकाम कर्म किये बिना रह नहीं पाते। दूसरी ओर विवेकशील व्यक्ति अपने को इन्द्रिय-विषयों से विरक्त रखता है और उपयुक्त वैराग्य द्वारा, शुद्ध भक्ति की शरण में जाता है। ब्रह्माजी का अपना कोई भौतिक कारण नहीं होता। वे सारे जीवों की सृष्टि के कारण हैं और समस्त देवताओं में सर्वप्रधान हैं। तो भी उन्हें जो कार्य करने पड़ते हैं उसके कारण उनका मन विचलित रहता है; इसलिए, जब उनके मन से उत्पन्न सनक इत्यादि पुत्रों ने, इन्द्रियतृप्ति की इच्छाएँ दूर करने के साधनों के विषय में पूछा, तो वे उनका उत्तर नहीं दे पाये। इस विषय में अन्तर्²ष्टि प्राप्त करने के उद्देश्य से, जब वे भगवान् की शरण में गये, तो वे हंस अवतार के रूप में उनके समक्ष प्रकट हुए। भगवान् हंस ने आत्मा, चेतना की विभन्नि दशाओं (जागृत, सुप्त, सुषुप्त) तथा संसार पर विजय पाने के साधनों के बारे में उपदेश दिया। भगवान् के इन वचनों को सुन कर सनकादि ऋषियों के सारे संशय दूर हो गये और उन्होंने गहन भगवत्-प्रेम में शुद्ध भक्ति से उनकी पूजा की।  

**श्रीभगवानुवाच** 

**सत्त्वं रजस्तम इति गुणा बुद्धेर्न चात्मन: ।** **सत्त्वेनान्यतमौ हन्यात्सत्त्वं सत्त्वेन चैव हि ॥ १॥** 