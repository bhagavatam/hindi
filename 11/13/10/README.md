**अहमित्यन्यथाबुद्धि: प्रमत्तस्य यथा हृदि ।** **उत्सर्पति रजो घोरं ततो वैकारिकं मन: ॥ ९॥** **रजोयुक्तस्य मनस: सङ्कल्प: सविकल्पक: ।** **तत: कामो गुणध्यानाद्दु:सह: स्याद्धि दुर्मते: ॥ १०॥** 

शब्दार्थ **** 

**श्री-भगवान् उवाच—** **भगवान् ने कहा** **; अहम्—** **शरीर तथा मन के साथ झूठी पहचान** **; इति—** **इस प्रकार** **; अन्यथा-बुद्धि:—** **मोहमय ज्ञान** **; प्रमत्तस्य—** **वास्तविक बुद्धि से रहित है, जो उसका** **; यथा—** **तदनुसार** **; हृदि—** **मन के भीतर** **; उत्सर्पति—** **उठती है** **;** **रज:—** **कामवासना** **; घोरम्—** **भयावह कष्ट देने वाला** **; तत:—** **तब** **; वैकारिकम्—** **(मूलत:) सतोगुण में** **; मन:—** **मन** **; रज:—** **रजोगुण में** **; युक्तस्य—** **लगा हुआ है, जो उसका** **; मनस:—** **मन का** **; सङ्कल्प:—** **संकल्प** **; स-विकल्पक:—** **बदलाव सहित** **;** **तत:—** **उससे** **; काम:—** **पूर्ण भौतिक इच्छा** **; गुण—** **गुणों में** **; ध्यानात्—** **ध्यान से** **; दु:सह:—** **असह्य** **; स्यात्—** **ऐसा ही हो** **; हि—** **निश्चय ही** **; दुर्मते:—** **मूर्ख व्यक्ति का।** **.** 

**भगवान् ने कहा : हे उद्धव, बुद्धिरहित व्यक्ति सर्वप्रथम अपनी झूठी पहचान भौतिक शरीर** **तथा मन के साथ करता है और जब किसी की चेतना में ऐसा मिथ्या ज्ञान उत्पन्न हो जाता है, तो** **महान् कष्ट का कारण, भौतिक काम (विषय-वासना), उस मन में व्याप्त हो जाता है, जो** **स्वभाव से सात्विक होता है। तब काम द्वारा दूषित मन भौतिक उन्नति के लिए तरह-तरह की** **योजनाएँ बनाने में एवं बदलने में लीन हो जाता है। इस प्रकार सदैव गुणों का चिन्तन करते हुए,** **मूर्ख व्यक्ति असह्य भौतिक इच्छाओं से पीडि़त होता रहता है।** **तात्पर्य :** जो लोग इन्द्रियतृप्ति भोगना चाहते हैं, वे वास्तव में बुद्धिमान नहीं हैं, यद्यपि वे अपने को सर्वाधिक बुद्धिमान मानते हैं। यद्यपि ऐसे मूर्ख लोग अनेक पुस्तकों, गीतों, समाचार-पत्रों, टेलीविजन कार्यक्रमों, नगर समितियों इत्यादि में उनकी आलोचना करते हैं, किन्तु वे क्षण-भर भी भौतिक जीवन से अपने को विलग नहीं कर पाते। जिस विधि से मनुष्य माया में असहाय होकर बँधा होता है, उसका स्पष्ट वर्णन यहाँ पर हुआ है। भौतिकतावादी व्यक्ति सदैव यही सोचता रहता है—''ओह! कितना अच्छा मकान है। काश, मैं इसे खरीद सकताÓÓ अथवा, ''कितनी सुन्दर है यह षी! काश, मैं इसका स्पर्श कर सकताÓÓ या ''यह कितना अच्छा पद है! काश, मैं इस पर आसीन हो सकता।ÓÓ *संकल्प: स-विकल्प:* यह सूचित करता है कि भौतिकतावादी व्यकि्त अपने भौतिक भोग को बढ़ाने के लिए सदैव नई नई योजनाएँ बनाता रहता है या पुरानी योजनाओं में संशोधन करता रहता है, यद्यपि अपने अच्छे क्षणों में वह भौतिक जीवन को दुख से भरा हुआ स्वीकार करता है। जैसाकि सांलय दर्शन में बतलाया गया है, मन की उत्पत्ति सतोगुण से होती है और मन की सहज शान्त अवस्था कृष्ण का शुद्ध प्रेम है, जिसमें कोई मानसिक विक्षोभ, निराशा या द्विधा नहीं रहती। मन को कृत्रिम रूप से रजो या तमोगुण में नीचे ले जाया जाता है, जिसमें मनुष्य कभी भी तुष्ट नहीं रहता।  