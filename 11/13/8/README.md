**वेणुसङ्घर्षजो वह्निर्दग्ध्वा शाश्यति तद्वनम् ।** **एवं गुणव्यत्ययजो देह: शाश्यति तति्क्रय: ॥ ७॥** 

शब्दार्थ **** 

**वेणु—** **बाँस की** **; सङ्घर्ष-ज:—** **रगड़ से उत्पन्न** **; वह्नि:—** **आग** **; दग्ध्वा—** **जलाकर** **; शाश्यति—** **शान्त हो जाती है** **; तत्—** **बाँस के** **;** **वनम्—** **जंगल को** **; एवम्—** **इस प्रकार** **; गुण—** **गुणों के** **; व्यत्यय-ज:—** **अन्योन्य क्रिया से उत्पन्न** **; देह:—** **भौतिक शरीर** **;** **शाश्यति—** **शान्त की जाती है** **; तत्—** **वह अग्नि** **; क्रिय:—** **वही कार्य करके।** **.** 

**बाँस के जंगल में कभी कभी वायु बाँस के तनों में रगड़ उत्पन्न करती है और ऐसी रगड़ से** **प्रज्जवलित अग्नि उत्पन्न हो जाती है, जो अपने जन्म के स्रोत, बाँस के जंगल, को ही भस्म कर** **देती है। इस प्रकार अग्नि अपने ही कर्म से स्वत: प्रशमित हो जाती है। इसी तरह प्रकृति के** **भौतिक गुणों में होड़ तथा पारस्परिक क्रिया होने से, स्थूल तथा सूक्ष्म शरीर उत्पन्न होते हैं। यदि** **मनुष्य अपने मन तथा शरीर का उपयोग ज्ञान का अनुशीलन करने में करता है, तो ऐसा ज्ञान देह** **को उत्पन्न करने वाले गुणों के प्रभाव को नष्ट कर देता है। इस तरह, अग्नि के ही समान, शरीर** **तथा मन अपने जन्म के स्रोत को विनष्ट करके अपने ही कर्मों से शान्त हो जाते हैं।** **तात्पर्य :** इस श्लोक में *गुणव्यत्यय-ज:* शब्द महत्त्वपूर्ण है। *व्यत्यय* सूचक है वस्तुओं के सहज क्रम में परिवर्तन या उलट-फेर का। श्रील भक्तिसिद्धान्त सरस्वती ठाकुर ने व्यत्यय की धारणा को संस्कृत के पर्यायवाची शब्द *वैषश्य* से वॢणत किया है, जो असमानता का सूचक है। अत: *गुण* *व्यत्ययज:* शब्द से यह समझा जाता है कि शरीर तीन भौतिक गुणों के अस्थायी सश्बन्धों से उत्पन्न होता है और ये गुण सर्वत्र परिवर्तनशील अनुपातों में विद्यमान रहते हैं। इन गुणों के बीच निरन्तर संघर्ष चलता है। कभी कभी अच्छा व्यक्ति काम से पीडि़त होता है और कभी कभी कामुक व्यक्ति सब कुछ त्याग कर विश्राम चाहता है। अज्ञानी व्यक्ति कभी कभी अपने दूषित जीवन से ऊब जाता है और कामुक व्यक्ति कभी कभी तमोगुणी आदतों में लीन रहता है। इस तरह गुणों में पारस्परिक संघर्ष के कारण, मनुष्य संसार-भर में अपने कर्म द्वारा एक के बाद दूसरा शरीर धारण करके घूमता रहता है। कहा गया है कि विविधता भोग की जननी है, अतएव गुणों की विविधता से यह आशा बँधती है कि बद्धजीव को बदली परिस्थितियों में दुख तथा निराशा से सुख तथा आशा का संचार हो सकता है। किन्तु यदि किसीको सुख मिल भी जाय तो तुरन्त ही वह गुणों के अनिवार्य प्रवाह के द्वारा विचलित कर दिया जायेगा।  

**श्रीउद्धव उवाच** 