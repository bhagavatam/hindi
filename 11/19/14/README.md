**वैरानुबन्ध एतावानामृत्योरिह देहिनाम् ।** **अज्ञानप्रभवो मन्युरहंमानोपबृंहित: ॥ १३॥** 

**शब्दार्थ** 

**वैर-अनुबन्ध:—** **शत्रुभाव, शत्रुता** **; एतावान्—** **इतनी अधिक** **; आमृत्यो:—** **मृत्यु पर्यन्त** **; इह—** **इस** **; देहिनाम्—** **देहात्मबुद्धि में** **लिप्त पुरुषों का** **; अज्ञान-प्रभव:—** **अज्ञान के महान् प्रभाव वश** **; मन्यु:—** **क्रोध** **; अहम्-मान—** **अहंकार से** **; उपबृंहित:—** **बढ़ा** **हुआ।** **.** 

**भगवान् विष्णु के प्रति हिरण्यकशिपु का क्रोध उसकी मृत्यु तक बना रहा। देहात्मबुद्धि** **वाले अन्य लोग केवल मिथ्या अहंकार तथा अज्ञान के प्रबल प्रभाव के कारण क्रोध बनाये** **रखते हैं।** **तात्पर्य :** सामान्य रूप से यह कहा जा सकता है कि बद्धजीव यद्यपि क्रुद्ध हो जाए तो उसका क्रोध शाश्वत न होकर क्षणिक होता है। ऐसा अज्ञान के कारण है। किन्तु हिरण्यकशिपु विष्णु के प्रति अपनी शत्रुता एवं अपने क्रोध को आमरण बनाये रहा। वह विष्णु से बदला लेने की प्रवृत्ति को कभी नहीं भुला पाया क्योंकि उन्होंने उसके भाई को मारा था। देहात्मबुद्धि से ग्रस्त अन्य लोग अपने शत्रुओं पर क्रुद्ध रहते हैं लेकिन भगवान् विष्णु पर नहीं। किन्तु हिरण्यकशिपु लगातार क्रुद्ध रहा। वह न केवल मिथ्या प्रतिष्ठा के कारण अपितु निरन्तर शत्रुता के कारण विष्णु के प्रति क्रुद्ध था।  