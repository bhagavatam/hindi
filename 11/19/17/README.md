**आदावन्ते च मध्ये च सृज्यात्सृज्यं यदन्वियात् ।** **पुनस्तत्प्रतिसङ्क्रामे यच्छिष्येत तदेव सत् ॥ १६॥** 

शब्दार्थ **** 

**आदौ—** **कारण अवस्था में** **; अन्ते—** **अन्त में** **; च—** **भी** **; मध्ये—** **पालन की अवस्था में** **; च—** **भी** **; सृज्यात्—** **एक सृष्टि से** **;** **सृज्यम्—** **दूसरी सृष्टि में** **; यत्—** **जो** **; अन्वियात्—** **साथ में रहता है** **; पुन:—** **फिर** **; तत्—** **सभी भौतिक अवस्थाओं के** **;** **प्रतिसङ्क्रामे—** **संहार में** **; यत्—** **जो** **; शिष्येत—** **बचता है** **; तत्—** **वह** **; एव—** **निस्सन्देह** **; सत्—** **नित्य है, जो।** **.** 

**आदि, अन्त तथा मध्य—ये तीन अवस्थाएँ हैं भौतिक सृष्टि की। जो इन सारी भौतिक** **अवस्थाओं में एक सृजन (आदि) से दूसरे सृजन (अन्त) तक साथ साथ लगा रहता है और** **जब सारी अवस्थाओं का प्रलय हो जाता है, तो भी जो अकेला बचता है, वही एक शाश्वत है।** **तात्पर्य :** भगवान् यहाँ पर पुन: कहते हैं कि एक भगवान् ही असीम भौतिक विविधता के आधार हैं। भौतिक क्रियाशीलता कार्य-कारण की शृंखला है, जिससे असंलय वस्तुएँ उत्पन्न होती हैं। कोई एक भौतिक कार्य बाद में कारण में बदल जाता है और जब कारण-अवस्था समाप्त हो जाती है, तो कार्य लुप्त हो जाता है। अग्नि ईंधन को जलाकर राख कर देती है और जब अग्नि का कारण समाप्त हो जाता है, तो पिछले कारण की कार्य-रूप अग्नि भी समाप्त हो जाती है। सीधी-सी बात यह है कि भगवान् की परम शक्ति से ही सारी वस्तुएँ सृजित, पालित और विनष्ट होती हैं। और जब कार्य-कारण का सश्पूर्ण क्षेत्र हट जाता है, जिससे कार्य-कारण सश्बन्ध समाप्त हो जाता है, तो भगवान् अपने धाम में ही रहते जाते हैं। इसलिए कारणस्वरूप होते हुए भी असंलय वस्तुएँ परम कारण नहीं होतीं। केवल भगवान् ही परम कारण हैं। इसी तरह भौतिक वस्तुएँ विद्यमान रह कर भी सदैव विद्यमान नहीं रहतीं। एकमात्र भगवान् का ही चरम अस्तित्व होता है। भगवान् के चरम पद को ज्ञान द्वारा समझना चाहिए।  