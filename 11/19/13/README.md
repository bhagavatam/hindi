**अपश्यन्निति होवाच मयानि्वष्टमिदं जगत् ।** **भ्रातृहा मे गतो नूनं यतो नावर्तते पुमान् ॥ १२॥** 

**शब्दार्थ** 

**अपश्यन्—** **उन्हें न देखकर** **; इति—** **इस प्रकार** **; ह उवाच—** **बोला** **; मया—** **मेरे द्वारा** **; अन्विष्टम्—** **खोजा गया** **; इदम्—** **यह सश्पूर्ण** **;** **जगत्—** **ब्रह्माण्ड** **; भ्रातृ-हा—** **भाई का वध करने वाला विष्णु** **; मे—** **मेरे** **; गत:—** **चला गया होगा** **; नूनम्—** **निश्चय ही** **; यत:—** **जहाँ से** **; न—** **नहीं** **; आवर्तते—** **वापस आ सकता है** **; पुमान्—** **कोई मनुष्य।** **.** 

**उन्हें न देखकर हिरण्यकशिपु ने कहा : मैंने सारा ब्रह्माण्ड छान मारा, किन्तु अपने भाई के** **हत्यारे विष्णु को मैं कहीं नहीं पा सका। अतएव वह अवश्य ही ऐसी जगह चला गया होगा जहाँ** **से कोई भी लौट नहीं सकता (अर्थात् वह अब मर गया होगा)।** **तात्पर्य :** सामान्यतया नास्तिक लोग बौद्ध दर्शन के इस निर्णय के अनुयायी होते हैं कि मृत्यु के साथ सब कुछ समाप्त हो जाता है। नास्तिक होने के कारण हिरण्यकशिपु ने इसी तरह सोचा। चूँकि उसे भगवान् विष्णु नहीं दिख पाये थे अतएव उसने सोचा कि वे मर गये हैं। आज भी बहुत से लोग इसी विचारधारा के हैं कि ईश्वर मृत है लेकिन ईश्वर कभी भी मृत नहीं होता। यहाँ तक कि जीव भी जो ईश्वर का अंश है कभी नहीं मरता। *न जायते म्रियते वा कदाचित्* —आत्मा का न तो कभी जन्म होता है, न मृत्यु। यह *भगवद्गीता* का कथन है (२.२०)। यहाँ तक कि सामान्य जीव भी न कभी जन्म लेता है, न मरता है। तो फिर उन भगवान् के विषय में क्या कहा जाये जो समस्त जीवों का स्वामी हैं? निश्चय ही, वे न तो कभी जन्मते हैं, न मरते हैं। *अजोऽपि सन्नव्ययात्मा* ( *भगवद्गीता* ४.६)। भगवान् तथा जीव (आत्मा) दोनों ही अजन्मा तथा अव्यय व्यक्ति हैं। अतएव हिरण्यकशिपु का यह निष्कर्ष कि विष्णु मर गये गलत था। जैसाकि *यतो नावर्तते पुमान्* शब्दों से सूचित होता है, अवश्य ही कोई आध्यात्मिक लोक है और वहाँ जाने पर जीव फिर कभी इस भौतिक जगत में नहीं लौटता। इसकी पुष्टि *भगवद्गीता* (४.९) में हुई है— *त्यक्त्वा देहं पुनर्जन्म नैति मामेति सोऽर्जुन।* भौतिक ²ष्टि से तो हर जीव मरता है; मृत्यु अवश्यश्भावी है। किन्तु कर्मी, ज्ञानी तथा योगीजन मृत्यु के बाद इस भौतिक जगत में लौट आते हैं जबकि भक्त नहीं लौटते। हाँ, यदि भक्त परि-पूर्ण नहीं होता तो वह इस भौतिक जगत में फिर से जन्म लेता है, किन्तु किसी उच्चपद पर या धनी कुल में या शुद्ध ब्राह्मण के घर में जन्म लेता है ( *शुचीनां* *श्रीमतां गेहे* ) जिससे उसकी आध्यात्मिक चेतना का विकास पूरा हो सके। जिन्होंने कृष्णभावनामृत का अध्ययन पूर्ण कर लिया है और जो निष्काम हैं, वे भगवद्धाम को वापस जाते हैं ( *यद् गत्वा न निवर्तन्ते* *तद्धाम परमं मम* )। यहाँ इसी तथ्य का वर्णन हुआ है— *यतो नावर्तते पुमान्।* जो व्यक्ति भगवान् के धाम को वापस चला जाता है, वह फिर इस भौतिक जगत में लौटकर नहीं आता।  