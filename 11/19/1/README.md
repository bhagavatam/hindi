माँगी, किस प्रकार बलि महाराज ने उनका प्रस्ताव मान लिया और किस प्रकार शुक्राचार्य ने उन्हें भगवान् वामनदेव की माँग पूरी करने से मना किया। जब बलि महाराज ने वामनदेव को ब्राह्मणपुत्र समझकर कुछ भी इच्छानुसार माँगने के लिए कहा तो भगवान् वामनदेव ने पहले हिरण्यकशिपु तथा हिरण्याक्ष के वीरतापूर्ण कार्यकलापों की प्रशंसा की और फिर जिस कुल में बलि महाराज उत्पन्न हुए थे उसकी प्रशंसा करके उन्होंने राजा से तीन पग भूमि माँगी। बलि महाराज ने इस भूमिदान को अत्यन्त तुच्छ समझकर दान देना स्वीकार कर लिया, किन्तु शुक्राचार्य समझ गये कि वामनदेव देवताओं के मित्र विष्णु हैं अतएव उन्होंने बलि महाराज को यह भूमि न देने को कहा। उन्होंने बलि महाराज को सलाह दी कि वे अपना वचन वापस ले लें। उन्होंने बताया कि अन्यों को वश में करने, हँसी-विनोद करने, संकट के कारण, अन्यों की कुशलता के लिए कार्य करने आदि में मनुष्य अपने वचनों को पूरा करने से मुकर सकता है और इसमें कोई दोष नहीं होता। इस तर्क से शुक्राचार्य ने बलि महाराज को भगवान् वामनदेव को भूमि-दान देने से रोकने का प्रयास किया।  

**श्रीशुक उवाच** 