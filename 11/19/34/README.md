**त्रिभि: क्रमैरिमाल्लोकान्विश्वकाय: क्रमिष्यति ।** **सर्वस्वं विष्णवे दत्त्वा मूढ वॢतष्यसे कथम् ॥ ३३॥** 

**शब्दार्थ** 

**त्रिभि:—** **तीन** **; क्रमै:—** **पगों द्वारा** **; इमान्—** **इन सभी** **; लोकान्—** **तीनों लोकों को** **; विश्व-काय:—** **विश्व रूप धारण करके** **;** **क्रमिष्यति—** **वे क्रमश: विस्तार करेंगे** **; सर्वस्वम्—** **सब कुछ** **; विष्णवे—** **भगवान् विष्णु को** **; दत्त्वा—** **दान देकर** **; मूढ—** **हे मूर्ख** **;** **वॢतष्यसे—** **तुम जीविका चलाओगे** **; कथम्—** **कैसे।** **.** 

**तुमने उन्हें दान में तीन पग भूमि देने का वचन दिया है, किन्तु जब तुम देने इसे दे दोगे तो वे** **तीनों लोकों में अधिकार जमा लेंगे। तुम निपट मूर्ख हो। तुम नहीं जानते कि तुमने कितनी बड़ी** **भूल की है। भगवान् विष्णु को सर्वस्व दान देने पर तुश्हारे पास जीविका का कोई साधन नहीं** **रहेगा। तब तुम कैसे जिओगे?** **तात्पर्य :** बलि महाराज तर्क कर सकते थे कि मैंने तो केवल तीन पग भूमि देने का वचन दिया है। किन्तु प्रकाण्ड विद्वान ब्राह्मण होने के नाते शुक्राचार्य तुरन्त समझ गये कि यह हरि की चाल है, जो वहाँ झूठे ही ब्रह्मचारी के रूप में प्रकट हुए हैं। *मूढ वॢतष्यसे कथम्* शब्द बताते हैं कि शुक्राचार्य पुरोहित वर्ग के ब्राह्मण थे। ऐसे पुरोहित अपने शिष्यों से दक्षिणा प्राप्त करने में रुचि रखते हैं। अतएव जब शुक्राचार्य ने देखा कि बलि महाराज ने अपना सारा अधिपत्य खतरे में डाल दिया है, तो वे समझ गये कि इससे न केवल राजा पर अपितु स्वयं शुक्राचार्य के परिवार पर वज्रपात हो जायेगा क्योंकि उनका परिवार महाराज बलि की कृपा पर निर्भर था। एक वैष्णव तथा एक स्मार्त ब्राह्मण में यही अन्तर होता है। स्मार्त ब्राह्मण सदैव भौतिक लाभ की बात सोचता है, जबकि वैष्णव सदैव भगवान् को प्रसन्न करने में रुचि लेता है। शुक्राचार्य के कथन से प्रतीत होता है कि वे हर ²ष्टि से स्मार्त ब्राह्मण थे जिन्हें निजी लाभ में ही रुचि थी।  