**श्रुति: प्रत्यक्षमैतिह्यमनुमानं चतुष्टयम् ।** **प्रमाणेष्वनवस्थानाद्विकल्पात्स विरज्यते ॥ १७॥** 

शब्दार्थ **** 

**श्रुति:—** **वैदिक ज्ञान** **; प्रत्यक्षम्—** **सीधा अनुभव** **; ऐतिह्यम्—** **परश्परागत विद्या** **; अनुमानम्—** **ताॢकक अनुमान** **; चतुष्टयम्—** **चार** **;** **प्रमानेषु—** **सभी प्रकार के प्रमाणों में से** **; अनवस्थानात्—** **अस्थिरता के कारण** **; विकल्पात्—** **भौतिक विविधता से** **; स:—** **वह** **पुरुष** **; विरज्यते—** **विरक्त हो जाता है।** **.** 

**वैदिक ज्ञान, प्रत्यक्ष अनुभव, परश्परागत विद्या (ऐतिह्य) तथा ताॢकक अनुमान—इन चार** **प्रकार के प्रमाणों से मनुष्य भौतिक जगत की अस्थिर दशा को समझ कर, इस जगत के द्वैत से** **विरक्त हो जाता है।** **तात्पर्य :** श्रुति अर्थात् वैदिक वाङ्मय में स्पष्ट कहा गया है कि हर वस्तु का उद्भव परब्रह्म से होता है, उन्हीं के द्वारा उसका पालन होता है और अन्त में उन्हीं में लय हो जाता है। इसी तरह प्रत्यक्ष अनुभव से हम महान् साम्राज्यों, शहरों, इमारतों, शरीरों इत्यादि के सृजन तथा संहार को देख सकते हैं। इतना ही नहीं, परश्परागत विद्या विश्व के लोगों को चेतावनी देती रहती है कि इस जगत की वस्तुएँ टिकाऊ नहीं हैं। अनुमान द्वारा हम इस निष्कर्ष पर पहुँचते हैं कि इस जगत में कुछ भी स्थायी नहीं है। भौतिक इन्द्रियतृप्ति स्वर्गलोग के उच्चतम जीवन-स्तर से लेकर घोर नरक की निश्नतम परिस्थितियों तक सदैव अस्थिर है और किसी भी क्षण समाप्त हो सकती है। इसलिए मनुष्य को *वैराग्य* उत्पन्न करना चाहिए जैसाकि यहाँ पर कहा गया है। इस श्लोक का दूसरा अर्थ है कि यहाँ पर उद्धरित चार प्रकार के प्रमाण सर्वोच्च सत्य के वर्णन में परस्पर विरोधमूलक हैं। इसलिए मनुष्य को संसारी द्वैत से विरक्त हो जाना चाहिए जिसमें भौतिक जगत से संबद्ध वेदांश भी हैं। इसके बदले में उसे भगवान् को असली अधिकारी स्वीकार करना चाहिए। *श्रीमद्भागवत* तथा *भगवद्गीता* दोनों में, भगवान् कृष्ण स्वयं बोल रहे हैं इसलिए सांसारिक तर्क की स्पर्धात्मक पद्धति के भ्रामिक जाल में उलझने की आवश्यकता नहीं है। वह साक्षात् परब्रह्म से सीधे सुन कर पूर्ण ज्ञान प्राप्त कर सकता है। तब वह उस ज्ञान की निश्न प्रणाली से विरक्त हो जाता है, जो उसे भौतिक मानसिक पद पर भटकाता रहता है।  