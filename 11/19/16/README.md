**एतदेव हि विज्ञानं न तथैकेन येन यत् ।** **स्थित्युत्पत्त्यप्ययान्पश्येद्भावानां त्रिगुणात्मनाम् ॥ १५॥** 

शब्दार्थ **** 

**एतत्—** **यह** **; एव—** **निस्सन्देह** **; हि—** **वास्तव में** **; विज्ञानम्—** **अनुभूत ज्ञान** **; न—** **नहीं** **; तथा—** **उसी तरह से** **; एकेन—** **एक** **(भगवान्) द्वारा** **; येन—** **जिसके द्वारा** **; यत्—** **जो (ब्रह्माण्ड)** **; स्थिति—** **पालन** **; उत्पत्ति—** **सृजन** **; अप्ययान्—** **तथा संहार** **;** **पश्येत्—** **देखे** **; भावानाम्—** **सभी भौतिक तत्त्वों के** **; त्रि-गुण—** **प्रकृति के तीन गुणों के** **; आत्मनाम्—** **से बना।** **.** 

**जब कोई व्यक्ति एक ही कारण से उत्पन्न २८ पृथक् पृथक् भौतिक तत्त्वों को न देख कर,** **एक कारण रूप भगवान् को देखता है, उस समय मनुष्य का प्रत्यक्ष अनुभव** **विज्ञान** **कहलाता** **है।** **तात्पर्य :** *ज्ञान* तथा *विज्ञान* के अन्तर को इस प्रकार समझा जा सकता है। बद्धजीव वैदिक ज्ञान का अनुशीलन करने पर भी, कुछ हद तक अपनी पहचान भौतिक शरीर तथा मन से, फलस्वरूप भौतिक ब्रह्माण्ड से, करता है। वह जिस ब्रह्माण्ड में रहता है उसको समझने का प्रयास करने में वह वैदिक ज्ञान के माध्यम से यह सीखता है कि भगवान् समस्त जगत के परम कारण हैं। वह अपने चारों ओर के जगत से परिचित होकर, जगत को अपना स्वीकार कर लेता है। वह ज्यों ज्यों शारीरिक पहचान की दीवार को भेद कर आध्यात्मिक अनुभूति (विज्ञान) में प्रवेश करता है और नित्य आत्मा के अस्तित्व को स्वीकार करता है, त्यों त्यों वह वैकुण्ठ से अपनी पहचान बनाने लगता है। तब उसकी रुचि भगवान् में भौतिक जगत की व्यालया के रूप में नहीं रह जाती, प्रत्युत वह अपनी संपूर्ण चेतना को पुनव्र्यवस्थित करने लगता है, जिससे उसके ध्यान का केन्द्रविन्दु भगवान् बन जाता है। ऐसी पुनव्र्यवस्था इसलिए आवश्यक है क्योंकि भगवान् हर वस्तु के वास्तविक केन्द्र तथा कारण हैं। इस तरह *विज्ञान* की अवस्था को प्राप्त व्यक्ति भगवान् को न केवल भौतिक जगत के स्रष्टा अपितु परम पुरुष के रूप में अनुभव करता है, जो अपने ही शाश्वत परिवेश में आनन्दपूर्वक स्थित हैं। ज्यों ज्यों विज्ञानी चिदाकाश में स्थित भगवद्धाम में भगवान् की अनुभूति में अग्रसर होता है, त्यों त्यों वह भौतिक जगत से अरुचि उत्पन्न करता जाता है और भगवान् की उनके क्षणिक रूपों के परिप्रेक्ष्य में परिभाषा करना बंद कर देता है। विज्ञानी उन वस्तुओं के प्रति आकृष्ट नहीं होता जो सृजित होती हैं, पालित होती हैं और अन्त में विनष्ट हो जाती हैं। ज्ञान की अवस्था उन लोगों के लिए ज्ञान की प्रारश्भिक अवस्था है, जो अपनी पहचान भौतिक जगत के रूप में करते रहते हैं जबकि विज्ञान उनके लिए ज्ञान की परिपक्व अवस्था है, जो अपने को भगवान् का भिन्नांश मानते हैं।  