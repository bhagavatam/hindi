**यावन्तो विषया: प्रेष्ठाषिलोक्यामजितेन्द्रियम् ।** **न शक्नुवन्ति ते सर्वे प्रतिपूरयितुं नृप ॥ २१॥** 

**शब्दार्थ** 

**श्री-भगवान् उवाच—** **भगवान् ने कहा** **; यावन्त:—** **यथासश्भव** **; विषया:—** **इन्द्रिय भोग के विषय** **; प्रेष्ठा:—** **हर एक के लिए** **सुहावना** **; त्रि-लोक्याम्—** **तीनों लोकों में** **; अजित-इन्द्रियम्—** **जिसकी इन्द्रियाँ वश में न हों** **; न शक्नुवन्ति—** **असमर्थ हैं** **; ते—** **वे** **;** **सर्वे—** **सभी मिलाकर** **; प्रतिपूरयितुम्—** **सन्तुष्ट करने के लिए** **; नृप—** **हे राजा।** **.** 

**भगवान् ने कहा : हे राजा! जिस मनुष्य की इन्द्रियाँ वश में नहीं हैं उसे तीनों लोकों में** **इन्द्रियों को तृप्त करने के लिए जो कुछ भी है संतुष्ट नहीं कर सकता।** **तात्पर्य :** भौतिक जगत वह माया है, जो जीवों को आत्म-साक्षात्कार के मार्ग से विचलित करती है। इस संसार का प्रत्येक व्यक्ति अपनी इन्द्रियतृप्ति के लिए अधिक से अधिक वस्तुएँ पाने के लिए उत्सुक रहता है। किन्तु वास्तव में जीवन का उद्देश्य इन्द्रियतृप्ति न होकर आत्म-साक्षात्कार है। अतएव जो लोग इन्द्रियतृप्ति के प्रति अधिक आसक्त होते हैं उन्हें अष्टांगयोग पद्धति का अवयास करने की सलाह दी जाती है, जिसमें *यम, नियम, आसन, प्राणायाम, प्रत्याहार* आदि सश्मिलित हैं। इस प्रकार से इन्द्रियों को वश में किया जा सकता है। इन्द्रियों को वश में करने का उद्देश्य मनुष्य को जन्म-मरण के चक्र में पडऩे से रोकना है। जैसाकि ऋषभदेव ने कहा है— *नूनं प्रमत्त: कुरुते विकर्म* *यदिन्द्रियप्रीतय आपृणोति।* *न साधु मन्ये यत आत्मनोऽयम्* *असन्नपि क्लेशद आस देह:॥* ''जब कोई मनुष्य इन्द्रियतृप्ति को जीवन का लक्ष्य मान बैठता है, तो वह निश्चित रूप से भौतिक जीवन के पीछे उन्मत्त हो जाता है और सभी प्रकार के पापकर्मों में लिप्त रहने लगता है। वह यह नहीं जानता कि विगत दुष्कर्मों के परिणामस्वरूप ही उसे यह शरीर प्राप्त हुआ है, जो क्षणिक होते हुए भी उसके दुख का कारण है। वास्तव में जीव को यह भौतिक शरीर नहीं ग्रहण करना चाहिए था, किन्तु इन्द्रियतृप्ति के लिए ही उसे यह शरीर दिया गया है। अतएव मेरे विचार से किसी भी बुदि्धमान् व्यकि्त के लिए यह उपयुक्त नहीं होगा कि वह पुन: इन्द्रियतृप्ति के कार्यों में लिप्त हो जिनसे वह लगातार एक के बाद दूसरा भौतिक शरीर प्राप्त करता रहता है।ÓÓ ( *भागवत* ५.५.४)। इस तरह ऋषभदेव के अनुसार इस भौतिक जगत के सारे मनुष्य पागलों की तरह उन कार्यों में लगे रहते हैं, जिन्हें उन्हें नहीं करना चाहिए, किन्तु जिन्हें वे मात्र इन्द्रियतृप्ति के लिए अवश्य सश्पन्न करते हैं। ऐसे कार्य उत्तम नहीं हैं क्योंकि इससे उसे अगले जीवन में अपने दुष्कर्मों के दण्डस्वरूप पुन: शरीर प्राप्त होता है और पुन: दूसरा शरीर प्राप्त होने पर उसे संसार में बार-बार कष्ट भोगना पड़ता है। अतएव वैदिक या ब्राह्मण संस्कृति मनुष्य को सिखाती है कि किस प्रकार जीवन की न्यूनतम आवश्यकताओं से सन्तुष्ट रहा जाये। इस सर्वोच्च संस्कृति की शिक्षा देने के लिए वर्णाश्रम धर्म की संस्तुति की गई है। वर्णाश्रम विभागों अर्थात् ब्राह्मण, क्षत्रिय, वैश्य, शूद्र, ब्रह्मचर्य, गृहस्थ, वानप्रस्थ तथा संन्यास का उद्देश्य इन्द्रियों को वश में करने और कम से कम आवश्यकताओं से सन्तुष्ट रहने की शिक्षा देना है। आदर्श ब्रह्मचारी के रूप में भगवान् वामनदेव बलि महाराज की इस भेंट को ठुकराते हैं कि वे जो चाहें सो माँग लें। वे कहते हैं कि सन्तोष के बिना कोई कभी सुखी नहीं रह सकता भले ही उसे सारे जगत या सारे ब्रह्माण्ड की सश्पत्ति क्यों न प्राप्त हो ले। अतएव मानव समाज में ब्राह्मण, क्षति्रय तथा वैश्य संस्कृतियों का पालन होना चाहिए और लोगों को उतने से ही सन्तुष्ट रहने की शिक्षा दी जानी चाहिए जितने की उन्हें आवश्यकता हो। आधुनिक सवयता में ऐसी कोई शिक्षा नहीं है; प्रत्येक व्यक्ति अधिक से अधिक प्राप्त करना चाहता है और प्रत्येक व्यक्ति असन्तुष्ट तथा दुखी है। इसीलिए कृष्णभावनामृत आन्दोलन विशेष रूप से अमरीका में विविध कृषि क्षेत्रों की स्थापना कर रहा है, जिससे सुखी बनने और जीवन की न्यूनतम आवश्यकताओं से सन्तुष्ट रहने एवं हरे कृष्ण महामंत्र का कीर्तन—हरे कृष्ण, हरे कृष्ण, कृष्ण कृष्ण, हरे हरे। हरे राम, हरे राम, राम राम, हरे हरे—करके बड़ी आसानी से आत्म-साक्षात्कार के लिए समय बचाया जा सके।  