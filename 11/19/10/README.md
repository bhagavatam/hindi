**तापत्रयेणाभिहतस्य घोरे** **सन्तप्यमानस्य भवाध्वनीश ।** **पश्यामि नान्यच्छरणं तवाङ्घ्रि-** **द्वन्द्वातपत्रादमृताभिवर्षात् ॥ ९॥** 

शब्दार्थ **** 

**ताप—** **कष्टों द्वारा** **; त्रयेण—** **तीन** **; अभिहतस्य—** **अभिभूत हुए का** **; घोरे—** **घोर** **; सन्तप्यमानस्य—** **सताये हुए का** **; भव—** **संसार** **का** **; अध्वनि—** **मार्ग में** **; ईश—** **हे ईश्वर** **; पश्यामि—** **देखता हूँ** **; न—** **कोई नहीं** **; अन्यत्—** **दूसरी** **; शरणम्—** **शरण** **; तव—** **तुश्हारा** **;** **अङ्घ्रि—** **चरणकमल** **; द्वन्द्व—** **दो का** **; आतपत्रात्—** **छाते की अपेक्षा** **; अमृत—** **अमृत की** **; अभिवर्षात्—** **वर्षा।** **.** 

**हे प्रभु, जो व्यक्ति जन्म तथा मृत्यु के घोर मार्ग में सताया जा रहा है और तीनों तापों से** **निरन्तर अभिभूत रहता है, उसके लिए मुझे आपके दो चरणकमलों के अतिरिक्त अन्य कोई** **सश्भव आश्रय नहीं दिख रहा। ये उस सुखदायक छाते के तुल्य हैं, जो स्वादिष्ट अमृत की वर्षा** **करता है।** **तात्पर्य :** भगवान् कृष्ण उद्धव के अत्यन्त बौद्धिक स्वभाव को पहचान कर, बारश्बार संस्तुति करते हैं कि मनुष्य को दिव्य ज्ञान के अनुशीलन द्वारा सिदि्ध प्राप्त करनी चाहिए। किन्तु भगवान् ने यह भी स्पष्ट दिखलाया है कि ऐसे ज्ञान से मनुष्य को भगवान् की प्रेमाभकि्त तक पहुँचना चाहिए अन्यथा वह व्यर्थ है। इस श्लोक में श्री उद्धव भगवान् कृष्ण के कथन की पुष्टि करते हैं कि वास्तविक सुख भगवान् के चरणकमलों की शरण ग्रहण करके ही प्राप्त किया जा सकता है। जब पृथु महाराज का राज्याभिषेक हुआ था, तो वायु देव ने उन्हें एक छाता भेंट किया था, जो निरन्तर पानी की फुहारें निकालता था। यहाँ पर भगवान् के दो चरणकमलों की उपमा उस अद्भुत छाते से दी गई है, जो कृष्णभावनामृत के आनन्द रूपी मधुर अमृत की निरन्तर वर्षा करता है। सामान्यतया चिन्तनपरक वैश्लेषिक ज्ञान का अन्त परब्रह्म की निॢवशेष अनुभूति में होता है किन्तु निॢवशेष आध्याति्मक रूप में तदाकार होने का तथाकथित आनन्द कभी भी कृष्णभावनामृत आनन्द की तुलना नहीं कर सकता जैसाकि श्री उद्धव ने यहाँ पर कहा है। इस तरह कृष्णभावनामृत स्वत: पूर्ण ज्ञान है क्योंकि भगवान् कृष्ण समस्त जीवों के परम आश्रय हैं। इस श्लोक में *अभिहतस्य* तथा *अभिवर्षात्* शब्द महत्त्वपूर्ण हैं। *अभिहतस्य* उस व्यक्ति का सूचक है, जो चारों ओर से प्रकृति की मार से पराजित होता रहता है, जबकि *अभिवर्षात्* अमृत वर्षा का सूचक है, जो संसार की सारी समस्याओं को दूर करती है। हमें चाहिए कि अपनी बुद्धि से हम मन्द भौतिक देह तथा अविवेकी भौतिक मन के परे देखें जिससे हम भगवान् कृष्ण के दो चरणकमलों से आने वाले आनन्दमय अमृत की असीम वर्षा का अवलोकन कर सकें। तभी हमारा असली सौभाग्य शुरू होगा।  