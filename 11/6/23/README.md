**यानि ते चरितानीश मनुष्या: साधव: कलौ ।** **शृण्वन्त: कीर्तयन्तश्च तरिष्यन्त्यञ्जसा तम: ॥ २४॥** 

**शब्दार्थ** 

**यानि—** **जिन** **; ते—** **तुश्हारे** **; चरितानि—** **लीलाओं को** **; ईश—** **हे परमेश्वर** **; मनुष्या:—** **मनुष्य** **; साधव:—** **सन्त-पुरुष** **; कलौ—** **कलियुग में** **; शृण्वन्त:—** **सुनते हुए** **; कीर्तयन्त:—** **कीर्तन करते हुए** **; च—** **तथा** **; तरिष्यन्ति—** **पार कर जायेंगे** **; अञ्जसा—** **सरलता** **से** **; तम:—** **अंधकार।** **.** 

**हे प्रभु, कलियुग में पवित्र तथा सन्त-पुरुष, जो आपके दिव्य कार्यों का श्रवण करते हैं और** **उनका यशोगान करते हैं, वे इस युग के अंधकार को सरलता से लाँघ जायेंगे।** **तात्पर्य :** दुर्भाग्यवश, कलियुग में बहुत से लोग प्रामाणिक वैदिक साहित्य के प्रति आकृष्ट नहीं होते। वे भगवान् की कीॢत के श्रवण तथा कीर्तन की विधि को महत्त्व न देकर रेडियो तथा टेलीविजन की व्यर्थ तथा अंटशंट ध्वनियाँ सुनना चाहते हैं तथा अखबारों और पत्रिकाओं इत्यादि को पढऩा चाहते हैं। वे किसी प्रामाणिक गुरु से कृष्ण के विषय में सुनने की अपेक्षा हर बात पर तब तक अपना मत व्यक्त करते रहते हैं, जब तक कि काल उन्हें घसीट नहीं ले जाता। वे भौतिक जगत के नश्वर तथा सीमित रूपों का अध्ययन करने के बाद, अधीर होकर इस निष्कर्ष पर जा पहुँचते हैं कि परम सत्य निराकार है। ऐसे लोग वस्तुत: कृष्ण की माया की पूजा करते हैं, जिसे बड़े से बड़े लोगों को लतियाने का अधिकार प्राप्त है। यदि इसके बदले में लोग प्रामाणिक स्रोतों से कृष्ण के विषय में सुनें, तो वे अपने जीवन की सारी समस्याएँ आसानी से हल कर सकते हैं। कलियुग में लोग अनेक मनोवैज्ञानिक, सामाजिक, आॢथक, ऐतिहासिक, राजनैतिक तथा जीवन-सश्बन्धी समस्याओं से निरन्तर त्रस्त रहते हैं। किन्तु ये स्वप्नतुल्य समस्याएँ तुरन्त ही दूर हो जाती हैं, जब कोई व्यकि्त सच्चिदानन्द स्वरूप भगवान् की वास्तविकता के प्रति जागरूक हो उठता है। इस ब्रह्माण्ड में भगवान् इसीलिए प्रकट होते हैं, जिससे लोग उनके कार्यकलाप देख सकें, उनके बारे में सुन सकें और उनका यशोगान कर सकें। इस कलिकाल के कठिन युग में लोगों को इस अवसर का लाभ उठाना चाहिए।  