**यश्चिन्त्यते प्रयतपाणिभिरध्वराग्नौ** **त्रय्या निरुक्तविधिनेश हविर्गृहीत्वा ।** **अध्यात्मयोग उत योगिभिरात्ममायां** **जिज्ञासुभि: परमभागवतै: परीष्ट: ॥ ११॥** 

**शब्दार्थ** 

**य:—** **जो** **; चिन्त्यते—** **ध्यान किया जाता है** **; प्रयत-पाणिभि:—** **हाथ जोड़े हुए लोगों के द्वारा** **; अध्वर-अग्नौ—** **यज्ञ की अग्नि में** **;** **त्रय्या—** **तीनों वेदों (ऋग्, यजु: तथा साम) के** **; निरुक्त—** **निरुक्त में दी हुई जानकारी** **; विधिना—** **विधि से** **; ईश—** **हे स्वामी** **;** **हवि:—** **हवन करने के निमित्त घी** **; गृहीत्वा—** **लेकर** **; अध्यात्म-योगे—** **आत्मा की अनुभूति हेतु योग-पद्धति में** **; उत—** **भी** **;** **योगिभि:—** **योगियों द्वारा** **; आत्म-मायाम्—** **आपकी मोहने वाली माया के विषय में** **; जिज्ञासुभि:—** **जिज्ञासुओं द्वारा** **; परम-** **भागवतै:—** **अत्यन्त उन्नत हो चुके भक्तों द्वारा** **; परीष्ट:—** **पूजित।** **.** 

**जो लोग ऋग्, यजु: तथा सामवेद में दी गई विधि के अनुसार यज्ञ की अग्नि में आहुति देते** **समय, वे आपके चरणकमलों का ध्यान करते हैं। इसी प्रकार योगीजन आपकी दिव्य योगशक्ति** **का ज्ञान प्राप्त करने की आशा से आपके चरणकमलों का ध्यान करते हैं और जो पूर्ण** **महाभागवत हैं, वे आपकी मायाशक्ति को पार करने की इच्छा से, आपके चरणकमलों की** **अच्छी तरह से पूजा करते हैं।** **तात्पर्य :** इस श्लोक में *आत्म-मायां जिज्ञासुभि:* शब्द महत्त्वपूर्ण हैं। योगीजन ( *अध्यात्मयोग उत* *योगिभि:* ) भगवान् की योगशक्तियों का ज्ञान प्राप्त करने के लिए इच्छुक रहते हैं, जबकि शुद्ध भक्तगण ( *परमभागवतै* ) माया के परे जाना चाहते हैं, जिससे शुद्ध प्रेमाभाव से वे भगवान् कृष्ण के चरणकमलों की सेवा कर सकें। प्रत्येक दशा में, हर व्यक्ति भगवान् की शक्ति में रुचि दिखाता है। नास्तिक विज्ञानीजन भी भगवान् की बहिरंगा शक्ति से मोहित होते हैं और निपट इनि्द्रय-लोभी अपने भौतिक शरीर द्वारा आकृष्ट होते हैं, जो कि *आत्ममाया* है अर्थात् भगवान् की शक्ति का अंश है। यद्यपि भगवान् की सारी शक्तियाँ गुणात्मक ²ष्टि से भगवान् से और फलत: एक दूसरे से एकाकार हैं, फिर भी आनन्दमय आध्यात्मिक शक्ति सर्वोपरि है, क्योंकि नित्य आनन्द स्तर पर यह भगवान् तथा शुद्ध जीव के मध्य सश्बन्ध स्थापित करती है। प्रत्येक जीव मूलत: भगवान् का प्रेमी सेवक है और भगवान् की आध्यात्मिक शक्ति जीव को उसके शुद्ध स्वाभाविक पद पर लाती है, जो माया के परे है। हमारे स्वप्न तथा जाग्रत अनुभव, दोनों ही मन के कार्य हैं, फिर भी जाग्रत अवस्था में हम जितने कार्य करते हैं, वे अधिक महत्त्वपूर्ण हैं, क्योंकि वे हमें अपने स्थायी पद पर स्थापित कराने वाले हैं। इसी तरह, जीव हर क्षण भगवान् की अनन्त शक्तियों में किसी एक का अनुभव करता रहता है। तथापि दिव्य शक्ति का अनुभव अधिक महत्त्वपूर्ण है, क्योंकि इससे जीव अपने नित्य स्वाभाविक पद पर भगवान् के श्रद्धालु सेवक के रूप में स्थापित हो जाता है। देवतागण भगवान् के चरणकमलों की महिमा का वर्णन कर रहे हैं, क्योंकि वे लोग उन चरणों के सश्पर्क से शुद्ध होने के लिए उत्सुक हैं ( *तवाङ्घ्ररस्माकमशुभाशयधूमकेतु स्यात्* )। जब कोई निष्ठावान भक्त भगवान् के चरणकमलों की शरण पाना चाहता है, तो भगवान् उसे अपने धाम ले जाते हैं, जिस प्रकार देवतागण भगवान् कृष्ण की व्यवस्था द्वारा द्वारका लाये गये थे।  