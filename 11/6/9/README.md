**स्यान्नस्तवाङ्घ्रिरशुभाशयधूमकेतु:** **क्षेमाय यो मुनिभिराद्र्रहृदोह्यमान: ।** **य: सात्वतै: समविभूतय आत्मवद्भिर्** **व्यूहेऽॢचत: सवनश: स्वरतिक्रमाय ॥ १०॥** 

**शब्दार्थ** 

**स्यात्—** **वे हों** **; न:—** **हमारे लिए** **; तव—** **तुश्हारे** **; अङ्घ्रि:—** **चरणकमल** **; अशुभ-आशय—** **हमारी अशुभ मनोवृत्ति के** **; धूम-** **केतु:—** **प्रलयंकारी अग्नि** **; क्षेमाय—** **असली लाभ पाने के लिए** **; य:—** **जो** **; मुनिभि:—** **मुनियों द्वारा** **; आद्र्र-हृदा—** **पिघले हृदयों** **से** **; उह्यमान:—** **ले जाये जा रहे हैं** **; य:—** **जो** **; सात्वतै:—** **भगवान् के भक्तों द्वारा** **; सम-विभूतये—** **उनके ही जैसा ऐश्वर्य पाने के** **लिए** **; आत्म-वद्भि:—** **आत्मसंयमियों के द्वारा** **; व्यूहे—** **वासुदेव, संकर्षण, प्रद्युश्न तथा अनिरुद्ध इन चार स्वांशों द्वारा** **; अॢचत:—** **पूजित** **; सवनश:—** **प्रत्येक दिन की तीन संधियों पर** **; स्व:-अतिक्रमाय—** **इस जगत के स्वर्ग से परे जाने के लिए।** **.** 

**जीवन में सर्वोच्च लाभ की कामना करने वाले बड़े बड़े मुनि अपने उन हृदयों के भीतर** **सदैव आपके चरणकमलों का स्मरण करते हैं, जो आपके प्रेम में द्रवित हैं। इसी तरह आपके** **आत्मसंयमी भक्तगण, आपके ही समान ऐश्वर्य पाने के लिए स्वर्ग से परे जाने की इच्छा से,** **आपके चरणकमलों की पूजा प्रात:, दोपहर तथा संध्या समय करते हैं। इस तरह वे आपके** **चतुव्र्यूह रूप का ध्यान करते हैं। आपके चरणकमल उस प्रज्ज्वलित अग्नि के तुल्य है, जो** **भौतिक इन्द्रिय-तृप्ति विषयक समस्त अशुभ इच्छाओं को भस्म कर देती है।** **तात्पर्य :** बद्धजीव भगवान् के दिव्य यश में केवल अटूट श्रद्धा रख कर अपने जीवन को शुद्ध कर सकता है। तो फिर उन देवताओं के अद्वितीय सौभाग्य के विषय में क्या कहा जा सकता है, जो भगवान् कृष्ण के चरणकमलों का साक्षात् दर्शन कर रहे थे? यद्यपि इस समय हम असंलय भौतिक इच्छाओं से त्रस्त हैं, किन्तु ये इच्छाएँ क्षणिक हैं। यह नित्य जीव परम पुरुष भगवान् से प्रेममय सश्बन्ध की अनुभूति पाने के लिए है और भगवान् की शुद्ध भक्ति करने से जीव का हृदय पूरी तरह तुष्ट हो जाता है। इस श्लोक में *धूमकेतु* शब्द ज्वलित पुच्छल तारे अथवा अग्नि का सूचक है, जो शिवजी का प्रतिनिधित्व करता है। शिवजी तमोगुण के स्वामी हैं और कृष्ण के चरणकमलों की उपमा धूमकेतु से दी गई है, जो शिव की शक्ति का प्रतीक है और जो हृदय के अज्ञान को विनष्ट करने वाला है। *सम-* *विभूतये* शब्द सूचित करता है कि शुद्ध भक्त भगवद्धाम जाते हैं और वैकुण्ठ का अमित आनन्द भोगते हैं। भगवान् कृष्ण के पास भोग के लिए प्रचुर ऐश्वर्यमयी साज-सामग्री है और जो मुक्तात्मा कृष्ण के धाम जाता है, उसे भगवान् की सेवा करने के लिए सारा ऐश्वर्य न्यौछावर कर दिया जाता है। श्रील भक्तिसिद्धान्त सरस्वती ठाकुर के अनुसार इस श्लोक में *व्यूहे* शब्द तीन पुरुष-अवतारों—महाविष्णु, गर्भोदकशायी विष्णु तथा क्षीरोदकशायी विष्णु के साथ साथ वासुदेव का सूचक है। यदि हम वैज्ञानिक तरीके से यह समझ लें कि इस भौतिक जगत को उत्पन्न करने के लिए कृष्ण किस तरह अपना विस्तार करते हैं, तो हम तुरन्त अनुभव करेंगे कि प्रत्येक वस्तु कृष्ण की सश्पत्ति है और इस तरह अपने स्वार्थों के लिए दोहन करने की इच्छा से मुक्त हो सकेंगे। कृष्ण परमेश्वर हैं, सबों के स्वामी हैं तथा सारे ऐश्वर्य के आगार हैं। मनुष्य को प्रात:, दोपहर तथा संध्या के समय उनके चरणकमलों का स्मरण करना चाहिए। जो व्यक्ति कृष्ण का सदैव स्मरण करता है और उन्हें कभी नहीं भूलता, वह माया की पीत छाया के परे असली आनन्दमय जीवन का अनुभव प्राप्त करेगा।  