**त्वया परमकल्याण: पुण्यश्रवणकीर्तन: ।** **स्मारितो भगवानद्य देवो नारायणो मम ॥ १३॥** 

**शब्दार्थ** 

**त्वया—** **तुश्हारे द्वारा** **; परम—** **सर्वाधिक** **; कल्याण:—** **आनन्दपूर्ण** **; पुण्य—** **अत्यन्त पवित्र** **; श्रवण—** **सुनना** **; कीर्तन:—** **तथा कीर्तन** **(किसके विषय में)** **; स्मारित:—** **स्मरण कराया गया** **; भगवान्—** **भगवान्** **; अद्य—** **आज** **; देव: नारायण:—** **भगवान् नारायण** **;** **मम—** **मेरे।** **.** 

**आपने आज मुझे अपने प्रभु, परम आनन्दमय भगवान् नारायण का स्मरण करा दिया।** **परमेश्वर इतने कल्याणमय हैं कि जो कोई भी उनका श्रवण एवं कीर्तन करता है, वह पूरी तरह से** **पवित्र बन जाता है।** **तात्पर्य :** श्रील जीव गोस्वामी ने कहा है *नारायणस्ता²शधर्मे मदीय गुरुरूपो नारायणॢष:।* इस श्लोक में *नारायण* शब्द नारायण ऋषि के अवतार का द्योतक है, जिन्होंने इस धर्म में नारद के गुरु की भूमिका निभाई। श्रील जीव गोस्वामी ने यह भी संकेत किया है *स्मारितइति कृष्णोपासनावेशेन तस्यापि* *विस्मरणात्।*  *स्मारित* शब्द का अर्थ है ''उसका स्मरण हो आता हैÓÓ। यह शब्द सूचित करता है कि कृष्ण की पूजा में लीन होने से नारद नर-नारायण को भूल गये थे। दूसरे शब्दों में, यदि भक्ति में गहन व्यस्तता किसी व्यकि्त को कभी-कभी भगवान् का विस्मरण करा देती है, तो कृष्ण की व्यवस्था से ऐसे निष्ठावान सेवक को फिर से भगवान् का स्मरण कराया जायेगा। 