**गृहीत्वापीन्द्रियैरर्थान्यो न द्वेष्टि न हृष्यति ।** **विष्णोर्मायामिदं पश्यन्स वै भागवतोत्तम: ॥ ४८॥** 

**शब्दार्थ** 

**गृहीत्वा—** **स्वीकार करके** **; अपि—** **यद्यपि** **; इन्द्रियै:—** **इन्द्रियों के द्वारा** **; अर्थान्—** **इन्द्रिय-विषयों को** **; य:—** **जो** **; न द्वेष्टि—** **ईष्र्या** **नहीं करता** **; न हृष्यति—** **हॢषत नहीं होता** **; विष्णो:—** **भगवान् विष्णु की** **; मायाम्—** **माया को** **; इदम्—** **इस भौतिक ब्रह्माण्ड को** **;** **पश्यन्—** **देखते हुए** **; स:—** **वह** **; वै—** **निस्सन्देह** **; भागवत-उत्तम:—** **प्रथम कोटि का भक्त।** **.** 

**इन्द्रिय-विषयों में लगे रहकर भी, जो इस सश्पूर्ण जगत को भगवान् विष्णु की शक्ति के** **रूप में देखता है, वह न तो विकॢषत होता है, न हॢषत। वह निस्सन्देह, भक्तों में सबसे महान्** **होता है।** **तात्पर्य :** श्रील श्रीधर स्वामी के अनुसार उत्तम अधिकारी का पद इतना पूज्य है कि आठ श्लोकों में अब अतिरिक्त लक्षण दिये जा रहे हैं। यह समझ लेना होगा कि जब तक कोई भगवद्भक्त के चरणकमलों के सश्पर्क में नहीं आता, तब तक भौतिक मोह से छूटने का मार्ग समझ पाना कठिन है। *श्री उपदेशामृत* के पाँचवें श्लोक में श्रील रूप गोस्वामी ने कहा है— *शुश्रूषया* *भजनविज्ञमनन्यमन्यनिन्दादिशून्यहृदम् ईप्सितसङ्गलब्ध्या* —मनुष्य को चाहिए कि उस शुद्ध भक्त की संगति करे और श्रद्धापूर्वक सेवा करे, जो अविचल भक्ति में आगे बढ़ा हुआ हो और जिसका हृदय अन्यों की आलोचना करने की लालसा से नितान्त रहित हो। श्रील प्रभुपाद ने इस पर टीका की है— ''इस श्लोक में श्रील रूप गोस्वामी भक्त को सलाह देते हैं कि वह इतना बुद्धिमान हो कि कनिष्ठ अधिकारी, मध्यम अधिकारी तथा उत्तम अधिकारी के बीच अन्तर जान सके—नवदीक्षित वैष्णव तथा मध्यम पद पर स्थित वैष्णव भी शिष्य बना सकता है, किन्तु ऐसे शिष्यों को उसी पद पर होना चाहिए और यह समझ लेना चाहिए कि वे उसके अपर्याप्त मार्गदर्शन में जीवन के चरम उद्देश्य की ओर ठीक से प्रगति नहीं कर सकेंगे। इसलिए शिष्य को चाहिए कि सावधान रहते हुए उत्तम अधिकारी को ही अपना गुरु चुने। अत: अब अतिरिक्त लक्षण दिए जाएँगे, ताकि बद्धजीव जो भगवद्धाम लौटना चाहता है, प्रामाणिक गुरु को अच्छी प्रकार पहचान सके।ÓÓ श्रील श्रीधर स्वामी तथा श्रील जीव गोस्वामी के अनुसार भगवान् के शुद्ध भक्त के साथ संगति करना इतना महत्त्वपूर्ण है कि भकि्त की विभिन्न श्रेणियों की व्यालया के पश्चात् शुद्ध भक्त की योग्यताओं के विषय में आठ अतिरिक्त श्लोक दिये जा रहे हैं, ताकि श्रीमद्भागवतम् के विद्यार्थी इस दिशा में कोई त्रुटि न कर सकें। इसी प्रकार *भगवद्गीता* के द्वितीय अध्याय में अर्जुन ने कृष्ण से पूर्णतया कृष्णभावनाभावित व्यक्ति के लक्षण पूछे हैं और कृष्ण ने *प्रज्ञा प्रतिष्ठिता* —अर्थात् कृष्णभावनामृत में प्रतिष्ठित व्यक्ति के लक्षणों की विस्तार से व्यालया की है। इस श्लोक में जिस विशिष्ट योग्यता का वर्णन हुआ है, वह है— *विष्णोर्मायामिदं पश्यन्* —मनुष्य को चाहिए कि सश्पूर्ण भौतिक जगत को भगवान् की माया की उपज माने। जो भगवान् की सश्पति्त है उसके लिए शोक करने या प्रफुलि्लत होने का प्रश्न ही नहीं उठता। इस जगत में कोई व्यक्ति सामान्यतया वांछित वस्तु को खो देने पर शोक करता है और इच्छित वस्तु को पाने पर प्रफुल्लित होता है। किन्तु शुद्ध भक्त में कोई निजी इच्छा न होने से ( *कृष्ण-भक्त निष्काम—अतएव 'शान्तÓ* ) हानि या लाभ का कोई प्रश्न ही नहीं उठता। जैसाकि *भगवद्गीता* (१८.५४) में भगवान् कहते हैं— *ब्रह्मभूता: प्रसन्नात्मा न शोचति न कांक्षति।* *सम: सर्वेषु भूतेषु मद्भङ्क्षक्त लभते पराम्॥* ''जो दिव्य पद पर स्थित है, वह तुरन्त ही परब्रह्म का साक्षात्कार करके पूर्णतया आनंदित हो जाता है। वह न तो शोक करता है, न ही किसी वस्तु को पाने की इच्छा करता है। वह हर जीव के प्रति समभाव रखता है। ऐसी दशा में वह मेरी शुद्ध भक्ति प्राप्त करता है।ÓÓ इसी प्रकार शिवजी राजा चित्रकेतु के चरित्र की प्रशंसा करते हुए अपनी पत्नी पार्वती से कहते हैं— *नारायणपरा: सर्वे न कुतश्चन बिवयति।* *स्वर्गापवर्गनरकेष्वपि तुल्यार्थदॢशन:॥* ''एकमात्र भगवान् नारायण की सेवा में लगे भक्तगण कभी भी जीवन की किसी दशा से डरते नहीं। उनके लिए स्वर्गलोक, मोक्ष तथा नरकलोक सभी एकसमान हैं, क्योंकि ऐसे भक्त एकमात्र भगवान् की सेवा में रुचि रखते हैं।ÓÓ (भागवत ६.१७.२८) कृष्ण-भक्ति में पूर्ण संतोष की यह अवस्था कृत्रिम ध्यान द्वारा प्राप्त होने वाला मानसिक चिन्तन नहीं है, अपितु आनन्दकन्द भगवान् की श्रेष्ठ प्रकृति का अनुभव करने का फल है। जैसाकि *भगवद्गीता*  (२.५९) में कहा गया है— *रसवर्जं रसोऽप्यस्य परं ²ष्ट्वा निवर्तते।* जब निॢवशेषवादी तथा शून्यवादी कृत्रिम रूप में भौतिक वस्तुओं को अपने मन से निकाल फेंकने का प्रयत्न करते हैं, तो उन्हें अपने कृत्रिम ध्यान में काफी कठिनाइयाँ झेलनी पड़ती हैं— *क्लेशोऽधिकतरस्तेषां अव्यक्तासक्तचेतसाम्।* *अव्यक्ता हि गतिर्दु:खं देहवद्भिरवाप्यते॥* ( *भगवद्गीता* १२.५) ** भगवान् कृष्ण के अनुसार निॢवशेष मोक्ष अनेक कष्टों तथा असुविधाओं के बाद मिलता है, क्योंकि हर जीव परम पुरुष कृष्ण का भिन्नांश होने से नित्य पुरुष है। आत्मस्वरूप को त्यागने की धारणा भौतिक अहंकार से उत्पन्न घोर हताशा का प्रतिफल होती है। यह कोई सकारात्मक कार्यक्रम नहीं है। यदि किसी के हाथ में असह्य पीड़ा हो तो वह अपना हाथ कटाने के लिए राजी हो सकता है, किन्तु असली हल तो यह होगा कि संदूषण को हटा दिया जाये, जिससे स्वस्थ हाथ आनन्द का स्रोत बन सके। इसी प्रकार अहंकार या ''मैंÓÓ का भाव तभी असीम सुख का स्रोत हो सकता है, जब हम यह समझ सकें कि हम क्या हैं अर्थात् कृष्ण के दास हैं। निॢवशेष ध्यान नीरस तथा कष्टप्रद है। शुद्ध भक्त यह अनुभव करता है कि वह नित्य पुरुष है, परम पुरुष कृष्ण का भिन्नांश है और ईश्वर के पुत्र-रूप में उसे भगवान् की भावपूर्ण नित्य लीलाओं में भाग लेने, कृष्ण से प्रेम करने और सदैव उनके साथ खेलने का अधिकार प्राप्त है। ऐसे भक्त के लिए पीत भौतिक प्रकृति, जो आध्याति्मक जगत का विकृत प्रतिबिश्ब मात्र है, पूर्णतया अनाकर्षक बन जाती है। अतएव जो व्यक्ति कृष्ण में पूर्णरूपेण अनुरक्त होता है और माया के विकारों में अरुचि दिखाता है, उसे *भागवतोत्तम* कहा जा सकता है, जैसाकि किसी पिछले श्लोक में वर्णन हुआ है ( *भक्ति: परेशानुभवो विरक्तिरन्यत्र च* )। श्रील मध्वाचार्य ने कहा है— *विष्णोर्मायां विष्ण्विच्छाधीनाम्* —इस श्लोक के *विष्णोर्मायाम्* शब्द यह सूचित करते हैं कि माया सदैव विष्णु की इच्छा पर आश्रित रहती है। इसी प्रकार *ब्रह्म-संहिता*  (५.४४) में कहा गया है— *सृष्टिस्थितिप्रलयसाधनशक्तिरेका छायेव यास्य भुवनानि बिभॢत दुर्गा।* माया भगवान् की परछाईं के समान है, जो इस जगत के सृजन, पालन और प्रलय में उनकी सहायता करती है। जिस प्रकार परछाईं में स्वतंत्र गतिशक्ति नहीं होती, अपितु उस वस्तु का पीछा करती है, जिसकी वह छाया होती है, उसी तरह भगवान् की माया में कोई स्वतंत्र शक्ति नहीं होती, अपितु भगवान् की इच्छानुसार ही वह जीवों को मोहित करती है। कृष्ण के ऐश्वर्यों में से एक ऐश्वर्य यह है कि वे परम विरक्त हैं। जब कोई जीव उन्हें भुलाना चाहता है, तो वे अपनी माया को लगाकर उस बद्धजीव की ऐसी मूर्खता को जल्दी ही सरल बनाने में सहायता देते हैं। श्रील जीव गोस्वामी के अनुसार *गृहीत्वापीन्द्रियैरर्थान्* शब्द सूचित करते हैं कि भगवान् का शुद्ध भक्त इस जगत में कर्म करना बन्द नहीं करता, प्रत्युत वह अपनी इन्द्रियों को इन्द्रियों के स्वामी हृषीकेश की सेवा में लगा देता है। *हृषीकेण हृषीकेशसेवनं भक्तिरुच्यते।* श्रील रूप गोस्वामी ने बतलाया है कि यदि कोई उन भौतिक वस्तुओं का, जो कृष्ण की सेवा के लिए उपयुक्त हैं, भौतिक अत: आध्यात्मिक उन्नयन में अवरोधक मान कर परित्याग कर देता है, तो उसका त्याग केवल *फल्गु-वैराग्य*  अर्थात् कच्चा तथा अधूरा वैराग्य होता है। दूसरी ओर, जो व्यक्ति इन्द्रियतृप्ति की किसी निजी इच्छा के बिना कृष्ण-सेवा के लिए सारी भौतिक वस्तुओं को स्वीकार कर लेता है, वह वास्तव में विरक्त है ( *युक्तं वैराग्यमुच्यते* )। इस श्लोक की अपनी टीका में श्रील भक्तिसिद्धान्त सरस्वती ठाकुर ने सावधान किया है कि भक्तों की तीन श्रेणियों—उत्तम अधिकारी, मध्यम अधिकारी तथा कनिष्ठ अधिकारी—में से किसी से भी ईष्र्या करने पर मनुष्य निॢवशेष पद पर जा गिरता है और अपने को अथवा अन्यों को लाभ दिलाने की सारी शक्ति खो देता है। अतएव जो लोग कृष्णभावनामृत में आगे बढऩा चाहते हैं, उन्हें अन्य वैष्णवों की व्यर्थ आलोचना करके अपने दिव्य अनुभव को खतरे में नहीं डालना चाहिए। श्रील भक्तिसिद्धान्त सरस्वती ठाकुर के अनुसार, यदि कोई *फल्गु-वैराग्य* में रत होता है अर्थात् जो भगवान् की सेवा के लिए उपयुक्त वस्तुओं का परित्याग करता है, उसे निॢवशेष दर्शन से दूषित होने की सश्भावना रहती है। दूसरी ओर *युक्त-वैराग्य* के सिद्धान्त पर लगे रहकर, निजी इच्छा के बिना हर वस्तु को कृष्ण की सेवा में लगाते हुए मनुष्य भौतिक इन्द्रियतृप्ति के खतरे से अलग रह सकता है और धीरे-धीरे *महाभागवत*  पद पर पहुँच सकता है, जैसाकि इस श्लोक में बतलाया गया है। 