**विसृजति हृदयं न यस्य साक्षा-** **द्धरिरवशाभिहितोऽप्यघौघनाश: ।** **प्रणयरसनया धृताङ्घ्रिपद्म:** **स भवति भागवतप्रधान उक्त: ॥ ५५॥** 

**शब्दार्थ** 

**विसृजति—** **त्याग देता है** **; हृदयम्—** **हृदय को** **; न—** **कभी नहीं** **; यस्य—** **जिसका** **; साक्षात्—** **स्वयं** **; हरि:—** **भगवान् हरि** **;** **अवश—** **सहसा** **; अभिहित:—** **कहलाने वाला** **; अपि—** **यद्यपि** **; अघ—** **पापों के** **; ओघ—** **समूह** **; नाश:—** **नाश करने वाला** **;** **प्रणय—** **प्रेम की** **; रसनया—** **रस्सियों द्वारा** **; धृत—** **पकड़े** **; अङ्घ्रि-पद्म:—** **उनके चरणकमल** **; स:—** **वह** **; भवति—** **है** **; भागवत-** **प्रधान:—** **सर्वश्रेष्ठ भक्त** **; उक्त:—** **कहा गया।** **.** 

**भगवान् बद्धजीवों के प्रति इतने दयालु हैं कि यदि वे जीव अनजाने में भी उनका नाम लेकर** **पुकारते हैं, तो भगवान् उनके हृदयों में असंलय पापों को नष्ट करने के लिए उद्यत रहते हैं।** **इसलिए जब उनके चरणों की शरण में आया हुआ भक्त प्रेमपूर्वक कृष्ण के पवित्र नाम का** **कीर्तन करता है, तो भगवान् ऐसे भक्त के हृदय को कभी भी नहीं छोड़ पाते। इस तरह जिसने** **भगवान् को अपने हृदय के भीतर बाँध रखा है, वह भागवत-प्रधान अर्थात् अत्यधिक उच्चस्थ** **भक्त कहलाता है।** **तात्पर्य :** श्रील श्रीधर स्वामी के अनुसार इस श्लोक में शुद्ध भक्त के गुणों का सार दिया गया है। शुद्ध भक्त वह है, जिसने अपने प्रेम से भगवान् को इस तरह आकृष्ट कर रखा है कि वे भक्त के हृदय को छोड़ नहीं सकते। श्रील जीव गोस्वामी के अनुसार *साक्षात्* शब्द यह सूचित करता है कि सौन्दर्य समेत छहों ऐश्वर्यों के कारण सर्व-आकर्षक भगवान् कृष्ण को अपना हृदय दे देने के कारण शुद्ध भक्त को भगवान् का ज्ञान हो जाता है। शुद्ध भक्त कभी भी न तो षियों के मांसल स्तनों से, न तथाकथित समाज, मैत्री, एवं जगत-प्रेम के व्यामोह से आकृष्ट होता है। इसलिए उसका निर्मल हृदय भगवान् के लिए उपयुक्त निवास बन जाता है। एक सवय व्यक्ति निर्मल स्थान में ही रहना चाहेगा। वह दूषित स्थान में नहीं रह सकता। पाश्चात्य देशों के शिक्षित जन आजकल शहरी औद्योगिक प्रतिष्ठानों द्वारा जल तथा वायु के प्रदूषण का अत्यधिक विरोध कर रहे हैं। वे स्वच्छ स्थान में रहने के अपने अधिकार की माँग कर रहे हैं। इसी प्रकार भगवान् कृष्ण परम भद्र व्यक्ति हैं, अतएव वे न तो दूषित हृदय में रहना चाहेंगे, न ही वे बद्धजीव के दूषित मन में प्रकट होंगे। जब भक्त भगवान् कृष्ण की शरण ग्रहण करता है और कृष्ण के सर्व-आकर्षक स्वभाव की प्रत्यक्ष अनुभूति द्वारा ईश्वर-प्रेमी बन जाता है, तो भगवान् ऐसे भक्त के निर्मल हृदय तथा मन को अपना निवासस्थान बना लेते हैं। श्रील जीव गोस्वामी के अनुसार— *य एता²शप्रणयवांस्तेनानेन तु सर्वदा परमावशेनैव कीत्र्यमान:* *सुतराम् एवमेवाघौघनाश: स्यात्।* यदि भक्त भगवान् कृष्ण की दिव्य प्रेमाभक्ति में मग्न रहता है, तो वह इस सेवा द्वारा प्रत्यक्ष या अप्रत्यक्ष रीति से भगवान् की महिमा का बखान करता रहता है। अत: यदि वह भगवान् की सेवा में मग्न रहने के कारण आधी-अधुरी सर्तकता से भी कृष्ण-नाम कीर्तन करता रहता है, तो भगवान् की दया से उसके हृदय के सारे पाप धुल जाते हैं। जैसाकि *श्रीमद्भागवत*  (२.१.११) में कहा गया है— *एतान्निॢवद्यमानानाम् इच्छताम् अकुतोभयम्।* *योगिनां नृप निर्णीतं हरेर्नामानुकीर्तनम्॥* ''हे राजन्! महापुरुषों के पथ का अनुसरण करके भगवन्नाम का निरन्तर कीर्तन सबों के लिए संशयरहित तथा भयरहित सफलता का मार्ग है। इसमें वे सभी सश्मिलित हैं, जो सारी भौतिक इच्छाओं से मुक्त हैं, जो भौतिक भोग के इच्छुक हैं तथा वे भी जो दिव्य ज्ञान के बल पर आत्मतुष्ट हैं।ÓÓ इसलिए यदि कोई दिव्य प्रेमाभक्ति के पद पर नहीं पहुँचा है, किन्तु कृष्ण-नाम का कीर्तन करता है, तो वह भी सारे पापों से मुक्त हो जायेगा। *श्रीमद्भागवत* के छठे स्कंध में अजामिल के जीवन के इतिहास का भावार्थ प्रस्तुत करते हुए श्रील प्रभुपाद ने विस्तार से बतलाया है कि पवित्र नाम में सामान्य व्यकि्त को भी शुद्ध करने की शक्ति है। श्रील विश्वनाथ चक्रवर्ती ठाकुर ने भगवान् को वश में करने की सुन्दर विधि बतलाई है। माता यशोदा ने बालक कृष्ण को एक रस्सी द्वारा मूसल से बाँध दिया था। कृष्ण ने अपने भक्तों के अचिन्त्य प्रेम के वशीभूत होकर अपने आपको बँधवा लिया। अतएव यद्यपि भगवान् कृष्ण सभी बद्धजीवों को अपनी माया की रस्सियों से बाँधते हैं, किन्तु वही बद्धजीव, शुद्ध भक्त बन जाते हैं, यदि वे कृष्ण को ईश्वर-प्रेम की जंजीरों से बाँध लें। श्रील भक्तिसिद्धान्त सरस्वती ठाकुर के अनुसार पापकर्मों के कारण संसार की सारी अशुभ दशाएँ भगवन्नाम के कीर्तन से दूर की जा सकती हैं। भगवान् उन लोगों के हृदय को छोड़ कर कभी नहीं जाते, जो सारे पापपूर्ण आचरण त्याग कर भगवन्नाम का कीर्तन करते हैं। यदि ऐसा कीर्तन पूर्ण न भी हो, तो भगवान् की सेवा में नित्य लगे हुए भक्तों को क्रमश: *प्रेम-निष्ठा* अवस्था को प्राप्त होंगे। तब उन्हें *महाभागवत* माना जाना चाहिए। *इस प्रकार श्रीमद्भागवत के ग्यारहवें स्कन्ध के अन्तर्गत ''महाराज निमि की नौ योगेन्द्रों से भेंटÓÓ* *नामक दूसरे अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण* *हुए।* 