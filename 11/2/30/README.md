**अत आत्यन्तिकं क्षेमं पृच्छामो भवतोऽनघा: ।** **संसारेऽस्मिन्क्षणार्धोऽपि सत्सङ्ग: शेवधिर्नृणाम् ॥ ३०॥** 

**शब्दार्थ** 

**अत:—** **इसलिए** **; आत्यन्तिकम्—** **परम्** **; क्षेमम्—** **कल्याण** **; पृच्छाम:—** **पूछ रहा हूँ** **; भवत:—** **आपसे** **; अनघा:—** **हे पापरहित** **;** **संसारे—** **जन्म-मृत्यु के चक्र में** **; अस्मिन्—** **इस** **; क्षण-अर्ध:—** **आधा क्षण तक चलने वाले** **; अपि—** **ही** **; सत्-सङ्ग:—** **भगवद्भक्तों की संगति** **; शेवधि:—** **महान् कोश, निधि** **; नृणाम्—** **मनुष्यों का।** **.** 

**अतएव हे अनघो, मैं आपसे पूछता हूँ कि कृपा करके मुझे यह बतायें कि परम कल्याण** **क्या है? इस जन्म-मृत्यु के जगत में शुद्ध भक्तों के साथ आधे क्षण की भी संगति किसी मनुष्य** **के लिए अमूल्य निधि है।** **तात्पर्य :** इस श्लोक में *शेवधि:* शब्द अत्यन्त महत्त्वपूर्ण है। इसका अर्थ है ''महान् खजाना या निधिÓÓ। जिस तरह सामान्य व्यक्ति सहसा कोई खजाना पाकर हर्ष से उछल पड़ता है, उसी तरह बुद्धिमान व्यक्ति भगवान् के शुद्ध भक्त की संगति पाकर पुलकित हो उठता है, क्योंकि इससे मनुष्य अपने जीवन को सफल बना सकता है। श्रील जीव गोस्वामी के अनुसार *आत्यन्तिकम् क्षेमम्* अर्थात् ''परम कल्याणÓÓ शब्द उस स्थिति के सूचक हैं, जिसमें तनिक भय स्पर्श तक नहीं कर सकता। अब हम जन्म, वृद्धावस्था, रोग तथा मृत्यु के चक्र में ( *संसारे* ) फँसे हुए हैं। चूँकि हमारी सारी स्थिति क्षण-भर में ध्वंस हो सकती है, अतएव हम निरन्तर भयभीत रहते हैं। किन्तु भगवान् के शुद्ध भक्तगण इस भौतिक जगत से हमें मुक्त करने के लिए व्यावहारिक विधि बतला सकते हैं, जिससे हम सभी प्रकार के भयों को दूर कर सकते हैं। श्रील विश्वनाथ चक्रवर्ती ठाकुर के अनुसार आतिथेय को चाहिए कि सामान्य शिष्टाचार के नाते आये हुए अतिथि की कुशल-क्षेम तुरन्त पूछे। किन्तु भगवान् के आत्म-तुष्ट भक्तों से ऐसा प्रश्न करना ठीक नहीं है, क्योंकि ये भक्त स्वयं ही समस्त कल्याण के दाता हैं। श्रील विश्वनाथ के अनुसार राजा जानता था कि इन मुनियों से उनके कार्यकलापों के विषय में पूछना व्यर्थ है, क्योंकि भगवद्भक्तों का एकमात्र कार्य जीवन के चरम लक्ष्य को प्राप्त करना है। *भगवद्गीता* के अनुसार जीवन का लक्ष्य अपने को जन्म-मृत्यु के चक्र से मुक्त करके ईश्वर के नित्यदास के रूप में आध्यात्मिक आनन्द के पद पर अपने को पुन: स्थापित करना है। भगवान् के शुद्ध भक्त संसारी कार्यों में अपना समय नहीं गँवाते। कभी कभी वैष्णव प्रचारक के मूर्ख सश्बन्धीगण पश्चाताप करते हैं कि ऐसे दिव्य प्रचारक ने अपने जीवन का उपयोग भौतिक कार्य के लिए क्यों नहीं किया और इस तरह आध्याति्मक जीवन का अवयास करने से इतना सारा धन खोया गया। ऐसे अज्ञानी लोग इसकी कल्पना नहीं कर पाते कि जिन लोगों ने भगवान् के मिशन हेतु अपना तन-मन अॢपत कर दिया है, उन्हें आध्यात्मिक धरातल पर असीम समृद्धि प्राप्त है। राजा निमि स्वयं विद्वान वैष्णव थे, इसलिए उन्होंने इन मुनियों से सामान्य सांसारिक बातों के विषय में मूर्खतापूर्ण प्रश्न नहीं किया। उसने तुरन्त ही जीवन के चरम लक्ष्य *आत्यन्तिकं क्षेमम्* के विषय में पूछा। विश्वनाथ चक्रवर्ती ठाकुर के अनुसार *अनघा:* शब्द के दो अर्थ हैं। यह शब्द सूचित करता है कि नव-योगेन्द्र स्वयं पापों से सर्वथा मुक्त थे। इससे यह भी सूचित होता है कि उनके दर्शन तथा विनम्र श्रवण मात्र का परम सौभाग्य मिलने से एक साधारण पापी व्यक्ति अपने पापों से मुक्त होकर इच्छित फल प्राप्त कर सकता है। कोई यह आक्षेप कर सकता है कि ये महामुनि अभी अभी आये थे, अतएव राजा को इतनी जल्दी जीवन की सिद्धि के विषय में उनसे पूछने के लिए अधीर नहीं होना चाहिए था। कदाचित् राजा को चाहिए था कि जब तक मुनिगण उससे पूछने को स्वयं न कहते, वह प्रतीक्षा करता। किन्तु ऐसी काल्पनिक आपत्ति का उत्तर *क्षणार्घोऽपि* शब्दों से मिल जाता है। एक क्षण या आधे क्षण की भी साधु- संगति जीवन-सिद्धि प्रदान करने के लिए पर्याप्त है। सामान्य व्यक्ति को यदि बहुत बड़ा खजाना दिया जाय तो वह तुरन्त उसे लेना चाहेगा। इसी तरह राजा निमि सोच रहा था, ''मैं इतने बड़े मुनियों को पाकर इन्हें दीर्घकाल तक रोके रहने में अपने को भाग्यशाली क्यों मानूँ? चूँकि मैं सामान्य व्यकि्त हूँ, अतएव आप लोग शीघ्र ही चले जायेंगे। अतएव क्यों न आपकी इस पवित्र संगति का लाभ उठा लूँ।ÓÓ श्रील भक्तिसिद्धान्त सरस्वती के अनुसार इस जगत में दया के कई प्रकार होते हैं। किन्तु सामान्य दया से समस्त दुखों का अन्त सश्भव नहीं है। दूसरे शब्दों में, ऐसे अनेक मानवतावादी, परोपकारी तथा सामाजिक सुधारक हैं, जो निश्चय ही मानवता की भलाई के लिए कार्य करते हैं। ऐसे लोगों को एक स्वर से दयालु समझा जाता है। किन्तु इनकी दया के बावजूद मानवता को जन्म, बुढ़ापा, रोग तथा मृत्यु के चँगुल में कष्ट सहना पड़ता है। मैं गरीबों के लिए भले ही मुळत भोजन बाँटूँ, किन्तु वे इस दयापूर्ण उपहार को खा लेने के बाद पुन: भूखे होंगे या उन्हें कोई अन्य कष्ट उठाना पड़ेगा। दूसरे शब्दों में, मात्र मानवतावाद या परोपकार से लोग वास्तव में सारे दुखों से मुक्त नहीं हो जाते। हाँ, उनका दुख केवल बदल जाता है या आगे बढ़ जाता है। राजा निमि नव-योगेन्द्रों को देखकर प्रमुदित था, क्योंकि उसे ज्ञात था कि वे भगवान् के शाश्वत पार्षद थे। अतएव उसने सोचा, ''आप लोग मुझ जैसे संसारी अभागे व्यक्ति की तरह पाप कृत्यों की ओर उन्मुख नहीं हैं। अतएव आपके शब्दों में छल-छद्म नहीं है।ÓÓ संसारी बद्धजीव इन्द्रियतृप्ति विषयक विविध वार्ताओं की चर्चा रात-दिन करते रहते हैं। उन्हें दिव्य ज्ञान सुनने का कभी समय ही नहीं मिल पाता। किन्तु यदि वे संयोगवश से ही सही या अल्प समय के लिए ही, भगवान् के शुद्ध भक्त की संगति में *हरिकथा* सुनें, तो इस संसार में उनके कष्ट कम हो जाँय। जब कोई व्यक्ति मुक्त पुरुषों का दर्शन करता है, उनसे कृष्ण-कथा सुनता है, उनके साधु- आचरण का स्मरण करता है, तो इन्द्रियतृप्ति में अपने को बँाधे रखने की उसकी प्रवृत्ति घटती है और वह भगवान् की सेवा करने के लिए उत्सुक हो उठता है। 