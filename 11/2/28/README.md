**मन्ये भगवत: साक्षात्पार्षदान्वो मधुद्विष: ।** **विष्णोर्भूतानि लोकानां पावनाय चरनि्त हि ॥ २८॥** 

**शब्दार्थ** 

**श्री-विदेह: उवाच—** **राजा विदेह ने कहा** **; मन्ये—** **मानता हूँ** **; भगवत:—** **भगवान् के** **; साक्षात्—** **प्रत्यक्ष** **; पार्षदान्—** **निजी संगियों** **को** **; व:—** **तुश्हारे** **; मधु-द्विष:—** **मधु के शत्रु के** **; विष्णो:—** **भगवान् विष्णु के** **; भूतानि—** **सेवकों को** **; लोकानाम्—** **सारे लोकों** **के** **; पावनाय—** **पवित्र करने के लिए** **; चरन्ति—** **इधर-उधर विचरण करते हैं** **; हि—** **निस्सन्देह।** **.** 

**राजा विदेह ने कहा : मैं सोचता हूँ कि आप मधु असुर के शत्रु-रूप में प्रसिद्ध भगवान् के** **निजी संगी हैं। दरअसल, भगवान् विष्णु के शुद्ध भक्त ब्रह्माण्ड-भर में किसी स्वार्थवश नहीं,** **अपितु समस्त बद्धजीवों को पवित्र करने के निमित्त विचरण करते रहते हैं।** **तात्पर्य :** राजा निमि महॢषयों के दिव्य कार्यों की प्रशंसा करते हुए उनका स्वागत करते हैं। यह सुविदित है कि भगवान् प्रकृति के तीनों गुणों से परे हैं, जैसाकि *भगवद्गीता* (७.१३) में कहा गया है *मामेवय: परमव्ययम्।* इसी प्रकार उनके भक्त भी परम पद पर स्थित हैं। यह प्रश्न पूछा जा सकता है कि भगवान् विष्णु के संगी जैसे दिव्य जीवों को किस तरह भौतिक जगत में देखा जा सकता है? इसीलिए यहाँ पर कहा गया है *पावनाय चरन्ति हि* —भगवान् विष्णु के संगी विश्व-भर में भगवान् की ओर से पतित बद्ध आत्माओं का उद्धार करने के लिए विचरण करते रहते हैं। राज्यपाल का प्रतिनिधि बन्दीगृह के भीतर विचरण करता देखा जा सकता है, किन्तु इसका अर्थ यह नहीं लगाया जाना चाहिए कि वह बद्ध बन्दी हो गया है। यह समझा जा सकता है कि वह बन्दीगृह के भीतर उन बन्दियों को संभवत: छुड़ाने के लिए समझौता करने आया है, जिन्होंने अपनी अपराधी वृत्ति को सुधार लिया है। इसी तरह भगवान् के भक्त, जिन्हें *परिव्राजकाचार्य* कहते हैं सारे विश्व में विचरण करते हुए हर एक को आनन्द तथा ज्ञान से पूर्ण शाश्वत जीवन के लिए भगवान् कृष्ण की शरण में आने और भगवद्धाम जाने का निमंत्रण देते रहते हैं। *श्रीमद्भागवत* के छठे स्कन्ध में अजामिल के मोक्ष के प्रसंग में भगवान् विष्णु के पार्षदों की दया का वर्णन हुआ है। श्रील भिक्तिसिद्धान्त सरस्वती ठाकुर ने इंगित किया है कि भगवान् विष्णु के पार्षद भगवान् की ही तरह दयालु होते हैं। यद्यपि मानव समाज के अज्ञानी सदस्य भगवान् विष्णु के इन दासों के पास पहुँचने में रुचि नहीं दिखाते, लेकिन भगवद्भक्त बिना किसी मिथ्या प्रतिष्ठा की भावना से, बद्धजीवों को उनके अनवरत दुर्भाग्य से मुक्त कराने के लिए कार्य करते रहते हैं। 