**ईस्वरे तदधीनेषु बालिशेषु द्विषत्सु च ।** **प्रेममैत्रीकृपोपेक्षा य: करोति स मध्यम: ॥ ४६॥** 

**शब्दार्थ** 

**ईश्वरे—** **भगवान् के प्रति** **; तत्-अधीनेषु—** **कृष्णभावनामृत के प्रति समॢपत लोगों को** **; बालिशेषु—** **अज्ञानी या नवदीक्षितों के** **प्रति** **; द्विषत्सु—** **कृष्ण तथा उनके भक्तों से द्वेष रखने वालों के प्रति** **; च—** **तथा** **; प्रेम—** **प्रेम** **; मैत्री—** **मित्रता** **; कृपा—** **दया** **;** **उपेक्षा:—** **उपेक्षा** **; य:—** **जो कोई** **; करोति—** **करता है** **; स:—** **वह** **; मध्यम:—** **द्वितीय कोटि का भक्त।** **.** 

**द्वितीय कोटि का भक्त, जो मध्यम अधिकारी कहलाता है, भगवान् को अपना प्रेम अॢपत** **करता है, वह भगवान् के समस्त भक्तों का निष्ठावान मित्र होता है, वह अज्ञानी व्यक्तियों पर दया** **करता है जो अबोध है और उनकी उपेक्षा करता है, जो भगवान् से द्वेष रखते हैं।** **तात्पर्य :** *भगवद्गीता* के अनुसार इस भौतिक जगत का प्रत्येक जीव भगवान् का सूक्ष्म अंश होता है। *ममैवांशो जीवलोके जीवभूता: सनातन:* (भगवद्गीता १५.७)। किन्तु माया के वशीभूत गॢवत बद्धजीव भगवान् की सेवा से तथा भगवान् के भक्तों से शत्रुता रखते हैं, वे भौतिकतावादी विषयी पुरुषों को अपना नेता चुनते हैं और इस तरह वंचकों तथा वंचितों के व्यर्थ समाज में व्यस्त रहते हैं, जिसमें एक अंधा व्यक्ति दूसरे अंधे को खाई में ले जाता है। यद्यपि वैष्णव समुदाय बद्धजीवों को उनकी स्वाभाविक वैधानिक स्थिति में लाने के लिए उत्सुक है, किन्तु भौतिकतावादी जीव माया के प्रभाव से निष्ठुर हो जाता है और भगवद्भक्तों की कृपा को ठुकरा देता है। श्रील भक्तिसिद्धान्त सरस्वती ठाकुर के अनुसार यद्यपि मध्यम अधिकारी भक्त अबोध बद्धजीवों को उपदेश देने के लिए उत्सुक रहता है, किन्तु उसे नास्तिक व्यक्तियों से बचना चाहिए, जिससे वह उनकी संगति से स्वयं क्षुब्ध या दूषित न हो। श्रील विश्वनाथ चक्रवर्ती ठाकुर ने पुषि्ट की है कि वैष्णव को उन लोगों के प्रति उदासीन रहना चाहिए, जो भगवान् से ईष्र्या करते हैं। यह प्राय: देखा जाता है कि जब ऐसे व्यक्तियों को भगवान् की महिमाओं की जानकारी दी जाती है, तो वे भगवान् का उपहास करने की चेष्टा करते हैं और इस तरह वे अपने दूषित जीवन को और भी बिगाड़ लेते हैं। इस सन्दर्भ में श्रील विश्वनाथ चक्रवर्ती ठाकुर ने *श्रीमद्भागवत* का निश्नलिखित श्लोक (१०.२०.३६) उद्धृत किया है— *गिरयो मुमुचुस्तोयं क्वचिन्न मुमुचु: शिवम्।* *यथा ज्ञानामृतं काले ज्ञानिनो ददते न वा॥* ''कभी कभी शीत ऋतु में जल पर्वतों की चोटियों से गिर कर शुद्ध जल प्रदान करता है और कभी कभी यह जल रुक जाता है। इसी प्रकार सन्त-पुरुष कभी तो शुद्ध ज्ञान का वितरण करते हैं और कभी मौन हो जाते हैं।ÓÓ इस सन्दर्भ में श्रील जीव गोस्वामी ने उल्लेख किया है कि यद्यपि उत्तम अधिकारी भक्त कभी कभी ऊपर से असुरों के प्रति घृणा प्रदॢशत कर सकते हैं, क्योंकि वे भगवान् की लीला के रस में प्रविष्ट रहते हैं, किन्तु मध्य अधिकारी को ऐसे भावों से बचना चाहिए। यही नहीं, मध्य अधिकारी को चाहिए कि वह कभी भी शक्तिशाली नास्तिक श्रेणी के मनुष्यों की संगति न करे, क्योंकि इसका खतरा रहता है कि ऐसी संगति से उसका मन मोहग्रस्त हो सकता है। श्रील विश्वनाथ चक्रवर्ती ठाकुर के अनुसार यदि कोई वैष्णव प्रचारक ऐसे व्यक्ति से आकस्मिक मिलता है, जो उससे ईष्र्या करता है, तो उसे चाहिए कि वह ऐसे व्यक्ति से दूर रहे। किन्तु वैष्णव प्रचारक ईष्र्यालु व्यक्तियों को बचाने की विधियों पर चिन्तन करने लग सकता है। ऐसा चिन्तन *सदाचार* कहलाता है। श्रील जीव गोस्वामी ने प्रह्लाद महाराज को सदाचारी मनुष्य का उदाहरण कहा है। *श्रीमद्भागवत* (७.९.४३) में प्रह्लाद का निश्नलिखित वक्तव्य प्राप्त है— *नैवोद्विजे पर दुरत्ययवैतरण्या* *स्त्वद्वीर्यगायनमहामृतमग्नचित्त: ।* *शोचे ततो विमुखचेतस इन्द्रियार्थ-* *मायासुखाय भरमुद्वहतो विमूढान्॥* ''हे सर्वश्रेष्ठ महापुरुष! मैं संसार से तनिक भी भयभीत नहीं हूँ, क्योंकि मैं जहाँ कहीं भी रहता हूँ आपकी महिमा तथा कार्यों के विचार में ही लीन रहता हूँ। मेरी चिन्ता तो केवल उन मूर्खों तथा धूर्तों के लिए है, जो भौतिक सुख के लिए और अपने परिवारों, समाजों तथा देशों का पालन-पोषण करने के लिए विस्तृत योजनाएँ बनाते हैं। मैं केवल उनके प्रेम के विषय में चिन्तित रहता हूँ।ÓÓ यद्यपि वैष्णव उपदेशक समस्त जीवों के कल्याण के विषय में निरन्तर चिन्तन करता रहता है, किन्तु वह उनकी संगति कभी नहीं करता, जो भगवान् कृष्ण के सन्देश को ग्रहण करना नहीं चाहते। इस सश्बन्ध में श्रील विश्वनाथ चक्रवर्ती ठाकुर कहते हैं कि भरत महाराज, व्यासदेव तथा शुकदेव गोस्वामी भी मनमाने ढंग से कृपा प्रदॢशत नहीं करते। श्रील भक्तिसिद्धान्त सरस्वती ठाकुर ने यह सिद्ध करने के लिए विस्तृत व्यालया की है कि मध्यम अधिकारी उपदेशक द्वारा प्रयुक्त भेदभाव में कृपा का अभाव नहीं दिखता। वे कहते हैं कि इस श्लोक में उल्लिखित *उपेक्षा* उन लोगों के लिए उचित ओषधि है, जो भगवान् तथा उनके भक्तों से शत्रुता रखते हैं। उपदेशक द्वारा प्रदॢशत उदासीनता दोनों पक्षों की शत्रुता को रोकती है। यद्यपि यह वैदिक आदेश है कि जो व्यकि्त भगवान् तथा उनके भक्तों का अपमान करे उसकी जीभ काट ली जाय, किन्तु इस युग में ऐसे भावी अपराधियों से बच कर रहना ही सर्वोत्तम है। इस तरह वे वैष्णवों के साथ और अधिक पापपूर्ण कृत्य नहीं कर सकेंगे। वैष्णव उपदेशक का यह कर्तव्य है कि परमेश्वर की शरण में जाने के अतिरिक्त अन्य किसी भी विधि की व्यर्थता बतलाये। किन्तु ईष्र्यालु पुरुष वैष्णव द्वारा ऐसे प्रबल उपदेश-कार्य का विरोध करेगा और भक्त का अन्यों की व्यर्थ आलोचना करने के लिए अनादर करेगा। ऐसा व्यक्ति जो वैष्णव की कृपा की प्रशंसा न कर सके, उसकी उपेक्षा करनी चाहिए। अन्यथा, श्रील भक्तिसिद्धान्त सरस्वती ठाकुर के अनुसार उसकी ठगी मनोवृत्ति दिन-प्रतिदिन बढ़ती जायेगी। जो लोग श्री चैतन्य महाप्रभु के संकीर्तन आन्दोलन के प्रति आकृष्ट नहीं होते और चैतन्य महाप्रभु के निष्ठावान सेवकों का अनादर करते हैं, क्योंकि वे उनके संकीर्तन-आन्दोलन से सश्बनि्धत शकि्तशाली कथनों को अपनी भगवद्भक्ति में रुकावट समझते हैं, वे कभी भी अपने मन को कृष्ण में स्थिर नहीं कर पायेंगे, अपितु वे भक्ति के मार्ग से नीचे गिर जायेंगे, क्योंकि उन्हें भौतिक जगत के बाह्य क्रियाकलापों में भगवान् कृष्ण की वास्तविक पूजा का भ्रम रहता है। ऐसे मोह को *भयं* *द्वितीयाभिनिवेशत: स्यात्* शब्दों द्वारा व्यक्त किया गया है। श्रील भक्तिसिद्धान्त सरस्वती ठाकुर उन मूर्ख व्यक्तियों का प्रबल बहिष्कार करते हैं, जो कृपा तथा सम²ष्टि के तर्क के आधार पर यह अनुभव करते हैं कि श्रद्धाविहीन व्यकि्त भी भगवान् का भक्त है और जो इस तरह से ऐसे अपराधी लोगों पर हरिनाम थोपने का प्रयास करते हैं। श्रील भक्तिसिद्धान्त सरस्वती ने कहा है ''जब बचकाने लोग अपने को *महाभागवत* मानकर वैष्णव गुरु की आज्ञा का उल्लंघन करते हैं, तो ऐसा आचरण उन्हें वैष्णव गुरु की दया का पात्र नहीं बनने देता। मिथ्या अहंकार से मोहित ये आत्मविज्ञापित भक्त मध्यम अधिकारियों द्वारा उपेक्षित समझे जाने के योग्य हो जाते हैं और उस कृपा से वंचित रह जाते हैं, जो भक्तों की तुष्टि से मिलती है। इस तरह वे कृष्ण-नाम का प्रचार करने वाले भक्तों के प्रति लगातार अपराध करते रहने से असाधु बन जाते हैं। इसलिए शुद्ध भक्त सभी परिस्थितियों में अपने को मिथ्या में *विशुद्ध भक्त* घोषित करने वालों से उदासीन रहने लगते हैं। यह उदासीनता ही उनकी कृपा की सर्वोत्तम अभिव्यक्ति है।ÓÓ दूसरे शब्दों में, जो लोग मध्यम अधिकारियों की आलोचना भगवान् की कृपा प्राप्त करने के पात्र और भगवान् के ईष्र्यालुओं में अन्तर करने के कारण करते हैं, वे भगवान् के सन्देश को गलत समझते हैं। कृष्ण ने *भगवद्गीता* (४.८) में कहा है— *परित्राणाय साधूनां विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* ''पुण्यात्माओं का उद्धार करने और दुष्टों का संहार करने तथा धर्म के सिद्धान्तों को पुन: स्थापित करने के लिए ही मैं हर युग में अवतरित होता हूँ।ÓÓ इस ब्रह्माण्ड के बारह महाजनों में से एक परम वैष्णव शुकदेव गोस्वामी तक ने दुष्ट कंस के प्रति घृणा व्यक्त की है। श्रील जीव गोस्वामी ने इंगित किया है कि भले ही महाभागवत-भक्त उपदेश देने के लिए द्वितीय श्रेणी के स्तर का कार्य करे, किन्तु उसके द्वारा ईष्र्यालु जीवों का परित्याग उसके द्वारा भगवान् को सर्वव्यापी रूप में देखने में बाधक नहीं बनता। प्रत्युत जब उत्तम अधिकारी या मध्यम अधिकारी भी नास्तिक लोगों का बहिष्कार करता है, तो वह भगवान् के सन्देश को ही व्यक्त करता है। उत्तम या मध्यम अधिकारी वैष्णव कभी भी दूसरे जीव से ईष्र्या नहीं करता, किन्तु भगवान् के प्रति उत्कट प्रेम के कारण वह तब क्रुद्ध होता है, जब भगवान् का अपमान होता है। यही नहीं, भगवान् के सन्देश को समझते हुए वह विशेष जीव के पद के अनुसार भेदभाव बरतता है। ऐसे वैष्णव उपदेशक को सामान्य, ईष्र्यालु व्यक्ति समझना या इसलिए सश्प्रदायवादी समझना कि वह आध्यात्मिक प्रगति के सभी साधनों से शुद्ध भक्ति को सर्वश्रेष्ठ बतलाता है, भौतिकतावादी ²ष्टि का द्योतक है, जिसे *वैष्णवे जातिबुद्धि:* या *गुरुषु नरमति:* कहते हैं। ऐसा अपराध अपराधी को प्रकृति के नियमों द्वारा नारकीय जीवन में धकेल देता है। श्रील जीव गोस्वामी के अनुसार यद्यपि महाभागवत हर जीव को शुद्ध आत्मा मानता है फिर भी ऐसा महाभागवत जब किसी अन्य वैष्णव से मिलता है, तो उसे विशेष आनन्दमय भावों तथा लक्षणों की अनुभूति होती है। यह सर्वोच्च भक्त के रूप में उसकी ²ष्टि के विरुद्ध नहीं है, प्रत्युत कृष्ण के प्रति उसके प्रेम का प्रतीक है। शुद्ध भक्त हर जीव को कृष्ण के भिन्नांश रूप में देखता है, अतएव कृष्ण के सारे अंशों तथा सृष्टियों के लिए प्रेम के माध्यम से कृष्ण के प्रति अपना प्रेम व्यक्त करता है। तो भी ऐसा महाभागवत दूसरे जीव को भगवान् की इन्द्रियों को प्रसन्न करते देखकर विशेष भावमय प्रेम (रस) का अनुभव करता है। ऐसी भावनाएँ प्रचेताओं से शिवजी के कथन द्वारा प्रकट होती हैं— *क्षणार्धेनापि तुलये न स्वर्गं नापुनर्भवम्।* *भगवत्संगिसंगस्य मत्र्यानां ङ्क्षक उताशिष:॥* ''यदि संयोगवश किसी भक्त की संगति आधे क्षण के लिए भी मिल जाती है, तो मनुष्य कर्म या ज्ञान के फलों से आकृष्ट नहीं होता। तो भला उसे उन देवताओं के वरों में क्या रुचि हो सकती है, जो जन्म तथा मृत्यु के नियमों से बँधे हैं? (भागवत ४.२४.५७) इसी प्रकार शिवजी ने भी कहा है— *अथ भागवता यूयं प्रिया: स्थ भगवान् यथा।* *न मद् भागवतानां च प्रेयान् अन्योऽस्ति कॢहचित्॥* ''तुम सब भगवद्भक्त हो, अतएव मैं समझता हूँ कि तुम लोग साक्षात् भगवान् की तरह आदरणीय हो। मैं जानता हूँ कि इस तरह भक्तगण मेरा भी आदर करते हैं और मैं उन्हें प्रिय हूँ। इस तरह भक्तों को कोई अन्य उतना प्रिय नहीं, जितना मैं हूँ।ÓÓ (भागवत ४.२४.३०) इसी तरह *श्रीमद्भागवत* के प्रथम स्कंध (१.७.११) में श्रील शुकदेव गोस्वामी को *नित्यं विष्णुजनप्रिय:* कहा गया है। सर्वोच्च पद पर वैष्णवों के मध्य प्रेमपूर्ण बर्तावों का प्रदर्शन *चैतन्य-चरितामृत* की लीलाओं में मिलता है। दूसरे शब्दों में, यद्यपि वैष्णव हर जीव को कृष्ण के भिन्नांश रूप में देखता है, किन्तु उसे अपने बाह्य आचरण में भेदभाव करना चाहिए, जिससे भगवान् की सृष्टि के मूल उद्देश्य में कोई व्यवधान न आये—यह उद्देश्य है जीवों का सुधार करना, जिससे वे क्रमश: भगवद्धाम वापस जा सकें। शुद्ध भक्त सम²ष्टि का मूर्खता से दिखावा करके ईष्र्यालु व्यक्तियों के पास नहीं जाता, प्रत्युत वह भगवान् के उद्देश्य का आदर करता है, जैसाकि *भगवद्गीता* (४.११) में *ये यथा मां प्रपद्यन्ते तांस्तथैव* *भजाश्यहम्* शब्दों द्वारा व्यक्त हुआ है। दूसरी ओर, यदि भगवान् की इच्छा हो, तो शुद्ध भक्त सारे जीवों को आदर प्रदान कर सकता है। उदाहरणार्थ, श्रील जीव गोस्वामी बतलाते हैं कि उद्धव तथा भगवान् के अन्य भक्त दुर्योधन जैसे व्यक्तियों को भी नमस्कार करने के लिए सदैव तैयार रहते थे। किन्तु मध्यम अधिकारियों को उत्तम अधिकारियों के ऐसे आचरण की नकल नहीं करनी चाहिए। श्रील विश्वनाथ चक्रवर्ती ठाकुर ने उत्तम तथा मध्यम अधिकारियों का अन्तर इस प्रकार बतलाया है— *अत्र सर्वभूतेषु, भगवद्दर्शनयोग्यता यस्य* *कदचिदपि न ²ष्टा।*  *मध्यम अधिकारी* कभी भी सारे जीवों के भीतर भगवान् की स्थिति का अनुभव नहीं कर पाता, जबकि उत्तम अधिकारी भगवान् के उद्देश्य को पूरा करने के लिए मध्यम पद पर कार्य करते हुए भी यह जानता रहता है कि प्रत्येक जीव अन्तत: विस्मरण करने वाला कृष्णभावनाभावित जीव है। अतएव बाहर से भक्त चाहे चार प्रकार के आचरणों में लगा रहे, जैसाकि इस श्लोक में उल्लेख हुआ है—अर्थात् भगवान् की पूजा, भक्तों से मैत्री, अबोध को उपदेश देना तथा असुरों का बहिष्कार—किन्तु यह निश्चित नहीं कि वह मध्यम पद पर हो, क्योंकि उत्तम अधिकारी भी भगवान् के उद्देश्य को पूरा करने के लिए इन लक्षणों को प्रकट कर सकता है। इस सश्बन्ध में श्रील भक्तिसिद्धान्त सरस्वती ठाकुर बतलाते हैं कि मध्यम अधिकारी अपने को उत्तम अधिकारी का दाहिना हाथ समझे और अन्यों के लाभ हेतु कर्म करने का तथा कृष्ण-प्रेम वितरित करने में सहायता करने का व्रत ले। अन्त में, श्रील भक्तिसिद्धान्त सरस्वती ने *अर्चन* तथा *भजन* के अन्तर की सुन्दर व्यालया की है। *अर्चन* द्योतक है *साधन-भक्ति* पद का, जिसमें मनुष्य विधि-विधानों का पालन करने के लिए भगवान् की सेवा करता है। जिसने भगवन्नाम् की शरण प्राप्त कर ली है और जो भगवान् की सेवा करने में पूरी तरह लगा रहता है, उसे *भजन* के पद पर मानना चाहिए, यद्यपि उसके बाह्य कार्यकलाप अर्चन में लगे नवदीक्षित के कार्यकलापों से कभी कभी कम कठोर होते हैं। तथापि ऊपरी तौर पर यह कड़ाई का अभाव शिथिलता का द्योतक है जो बुद्धिपरता के बर्ताव के मूल सिद्धान्तों और इन्द्रियतृप्ति की विरक्ति में नहीं वरन् वैष्णव अनुष्ठïानों के विवरणों से होती है। 