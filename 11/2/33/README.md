**मन्येऽकुतश्चिद्भयमच्युतस्य** **पादाश्बुजोपासनमत्र नित्यम् ।** **उद्विग्नबुद्धेरसदात्मभावाद्** **विश्वात्मना यत्र निवर्तते भी: ॥ ३३॥** 

**शब्दार्थ** 

**श्री-कवि: उवाच—** **श्री कवि ने कहा** **; मन्ये—** **मैं मानता हूँ** **; अकुतश्चित्-भयम्—** **निर्भीकता** **; अच्युतस्य—** **अच्युत भगवान् की** **;** **पाद-अश्बुज—** **चरणकमलों की** **; उपासनम्—** **पूजा** **; अत्र—** **इस जगत में** **; नित्यम्—** **निरन्तर** **; उद्विग्न-बुद्धे:—** **विचलित बुद्धिवाले** **का** **; असत्—** **केवल क्षणभंगुर** **; आत्म-भावात्—** **आत्मा के रूप में सोचने से** **; विश्व-आत्मना—** **पूरी तरह से** **; यत्र—** **जिस** **(भगवद्भक्ति) में** **; निवर्तते—** **भाग जाता है** **; भी:—** **भय।** **.** 

**श्री कवि ने कहा : मैं मानता हूँ कि जिसकी बुद्धि भौतिक क्षणभंगुर जगत को ही** **मिथ्यापूर्वक आत्मस्वरूप मानने से निरन्तर विचलित रहती है, वह अच्युत भगवान् के** **चरणकमलों की पूजा द्वारा ही अपने भय से मुक्ति पा सकता है। ऐसी भक्ति में सारा भय दूर हो** **जाता है।** **तात्पर्य :** श्रील श्रीधर स्वामी के मतानुसार इस श्लोक में आए *असद् आत्म भावात्* शब्द यह सूचित करते हैं कि जीव भय से निरन्तर उद्विग्न रहता है, क्योंकि वह अपनी नित्य पहचान क्षणभंगुर भौतिक शरीर तथा इसके साज-सामान से कर बैठता है। इसी प्रकार श्रील विश्वनाथ चक्रवर्ती ठाकुर ने कहा है *भक्तिप्रतिकूल देहगेहादिष्वासक्तिम्।* अपने क्षणभंगुर शरीर तथा अपने तथाकथित घर, परिवार, मित्रों इत्यादि से अनुरक्त होने के कारण मनुष्य की बुदि्ध सदैव भय से उदि्वग्न रहती है और वह भगवद्भक्ति को समझ पाने या उसका अवयास करने में असमर्थ होता है। देहात्म बुद्धि में रहते हुए सश्पन्न किये गये तथाकथित धाॢमक कार्यकलाप सदैव भय से और उनके अन्तिम फल की चिन्ता से घिरे रहते हैं। किन्तु भगवान् की शुद्ध भकि्त मनुष्य के भय तथा चिन्ता को दूर कर देती है, क्योंकि यह भक्ति वैकुण्ठ के स्तर पर अथवा आध्यात्मिक स्तर पर की जाती है, जहाँ न भय रहता है न चिन्ता। श्रील जीव गोस्वामी के अनुसार *भक्तियोग* की विधि इतनी प्रबल है कि *साधन भक्ति* की अवस्था में भी, जिसमें भक्ति को विधि-विधानों द्वारा सश्पन्न किया जाता है, नवदीकि्षत भक्त को भगवान् की कृपा से निर्भयता का अनुभव होता है। ज्यों ज्यों भक्ति प्रौढ़ होती जाती है, भगवान् भक्त को अपना रूप दिखलाते हैं और तब सारा का सारा भय जाता रहता है। हर जीव में ईश्वर की सेवा करने की स्वाभाविक लालसा पाई जाती है, किन्तु क्षणभंगुर शरीर से अपनी मिथ्या पहचान करने के कारण मनुष्य अपनी इस शुद्ध स्वाभाविक लालसा को खो देता है और वह शरीर, घर, परिवार इत्यादि के रूप में क्षणिक इन्द्रियतृप्ति के प्रति अनुरक्त हो जाता है। ऐसी मिथ्या अनुरक्ति का फल होता है निरन्तर कष्ट, जिसे एकमात्र भगवद्भक्ति द्वारा उखाड़ फेंका जा सकता है। इस सन्दर्भ में श्रील भक्तिसिद्धान्त सरस्वती ने निश्नलिखित श्लोक उद्धृत किया है— *तावद् भयं द्रविणदेहसुहृन्निमित्तं* *शोक: स्पृहा परिभावो विपुलश्च लोभ:।* *तावन् ममेत्यसदवग्रह आॢतमूलं* *यावन्न तेंऽघ्रिमभयं प्रवृणीत लोक:॥* ''हे प्रभु! संसार के लोग समस्त चिन्ताओं से व्यग्र हैं, वे सदैव डरे हुए रहते हैं। वे सदा अपनी सश्पत्ति, शरीर तथा मित्रों की रक्षा करना चाहते हैं, वे शोक तथा अवैध इच्छाओं एवं साज-सामग्री से परिपूर्ण हैं और वे 'मैंÓ तथा 'मेरेÓ जैसे नाशवान् अवधारणाओं पर अपने कार्यकलापों को निर्भर करते हैं। जब तक वे आपके निरापद चरणकमलों की शरण ग्रहण नहीं कर लेते, वे ऐसी चिन्ताओं से भरे रहेंगे।ÓÓ (भागवत ३.९.६) 