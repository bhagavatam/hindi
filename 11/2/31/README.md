**धर्मान्भागवतान्ब्रूत यदि न: श्रुतये क्षमम् ।** **यै: प्रसन्न: प्रपन्नाय दास्यत्यात्मानमप्यज: ॥ ३१॥** 

**शब्दार्थ** 

**धर्मान् भागवतान्—** **भक्ति का विज्ञान** **; ब्रूत—** **कृपया कहें** **; यदि—** **यदि** **; न:—** **हमारे** **; श्रुतये—** **ठीक से सुनने के लिए** **; क्षमम्—** **क्षमता है** **; यै:—** **जिस (भक्ति) से** **; प्रसन्न:—** **प्रसन्न होकर** **; प्रपन्नाय—** **शरणागत के लिए** **; दास्यति—** **देगा** **; आत्मानम्—** **स्वयं को** **;** **अपि—** **भी** **; अज:—** **अजन्मा भगवान्।** **.** 

**यदि आप यह समझें कि मैं इन कथाओं को ठीक तरह से सुनने में समर्थ हूँ, तो कृपा करके** **बतलायें कि भगवान् की भकि्त में किस तरह प्रवृत्त हुआ जाता है? जब कोई जीव भगवान् को** **अपनी सेवा अर्पित करता है, तो भगवान् तुरन्त प्रसन्न हो जाते हैं और बदले में शरणागत व्यक्ति** **को अपने आपको भी दे डालते हैं।** **तात्पर्य :** इस भौतिक जगत में दो प्रकार के सांसारिक दार्शनिक हैं, जो भगवान् के विषय में अपने मत प्रस्तुत करते हैं। कुछ तथाकथित धर्माचार्य दावा करते हैं कि हम ईश्वर से सर्वथा भिन्न हैं, अतएव वे ईश्वर को हमारी समझ में आने से परे मानते हैं। ऐसे अति द्वैतवादी दार्शनिक बाहर से अपने को पवित्र तथा ईश्वर में विश्वास रखने वाले होने का दावा करते हैं, किन्तु ईश्वर को जो कुछ हमारे अनुभव के अन्तर्गत है, उससे इतना भिन्न मानते हैं कि उनके अनुसार भगवान् के व्यकि्तत्व या उनके गुणों के बारे में विचार-विमर्श करने का प्रयास व्यर्थ है। ऐसे बाहरी श्रद्धालु व्यक्ति सकाम कर्मों में तथा स्थूल इन्द्रिय-भोग में फँसे रहते हैं, क्योंकि वे समाज, मित्रता और प्रेम के नामों के अन्तर्गत आने वाले सांसारिक सश्बन्धों में प्रेमांध हो जाते हैं। *अद्वैतवादी* दार्शनिक दावा करते हैं कि ईश्वर तथा जीव में कोई अन्तर नहीं है और जीवन का चरम लक्ष्य है कि हम अपने निजी अस्तित्व को त्याग दें, जो माया के कारण है और निॢवशेष ब्रह्मज्योति में तदाकार हो लें, जो नाम, रूप, साज-सामग्री तथा व्यक्तित्व से रहित है। इस तरह इन दो श्रेणियों के दार्शनिकों में कोई भी दिव्य भगवान् को समझ पाने में समर्थ नहीं है। श्री चैतन्य महाप्रभु ने अपने *अचिन्त्यभेदाभेदतत्त्व* के दिव्य उपदेश में स्पष्ट प्रदॢशत किया है कि गुणात्मक ²ष्टि से हम ईश्वर से एक हैं, किन्तु मात्रात्मक ²ष्टि से भिन्न हैं। यही नहीं भगवान् साकार चेतनास्वरूप हैं और उनका साकार रूप होता है। इसी प्रकार हम साकार चेतना हैं और मुक्त होने पर हमारा भी नित्य रूप होता है। अन्तर इतना ही है कि भगवान् के नित्य रूप तथा व्यकि्तत्व में असीम शक्ति एवं ऐश्वर्य होता है, जबकि हमारी शक्ति तथा ऐश्वर्य अल्प हैं। हम अपने शरीर के प्रति सचेत हैं जबकि भगवान् कृष्ण या परब्रह्म हर एक के शरीर के प्रति सचेत हैं, जैसाकि *भगवद्गीता* में बतलाया गया है ( *क्षेत्रज्ञं चापि मां विद्धि सर्वक्षेत्रषु भारत* )। यद्यपि ईश्वर जीव से अतीव महान् है, किन्तु ईश्वर तथा जीव दोनों ही रूप, कार्यों तथा भावों से युक्त नित्य पुरुष हैं। भगवान् कृष्ण अपना विस्तार असंलय जीवों में इसलिए करते हैं, जिससे उनके साथ वे *रसों* का भोग कर सकें। जीव भगवान् कृष्ण के भिन्नांश हैं और उनका कार्य प्रेमपूर्वक भगवान् की सेवा करना है। यद्यपि भगवान् सदैव प्रधान हैं तथा जीव नित्य ही अधीन है, किन्तु जब जीव बिना किसी निजी प्रतिफल की आशा से और प्रेमभाव से भगवान् की सेवा करते रहने की इच्छा से उनकी शरण में जाता है, तो भगवान् तुरन्त ही प्रसन्न हो जाते हैं, जिसको यहाँ पर *प्रसन्न:* शब्द से व्यक्त किया गया है। भगवान् कृष्ण इतने असीम दयालु तथा वदान्य (उदार) हैं कि शरणागत तथा प्रेम करने वाले सेवक के प्रति कृतज्ञता के फलस्वरूप वे उसे कोई भी वस्तु, यहाँ तक कि अपने आपको भी, तुरन्त दे डालने के लिए उन्मुख हो जाते हैं। भगवान् की इस प्रेममयी लालसा के अनेक व्यावहारिक तथा ऐतिहासिक उदाहरण प्राप्त हैं। माता यशोदा के प्रेम में बालक कृष्ण ने, अपने दामोदर रूप में प्रेममयी माता के समक्ष अपने को अॢपत कर दिया और दंडस्वरूप अपने को रस्सी से बँधवा लिया। इसी प्रकार पाण्डवों के गहन प्रेमवश अपने को ऋणी मानकर कृष्ण पार्थसारथी के रूप में कुरुक्षेत्र के युद्धस्थल में अर्जुन का रथ हाँकने के लिए तैयार हो गये। इसी प्रकार कृष्ण वृन्दावन में अपनी परम भक्त गोपियों को जो भगवान् की सर्वोच्च प्रेममयी भक्त मानी जाती हैं, प्रसन्न करने के तरीकों का सदैव चिन्तन करते रहते हैं। भगवान् तथा उनके शुद्ध भक्तों के बीच इस प्रकार गहन प्रेममय भावों का आदान-प्रदान सश्भव न हो पाता, यदि सारे जीव गुणात्मक ²ष्टि से भगवान् जैसे न होते और उनके अविभाज्य अंश न होते। दूसरी ओर, चूँकि भगवान् तथा सारे जीव शाश्वत व्यकि्त हैं, जिनमें हर एक की अपनी पृथक् चेतना है, अतएव भगवद्धाम में ऐसे प्रेममय आदान-प्रदान वास्तविक हैं। दूसरे शब्दों में, ईश्वर से चरम तादात्श्य तथा ईश्वर से चरम अन्तर—ये तो विभिन्न दार्शनिकों की सैद्धानि्तक कल्पनाएँ हैं। आध्यात्मिक प्रेम की सिद्धि जैसाकि इस श्लोक में वॢणत है *अचिन्त्यभेदाभेद* में निहित है और इस चरम सत्य को स्वयं कृष्ण ने चैतन्य महाप्रभु के रूप में अपने ब्रह्म-अवतार में प्रस्तुत किया। चैतन्य महाप्रभु के अनुयायियों ने इस सश्यक सिद्धान्त की स्थापना अनेक ग्रंथों में की है, किन्तु इनका चरम उत्कर्ष भकि्तवेदान्त स्वामी प्रभुपाद के उपदेशों में पाया जाता है, जिन्होंने इस ज्ञान को पूर्णरूपेण इस प्रकार से प्रस्तुत किया है कि जो न केवल भारत में समझा जा सकता है, अपितु विश्व के सारे लोगों के लिए बोधगश्य है। हमारा यह वर्तमान तुच्छ प्रयास उनके द्वारा सश्पन्न होने वाली *श्रीमद्भागवत* का भावार्थ और टीका को पूरा करने का है और हम निरन्तर यही प्रार्थना करते रहते हैं कि उनकी इच्छा के अनुकूल ही यह कार्य सश्पन्न हो सके। यदि चैतन्य महाप्रभु की शिक्षाओं को जिस रूप में पाश्चात्य भाषाओं में प्रस्तुत किया जा रहा है, समझ लिया जाये, तो भगवान् आध्यात्मिक सत्य के ऐसे निष्ठावान खोजी से संतुष्ट होंगे। 

**श्रीनारद उवाच** 