**विदेहस्तानभिप्रेत्य नारायणपरायणान् ।** **प्रीत: सश्पूजयां चक्रे आसनस्थान्यथार्हत: ॥ २६॥** 

**शब्दार्थ** 

**विदेह:—** **निमि महाराज** **; तान्—** **उनको** **; अभिप्रेत्य—** **पहचान कर** **; नारायण-परायणान्—** **भक्तों को, जिनके एकमात्र लक्ष्य** **नारायण थे** **; प्रीत:—** **प्रसन्न** **; सश्पूजयाम् चक्रे—** **पूरी तरह से उनकी पूजा की** **; आसन-स्थान्—** **बैठाये गये** **; यथा-अर्हत:—** **जो** **जिस योग्य था।** **.** 

**राजा विदेह (निमि) समझ गये कि नवों मुनि भगवान् के परम भक्त थे। इसलिए उनके शुभ** **आगमन से अत्याधिक प्र्रफुल्लित होकर उन्होंने उन्हें उचित आसन प्रदान किया और उचित ढंग से** **पूजा की, जिस तरह कोई भगवान् की पूजा करता है।** **तात्पर्य :** यहाँ पर *यथार्हत:* शब्द महत्त्वपूर्ण है। श्रील विश्वनाथ चक्रवर्ती के अनुसार इसका अर्थ *यथोचितम्* अर्थात् ''उचित शिष्टाचार के अनुसारÓÓ है। यहाँ स्पष्ट उल्लेख हुआ है कि नवों योगेन्द्र *नारायण-परायण* थे अर्थात् भगवान् नारायण या कृष्ण के परम भक्त थे। अतएव *यथार्हत:* शब्द सूचित करता है कि राजा ने नवों मुनियों की पूजा आदर्श वैष्णव शिष्टाचार के अनुसार की। परम वैष्णवों की पूजा के लिए शिष्टाचार को विश्वनाथ चक्रवर्ती ठाकुर ने *साक्षाद् धरित्वेन समस्तशाषै* शब्दों द्वारा व्यक्त किया है इसका अर्थ है कि भगवान् का पूर्णतया शरणागत होने से उच्चस्थ वैष्णव को भगवान् की इच्छा का पारदर्शी माध्यम मान लेना चाहिए। *चैतन्य चरितामृत* में यह कहा गया है कि भगवान् के शुद्ध भक्तों की एक क्षण की भी संगति मिलने से जीवन की सारी सिद्धि प्राप्त हो सकती है। इसलिए जैसाकि *प्रीत:* शब्द से सूचित होता है, राजा निमि मुनियों के शुभागमन से अति प्रमुदित थे, अतएव उन्होंने उनकी उसी तरह पूजा की, जिस तरह भगवान् की पूजा की जाती है। यद्यपि निॢवशेषवादी दार्शनिक यह दावा करते हैं कि प्रत्येक जीव ईश्वर के तुल्य है, किन्तु वे निष्ठुरता से अपने तथाकथित गुरुओं के विचारों की उपेक्षा करते हुए ब्रह्म के विषय में स्वतंत्र चिन्तन करते हैं और अपने तथाकथित गुरुओं की निॢवशेष सनकों के विरुद्ध अपने मनमाने विचार रखते हैं। दूसरे शब्दों में, यद्यपि मायावादी निॢवशेषवादी दावा करते हैं कि हर कोई ईश्वर हैं, किन्तु भगवान् के शाश्वत रूप तथा लीलाओं की सत्यता को ठुकराकर वे अन्तत: भगवान् के प्रति अपराधमूलक प्रवृति्त का प्रदर्शन करते हैं। इस तरह वे दुर्बुद्धि के कारण समस्त जीवों की नित्यता एवं भगवद्धाम में उनके कार्यकलापों को न मानकर उनकी शाश्वत स्थिति को तुच्छ बनाते हैं। निॢवशेषवादी अपनी कपोल कल्पनाओं द्वारा भगवान् तथा उनके अंशरूप जीवों के पद को नामरहित, रूपरहित प्रकाश में परिणत करके घटाना चाहते हैं, जो उनके मनोरथ के अनुसार परब्रह्म है। किन्तु वैष्णवजन भगवान् का स्वागत करते हैं और सरलता से यह समझ जाते हैं कि असीम भगवान् को इस जगत में पाये जाने वाले बद्ध, ससीम, संसारी व्यक्तियों से कुछ भी लेना-देना नहीं होता। ये निॢवशेषवादी दश्भपूर्वक यह कल्पना कर बैठते हैं कि उनके वर्तमान अनुभव के परे कोई दिव्य या असीम व्यकि्त नहीं है। किन्तु वैष्णवजन बुद्धिमान होने से यह समझते हैं कि हमारे सीमित अनुभव के परे भी अनेक अद्भुत वस्तुएँ हैं। अतएव वे कृष्ण के उन वचनों को स्वीकार कर लेते हैं, जिन्हें उन्होंने *भगवद्गीता* (१५.१९) में कहा है— *यो मामेवमसश्मूढो जानाति पुरुषोत्तमम्।* *स सर्वविद् भजति मां सर्वभावेन भारत॥* ''जो कोई भी मुझे संशयरहित होकर पूर्ण पुरुषोत्तम भगवान् के रूप में जानता है, वह सबकुछ जानने वाला है। अतएव हे भरत-पुत्र! वह व्यक्ति मेरी पूर्ण भक्ति में रत होता है।ÓÓ इसी सन्दर्भ में श्रील प्रभुपाद कहते हैं कि जीव तथा भगवान् की स्वाभाविक स्थिति के बारे में अनेक दार्शनिक ऊहापोह करते हैं। इस श्लोक में भगवान् स्पष्ट बतलाते हैं कि जो भगवान् कृष्ण को परम पुरुष के रूप में जानता है, वह वास्तव में सारी वस्तुओं का ज्ञाता है। अपूर्ण ज्ञाता परम सत्य के विषय में केवल चिन्तन करता रहता है, जबकि पूर्ण ज्ञाता अमूल्य समय का अपव्यय किये बिना सीधे कृष्णभावनामृत में लग जाता है अर्थात् भगवद्भक्ति करने लगता है...। ऐसा नहीं कि मनुष्य केवल शुद्ध चिन्तन करता रहे। मनुष्य को विनीत भाव से *भगवद्गीता* से सुनना चाहिए कि सारे जीव सदैव भगवान् के अधीन हैं। जो भी इसे समझ लेता है, वही कृष्ण के कथनानुसार वेदों के प्रयोजन को समझता है, अन्य कोई इसे नहीं समझता।ÓÓ इसीलिए नवों योगेन्द्रों जैसे परम भक्त भगवान् की सर्वोपरिता सदैव स्वीकार करते हैं, जैसाकि यहाँ पर *नारायण परायणान्* शब्दों द्वारा व्यक्त हुआ है। राजा निमि वैष्णव थे, अतएव उन्होंने महॢषयों की पूजा उसी सश्मान के साथ की, जिस सश्मान से वे भगवान् की पूजा करते, जैसाकि *यथार्हत:* शब्द से दिखलाया गया है। यद्यपि निॢवशेषवादी मिथ्या ही यह दावा करते हैं कि प्रत्येक जीव ईश्वर के तुल्य है, किन्तु वे प्रत्येक जीव का उचित आदर भी नहीं कर सकते, क्योंकि भगवान् के चरणकमलों पर उन्होंने पहले ही अपराध किया है। उनकी तथाकथित पूजा, यहाँ तक कि उनके गुरुओं की भी पूजा अन्ततोगत्वा स्वार्थपरक और अवसरवादी होती है। जब कोई निॢवशेषवादी यह कल्पना करता है कि वह ईश्वर बन गया है, तो फिर उसे अपने तथाकथित गुरु की कोई आवश्यकता नहीं रह जाती। किन्तु वैष्णवजन तो भगवान् की सर्वश्रेष्ठता स्वीकार करने से समस्त जीवों को, विशेष रूप से उन परम भाग्यशाली जीवों को, जिन्होंने भगवान् के चरणकमलों की शरण ले रखी है, नित्य आदर प्रदान करने के लिए इच्छुक और तत्पर रहते हैं। वैष्णव द्वारा भगवान् के प्रतिनिधि की पूजा स्वार्थपरक या अवसरवादी नहीं होती, अपितु भगवान् तथा उनके प्रतिनिधियों के प्रति शाश्वत प्रेम की अभिव्यक्ति होती है, जैसाकि *प्रीत:* शब्द द्वारा यहाँ सूचित होता है। अतएव यह इस श्लोक से स्पष्ट है कि न केवल ऋषभदेव के नवों पुत्र, अपितु स्वयं राजा निमि भी निॢवशेषवाद की कृत्रिम एवं सीमित कल्पना के विरुद्ध, भगवान् के महान् भक्त थे। 