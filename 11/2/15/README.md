**अत्राप्युदाहरन्तीममितिहासं पुरातनम् ।** **आर्षभाणां च संवादं विदेहस्य महात्मन: ॥ १४॥** 

**शब्दार्थ** 

**अत्र अपि—** **इस मामले (भागवत धर्म का वर्णन करने) में** **; उदाहरन्ति—** **उदाहरण दिया जाता है** **; इमम्—** **यह** **; इतिहासम्—** **ऐतिहासिक वृत्तान्त** **; पुरातनम्—** **प्राचीन** **; आर्षभाणाम्—** **ऋषभ-पुत्रों का** **; च—** **तथा** **; संवादम्—** **वार्ता** **; विदेहस्य—** **विदेह के** **राजा जनक से** **; महा-आत्मन:—** **विशाल हृदय वाला आत्मा।** **.** 

**भगवान् की भक्तिमय सेवा की व्यालया करने के लिए मुनियों ने महात्मा राजा विदेह तथा** **ऋषभ-पुत्रों के मध्य हुई वार्ता का प्राचीन इतिहास सुनाया है।** **तात्पर्य :** यहाँ पर *इतिहासम् पुरातनम्* ''प्राचीन ऐतिहासिक वृतांतÓÓ शब्द महत्त्वपूर्ण हैं। *श्रीमद्भागवत*  *निगमकल्पतरोर्गलितं फलम्* —अर्थात वैदिक ज्ञान रूपी कल्पवृक्ष का पका हुआ फल। *भागवत* के पृष्ठों में हमें भगवान् तथा बद्धजीवों के मोक्ष से सश्बन्धित वास्तविक ऐतिहासिक कथाएँ मिलती हैं। ये ऐतिहासिक विवरण न तो गल्प हैं, न पौराणिक कथाएँ, अपितु भगवान् तथा उनके भक्तों के अद्भुत कार्यकलापों का वर्णन करते हैं, जो इस निश्न युग के आगमन के पूर्ववर्ती युगों में घटित हुईं। यद्यपि संसारी विद्वानों ने *भागवत* को पौराणिक कथाकृति या अर्वाचीनकृति के रूप में अंकित करने का प्रयास किया है, लेकिन वास्तविक तथ्य यह है कि *श्रीमद्भागवत* पूर्ण-दिव्य वाङ्मय है, जिसमें भौतिक एवं दिव्य लोकों में, न केवल इस ब्रह्माण्ड की समूची स्थिति का वर्णन हुआ है, अपितु इस ब्रह्माण्ड से परे स्थित ब्रह्माण्ड का भी वर्णन हुआ है। यदि कोई व्यक्ति *श्रीमद्भागवत* गश्भीरतापूर्वक अध्ययन करे, तो वह अत्यन्त विद्वान आध्यात्मवेत्ता बन सकता है। श्री चैतन्य महाप्रभु चाहते हैं कि सारे पुण्यात्मा *श्रीमद्भागवत* सुनकर उच्च कोटि के विद्वान बनें और तब सारे विश्व में भगवान् की महिमा का वैज्ञानिक ढंग से प्रचार करें। यह अनिवार्य है कि हम नव-योगेन्द्रों तथा राजा विदेह के मध्य हुई वार्ताओं जैसी ऐतिहासिक कथाएँ पूर्ण श्रद्धा तथा विनयपूर्वक सुनें। तब जैसाकि इस अध्याय के श्लोक १२ में कहा गया है, यदि हमारा पूर्वजन्म घृणित कार्यों से पूर्ण भी रहा हो, तो हम *श्रीमद्भागवत* के श्रवण मात्र से भगवान् तथा उनके शुद्ध भक्तों जैसे दिव्य पद को प्राप्त हो सकेंगे। यह *भागवत* इतिहास की अद्वितीय शक्ति है, जो उन व्यर्थ के संसारी ऐतिहासिक विवरणों के सर्वथा विपरीत है, जिनसे अन्तत: कोई उद्देश्य पूरा नहीं होता। यद्यपि संसारी इतिहासकार अपने कार्य के औचित्य की पुष्टि इस दलील से करते हैं कि हमें इतिहास से शिक्षा मिलती है, किन्तु हम स्पष्ट देख सकते हैं कि आज संसार की स्थिति इतनी तेजी से बिगड़ रही है कि असह्य संघर्ष तथा अव्यवस्था फैली हुई है और तथाकथित इतिहासकार विवश होकर देख रहे हैं। किन्तु जिन *भागवत* -इतिहासकारों ने *श्रीमद्भागवत*  का श्रद्धापूर्वक श्रवण किया है, वे शान्त तथा आनन्दमय संसार की पुनप्र्राप्ति के लिए सश्यक तथा जीवन्त उपदेश दे सकते हैं। इसलिए जो लोग इतिहास के द्वारा अपने बौद्धिक जीवन को सश्पन्न बनाना चाहते हैं, उन्हें *श्रीमद्भागवत* की ऐतिहासिक कथाएँ पढऩी चाहिए। इससे उनके बौद्धिक एवं आध्यात्मिक जीवन में पूर्णता प्राप्त हो सकेगी। 