**अर्चायामेव हरये पूजां य: श्रद्धयेहते ।** **न तद्भक्तेषु चान्येषु स भक्त: प्राकृत: स्मृत: ॥ ४७॥** 

**शब्दार्थ** 

**अर्चायाम्—** **अर्चाविग्रह के** **; एव—** **निश्चय ही** **; हरये—** **भगवान् हरि को** **; पूजाम्—** **पूजा** **; य:—** **जो** **; श्रद्धया—** **श्रद्धापूर्वक** **;** **ईहते—** **लगाता है** **; न—** **नहीं** **; तत्—** **कृष्ण के** **; भक्तेषु—** **भक्तों के प्रति** **; च—** **तथा** **; अन्येषु—** **सामान्य लोगों के प्रति** **; स:—** **वह** **;** **भक्त: प्राकृत:—** **भौतिकतावादी भक्त** **; स्मृत:—** **कहलाता है।** **.** 

**जो भक्त मन्दिर में अर्चाविग्रह की श्रद्धापूर्वक पूजा में लगा रहता है, किन्तु अन्य भक्तों के** **प्रति या सामान्य जनता के प्रति उचित रीति का आचरण नहीं करता, वह प्राकृत भक्त अर्थात्** **भौतिकतावादी भक्त कहलाता है और निश्नतम पद पर स्थित माना जाता है।** **तात्पर्य :** श्रील मध्वाचार्य की टीका है कि भकि्त की निश्नतम अवस्था को प्राप्त व्यकि्त मनि्दर में अर्चाविग्रह की श्रद्धापूर्वक पूजा करता है, किन्तु वह यह नहीं जानता कि भगवान् सचमुच सर्वव्यापी हैं। यही मनोवृत्ति पाश्चात्य देशों में देखी जा सकती है, जहाँ लोग अपने घरों में तथा बाजारों में सभी तरह के पाप करते हैं, किन्तु पवित्र बन कर गिरजाघर जाते हैं और कृपा के लिए ईश्वर से प्रार्थना करते हैं। वास्तव में, ईश्वर हमारे घर में हैं, ईश्वर बाजार में हैं, ईश्वर हमारे कार्यालय में हैं, जंगल में हैं, सर्वत्र हैं, अतएव भक्तियोग द्वारा ईश्वर के चरणकमलों की सर्वत्र पूजा की जानी चाहिए। जैसाकि इस अध्याय के ४१वें श्लोक में कहा गया है— *खं वायुमग्नि सलिलं महीं च* *ज्योतींषि सत्त्वानि दिशो द्रुमादीन्।* *सरित्समुद्रांश्च हरे: शरीरं* *यत् ङ्क्षक च भूतं प्रणमेदनन्य:॥* ''भक्त को चाहिए कि किसी भी वस्तु को भगवान् कृष्ण से पृथक् नहीं देखे। शून्य, अग्नि, वायु, जल, पृथ्वी, सूर्य तथा अन्य नक्षत्र, सारे जीव, दिशाएँ, वृक्ष, अन्य पौधे, नदियाँ तथा समुद्र—इनमें से जिस जिसका भक्त को अनुभव हो, वह उसे कृष्ण का अंश माने। इस प्रकार सृष्टि के भीतर विद्यमान हर वस्तु को भगवान् के शरीर के रूप में देखते हुए भक्त को चाहिए कि भगवान् के शरीर के सश्पूर्ण विस्तार के प्रति नमस्कार करे।ÓÓ भगवान् के महाभागवत भक्त की ²ष्टि यही है। श्रील मध्वाचार्य कहते हैं कि मध्यम अधिकारी भगवान् को सभी कारणों के कारण के रूप में देखता है और इसीलिए भगवान् के प्रति अपना प्रेम व्यक्त करता है। ऐसा भक्त अन्य भक्तों का सच्चा मित्र होता है, अज्ञानियों पर दयालु होता है और नास्तिकों से दूर रहता है। फिर भी, *तद्वशत्वं न जानाति* *सर्वस्य जगतोऽपि तु* —भगवान् के सर्वव्यापी तत्त्व के विषय में उसकी अनुभूति अपूर्ण होती है। यद्यपि उसे इस बात का सामान्य ज्ञान होता है कि अन्तत: हर व्यकि्त को भगवान् का भक्त होना है, और वह प्रत्येक वस्तु को कृष्ण की सेवा में, यह जानते हुए कि प्रत्येक वस्तु भगवान् की है, लगाने का प्रयास करता है। संभव है कि नास्तिकों की संगति के फलस्वरूप वह संभ्रमित हो जाए। श्रील मध्वाचार्य कहते हैं— *अचार्यामेव संस्थितम्। विष्णुं ज्ञातवा तदन्यत्र नैव जानाति य: पुमान्।* *कनिष्ठ अधिकारी* को यह अनुमान नहीं रहता कि भगवान् में गिरजाघर या मन्दिर के बाहर विद्यमान रहने की शक्ति होती है। यही नहीं, वह अपनी विधानपूर्ण पूजा से गॢवत होकर ( *आत्मनो भक्तिदर्पत:* ) यह कल्पना नहीं कर पाता कि उससे भी बढ़कर कोई पुण्यात्मा या धाॢमक है। उसे यह पता भी नहीं रहता कि अन्य भक्त उससे भी बड़े भक्त हैं। इस तरह वह भकि्त के *मध्यम* या *उत्तम* स्तर को नहीं समझ पाता और कभी कभी अपने मिथ्या अहंकार के वशीभूत होकर वह भगवान् के उच्च भक्तों की आलोचना करता है, उनकी उपेक्षा करता है या प्रचारक अथवा पूर्ण स्वरूपसिद्ध होने के उनके पदों का उसे कोई ज्ञान नहीं रहता। कनिष्ठ अधिकारी का दूसरा लक्षण यह है कि वह तथाकथित महान् भौतिकतावादी पुरुषों की भौतिक योग्यताओं पर मुग्ध रहता है। देहात्म-बुद्धि से युक्त होने से वह भौतिक ऐश्वर्य द्वारा आकृष्ट होता है और इस तरह वह भगवान् विष्णु के पद को निश्न बनाता है। इसलिए ऐसा कनिष्ठ अधिकारी विचलित हो उठता है, यदि मध्यम अधिकारी भगवान् के अभक्तों की आलोचना करता है। दया या करुणा के नाम पर कनिष्ठ अधिकारी ऐसे भौतिकतावादी व्यक्तियों के अभक्तिपूर्ण कार्यों की संपुष्टि करता है। चूँकि कनिष्ठ अधिकारी भकि्त के उच्च लोक से तथा कृष्णभावनामृत के असीम दिव्य आनन्द से अनजान रहता है, अतएव वह भक्ति को जीवन के धाॢमक पक्ष के रूप में देखता है, किन्तु यह सोचता है कि जीवन में अनेक भोग्य तथा उचित अभकि्तपूर्ण पहलू हैं। इसलिए जब कृष्ण को ही सर्वस्व मानने वाला कोई मध्यम अधिकारी अभक्तों की आलोचना करता है, तो वह क्रुद्ध हो उठता है। मध्वाचार्य कहते हैं कि ऐसे व्यकि्त को कृष्ण में उसकी प्रारश्भिक श्रद्धा के कारण भक्त माना जाता है, किन्तु यह *भक्ताधम* अर्थात् निश्नतम स्तर का भक्त होता है। यदि ऐसे भौतिकतावादी भक्त अर्चापूजा के विधि-विधानों का पालन करते हैं, तो वे क्रमश: उच्च स्तर को प्राप्त करते हुए भगवान् के शुद्ध भक्त बन जाते हैं, बशर्ते कि वे अन्य भक्तों के प्रति अपराध न करें। ऐसी दशा में उनकी उन्नति रुक जाएगी। श्रील मध्वाचार्य कहते हैं *तद्भक्तानाम् उपेक्षका:कुर्युॢवष्णावपि द्वेषम्।* जो लोग भगवद्भक्तों की उपेक्षा करते हैं या उनके प्रति उदासी बरतते हैं उन्हें भगवान् विष्णु के चरणकमलों का अपराधी मानना चाहिए। इसी तरह जो देवताओं का अनादर करते हैं, वे भक्ति से वंचित हो जाएँगे और जन्म-मृत्यु के चक्र रूपी *संसार* में पुन: पुन: चक्कर लगाते रहने पर विवश हो जाएँगे। *पूज्या देवस्तत: सदा* —देवताओं का सदैव आदर करना चाहिए, क्योंकि वे भगवान् के भक्त होते हैं। यदि कोई व्यकि्त देवताओं से ईष्र्या करता है, तो समझिये कि वह भगवान् से भी ईष्र्या करता है। इसी तरह जो व्यकि्त देवताओं का सच्चा आदर करता है, उसे भगवान् की इच्छा का आदर करने वाला मानना चाहिए। वैष्णव मूर्खतावश यह नहीं सोचता कि देवता अनेक हैं। वह जानता है कि भगवान् तो एक है। किन्तु जैसाकि *श्रीमद्भागवत*  में अनेक बार कहा गया है, इस जगत में ईश्वर का एक उद्देश्य बद्धजीवों को प्रकृति के क्रूर नियमों से उबारने का है। इस जगत में भगवान् के उद्देश्य के अन्तर्गत देवताओं को भगवान् के शरीर के अंग मानना चाहिए। *भगवद्गीता* (७.२०) में कहा गया है— *कामैस्तैस्तैर्हृतज्ञाना: प्रपद्यन्तेऽन्यदेवता:।* *तं तं नियममास्थाय प्रकृत्या नियता: स्वया॥* ''जिनके मन भौतिक इच्छाओं द्वारा बिगड़ चुके हैं, वे देवताओं की शरण में जाते हैं और अपने स्वभावों के अनुसार पूजा के विधि-विधानों का अनुसरण करते हैं।ÓÓ किन्तु ऐसे भक्तों के भी कई उदाहरण मिलते हैं जिन्होंने भगवान् कृष्ण की सेवा के लिए देवताओं से वर पाने के लिए उनकी पूजा की। गोपियों ने कृष्ण को पाने के लिए देवताओं की पूजा की। इसी तरह रुक्मिणी देवी ने अपने विवाह के दिन ऐसी ही देव-पूजा की, जबकि उनका एकमात्र लक्ष्य कृष्ण था। आज भी कृष्णभावनामृत आन्दोलन के प्रचारक महत्त्वपूर्ण पुरुषों में दया तथा पटुता का भाव उत्पन्न करते हैं, जिससे ऐसे धनी या प्रभावशाली लोग अपने साधनों का उपयोग, विश्व-भर में कृष्ण की महिमा बताने के लिए, कृष्ण-भक्ति में करें। इसी प्रकार देवताओं का आदर करना, जिससे वे कृष्ण-भक्ति की सारी सुविधाएँ प्रदान कर सकें, *भक्ति-मार्ग* के विरुद्ध नहीं है, यद्यपि आजकल ऐसी देव-पूजा का भी ह्रास हो चुका है। इसीलिए, चैतन्य महाप्रभु ने इस युग के लिए हरिनाम संकीर्तन को एकमात्र यथार्थ विधि के रूप में संस्तुत किया है। तो भी भगवद्भक्त को देवपूजा के विरुद्ध *भगवद्गीता* के आदेशों को देवताओं का अपमान करने की छूट नहीं मान लेनी चाहिए, क्योंकि वे प्रामाणिक वैष्णव होते हैं। श्रील मध्वाचार्य की टिप्पणी है— *विष्णोरुपेक्षकं सर्वे विद्विषन्त्यधिकं सुरा:।* *पतत्यवश्यं तमसि हरिणा तैश्च पातित:॥* ''जो व्यक्ति भगवान् विष्णु का आदर नहीं करता, उसके प्रति सारे देवता शत्रुभाव रखते हैं। ऐसा व्यक्ति भगवान् तथा देवताओं द्वारा घोरतम नरक में गिरा दिया जाता है।ÓÓ श्रील मध्वाचार्य के इस कथन से देवताओं के भक्तिभाव को समझा जा सकता है। यह कहा गया है कि उत्तम अधिकारी द्वारा प्राप्त की गई परम मुक्ति में भक्त भगवान् तथा देवताओं के प्रत्यक्ष सान्निध्य का दिव्य आनन्द लेता है। श्रील जीव गोस्वामी के अनुसार ऐसा कनिष्ठ अधिकारी, जो अन्य भक्तों का उचित आदर नहीं कर सकता, उन सामान्य जीवों का भी, जो भक्त नहीं है, निश्चय ही आदर नहीं कर पायेगा। इसलिए वह प्रचार या उपदेश-कार्य के लिए तब तक व्यर्थ होता है, जब तक कि वह ज्ञान की उच्च अवस्था को प्राप्त नहीं हो लेता। वे कहते हैं— *इयं च श्रद्धा न शाषार्थावधारणजाता।* चूँकि कनिष्ठ अधिकारी की श्रद्धा वैदिक वाङ्मय पर आधारित नहीं होती, अतएव वह भगवान् के उच्च पद को हर एक के हृदय में नहीं समझ पाता। इसलिए वह न तो भगवत्प्रेम प्रकट कर पाता है, न ही भगवद्भक्तों के उच्च पद को समझ पाता है। कृष्ण इतने यशस्वी हैं कि उनके अन्तरंग संगी भी यशस्वी होने चाहिए। किन्तु कनिष्ठ अधिकारी इससे अवगत नहीं रहता। इसी तरह वैष्णव का यह अनिवार्य गुण है कि वह अन्यों को आदर प्रदान करे ( *अमानिना मानदेनकीर्तनीय: सदा हरि:* ), किन्तु कनिष्ठ अधिकारी में इसका भी अभाव रहता है। किन्तु यदि ऐसा व्यकि्त वैदिक वाङ्मय में श्रद्धा रखे और *भगवद्गीता* तथा *श्रीमद्भागवत* के कथनों को समझने का प्रयास करे तो वह धीरे धीरे मध्यम तथा उत्तम भक्ति-अवस्था तक उठ सकता है। श्रील भक्तिसिद्धान्त सरस्वती ठाकुर के अनुसार कनिष्ठ अधिकारी को गश्भीरतापूर्वक अर्चाविग्रह की नियमित पूजा में लगे रहना चाहिए। अर्चाविग्रह भगवान् का विशिष्ट अवतार होता है। भगवान् कृष्ण अपने पूजक के समक्ष पाँच विभिन्न रूपों में अपने को प्रस्तुत कर सकते हैं। ये हैं—अपने आदि कृष्ण-रूप में ( *पर* ), अपने चतुव्र्यूह-अंश में ( *व्यूह* ), अपने लीला-अवतारों के रूप में ( *वैभव* ), परमात्मा-रूप में ( *अन्तर्यामी* ) तथा अर्चाविग्रह-रूप में ( *अर्चा* )। इस अर्चा-रूप में परमात्मा होता है, जो भगवान् के वैभव-रूप में समाहित रहता है। भगवान् का यह *वैभव-प्रकाश* चतुव्र्यूह से निकलता है और यह चतुव्र्यूह परम सत्य वासुदेव में स्थित होता है, जो कि *स्वयंप्रकाश-तत्त्व* के भीतर स्थित होता है। इस *स्वयंप्रकाश* में वैकुण्ठ स्थित गोलोक वृन्दावनवासी कृष्ण के आदि रूप *स्वयंरूप-* *तत्त्व* के अंश निहित होते हैं। वैकुण्ठ-लोक में भगवान् के अंशों का यह अनुक्रम भौतिक जगत में भी अनुभव किया जाता है, जो कि भगवान् की सेवा करने की उत्सुकता के अनुसार है। भकि्त की निश्नतम अवस्था में एक नौसिखिये को चाहिए कि भगवान् की तुष्टि के लिए अपने सारे कर्म उन्हें समॢपत करे और मन्दिर में कृष्ण-पूजा का अनुशीलन करे। श्रील भक्तिसिद्धान्त सरस्वती ठाकुर के अनुसार ऊपर वॢणत भगवान् के सारे स्वांश इस जगत में उतर कर अर्चाविग्रह में प्रवेश करते हैं, जो वैष्णव का दैनिक-जीवन संगी बनकर परमात्मा के कार्य को प्रकट करता है। यद्यपि भगवान् का लीला-अंश, *वैभव* विशिष्ट अवसरों पर अवतरित होता है ( *रामादिमूॢतषु कलानियमेन तिष्ठन्* ) किन्तु परमात्मा-रूप तथा अर्चा-रूप तो भक्तों के आध्यात्मिक उन्नयन के लिए इस जगत में सदा ही उपलब्ध रहते हैं। जब कोई व्यक्ति *मध्यम अधिकारी* पद को प्राप्त होता है, तो वह भगवान् के अंशों को समझ पाता है, जबकि कनिष्ठ अधिकारी का सारा ज्ञान अर्चा तक ही सीमित रहता है। तो भी कृष्ण इतने दयालु हैं कि निश्नतम श्रेणी के वैष्णवों को भी प्रोत्साहित करने के लिए वे अपने सारे विभिन्न रूपों को अर्चा में ही संघनित कर देते हैं, जिससे अर्चा की पूजा करते हुए कनिष्ठ अधिकारी सारे रूपों की पूजा कर लेता है। भक्त ज्यों ज्यों प्रगति करता जाता है, वह इन रूपों को, जैसे जैसे वे अपने ढंग से व्यक्त होते हैं, समझ सकता है, चाहे वे इस लोक में हों या वैकुण्ठ में। तृतीय श्रेणी के स्तर पर रहते हुए, भक्त को भगवान् के साज-सज्जा तथा परिचर की आनंदमयी वास्तविकता का आध्यात्मिक अनुमान नहीं हो पाता। श्री चैतन्य महाप्रभु राजा प्रतापरुद्र से तब अत्यधिक प्रसन्न हुए थे, जब राजा महाप्रभु का बहिर्वसन प्राप्त करके, उसे तुरन्त अर्चा के रूप में स्थापित करके, उसकी साक्षात् भगवान् जैसी पूजा करने लगे। शिवजी ने स्वयं कहा है— *तस्माद् परतरं* *देवि तदीयानां समर्चनम्।* भगवान् के साज-सज्जा, परिचर या उनके भक्तों की पूजा भगवान् की पूजा की अपेक्षा से भी श्रेष्ठ है, क्योंकि भगवान् अपनी पूजा की अपेक्षा अपने भक्तों तथा परिचर की पूजा से अधिक प्रसन्न होते हैं। श्रील भक्तिसिद्धान्त सरस्वती ठाकुर के अनुसार *कनिष्ठ अधिकारी* द्वारा भगवान् के भक्तों, परिचर तथा साज-सज्जा को न समझ पाना, इसका सूचक है कि वह अब भी उन कर्मवादियों तथा मायावादियों के अनुमान-जनित ज्ञान से प्रभावित है, जो इनि्द्रयतृप्ति तथा परम के बारे में निॢवशेषवादी ङ्क्षचतन में तल्लीन हैं। श्रील प्रभुपाद प्राय: कहा करते थे कि निॢवशेषवादी ही कृष्ण का एकान्त दर्शन चाहता है, हम तो कृष्ण को उनकी गौवों, उनके मित्रों, उनके माता-पिता, उनकी गोपियों, उनकी वंशी, उनके आभूषण, वनश्री इत्यादि के साथ साथ देखना चाहते हैं। वृन्दावन की पृष्ठभूमि में कृष्ण भव्य लगते हैं। वृन्दावन की भूमि में ही अनेकानेक सुन्दर संगियों से घिरे हुए अपना अकथनीय सौन्दर्य प्रकट करते हैं। इसी तरह भगवान् की अद्वितीय कृपा उन शुद्ध भक्तों के कार्यों में प्रकट होती है, जो सारे विश्व में निस्वार्थ-भाव से यात्रा करते हुए बद्धजीवों के सिरों पर कृष्ण के चरणकमलों की धूल का वितरण करते हैं। जो व्यक्ति भगवान् के साज-सज्जा, परिचर तथा भक्तों में अरुचि रखता हो, उसे भगवान् का अवरुद्ध ज्ञान होता है। यह सब जीवन के निॢवशेष तथा विषय-वासनामय ज्ञान के दूषण से होता है। श्रील भक्तिसिद्धान्त सरस्वती ठाकुर कहते हैं कि भगवान् वासुदेव के अर्चा की सैकड़ों जीवनों तक बाहरी साज-सामान से पूजा करने से ही, उसे भगवान् के दिव्य नाम तथा मंत्रों की सही प्रकृति की अनुभूति हो पाती है और इस तरह उसकी भौतिकतावादी मनोवृति्त का बन्धन ढीला पड़ता है। इस तरह से जब कनिष्ठ अधिकारी धीरे धीरे भक्तों के मानसिक कार्यकलापों का अनुभव कर पाता है और उच्च अवस्था की ओर बढऩे के लिए गश्भीरतापूर्वक प्रयास करता है, तो उसकी भौतिकतावादी धारणाएँ स्वयमेव दूर हो जाती हैं। तब वह भगवान् के प्रति प्रेमाभक्ति प्रकट करता है और उन भक्तों के साथ मैत्री करता है, जो भगवान् के परमप्रिय पुत्र हैं। वह कृष्ण-भक्ति के सार्वभौम गुण को पहचान कर अन्य भोले-भाले लोगों को भी भगवान् की सेवा में लगाने के लिए अत्यन्त उत्सुक होता है। इस तरह महत्त्वपूर्ण प्रगति करते हुए वह, जो भी वस्तु या मनुष्य, उसके आध्याति्मक जीवन में बाधक बनता है, उसका शत्रु बनता जाता है और इस तरह वह उन नास्तिक लोगों से अपने को बचाता है, जो सदुपदेश से लाभ नहीं उठा सकते। ú विष्णुपाद परमहंस परिव्राजकाचार्य १०८ श्री श्रीमद् भक्तिवेदान्त स्वामी प्रभुपाद द्वारा संस्थापित अन्तर्राष्ट्रीय कृष्णभावनामृत संघ इतना उत्तम है कि जो भी इसकी सहायता करता है, वह भगवान् के प्रचार-कार्य में तुरन्त लग जाता है। इस तरह इस संघ के सदस्यों को तुरन्त ही मध्यम कोटि की भक्ति करने की सुविधा मिल जाती है। यदि कोई व्यक्ति कृष्णभावनामृत के नाम पर प्रचार-कार्य छोड़कर अपने निर्वाह हेतु धन एकत्र करने मात्र में रुचि लेने लगता है, तो वह अन्य जीवों के प्रति ईष्र्या प्रदॢशत करता है। यह तो तृतीय कोटि के स्तर का लक्षण है। श्रील विश्वनाथ चक्रवर्ती ठाकुर के अनुसार ४५वें श्लोक से लेकर ४७वें श्लोक तक राजा निमि के इन दो प्रश्नों—''भगवद्भक्ति का स्वभाव क्या है?ÓÓ और ''वैष्णव के विशिष्ट कर्तव्य क्या हैं?ÓÓ—के उत्तर दिये हुए हैं। 