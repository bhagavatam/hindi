**अहं किल पुरानन्तं प्रजार्थो भुवि मुकि्तदम् ।** **अपूजयं न मोक्षाय मोहितो देवमायया ॥ ८॥** 

**शब्दार्थ** 

**अहम्—** **मैं** **; किल—** **निस्सन्देह** **; पुर—** **बहुत काल पूर्व** **; अनन्तम्—** **भगवान्, जो अनन्त हैं** **; प्रजा-अर्थ:—** **सन्तान की कामना** **करते हुए** **; भुवि—** **पृथ्वी पर** **; मुक्ति-दम्—** **मुक्ति देने वाले, भगवान्** **; अपूजयम्—** **मैंने पूजा की** **; न मोक्षाय—** **मुक्ति के लिए नहीं** **;** **मोहित:—** **मोहग्रस्त** **; देव-मायया—** **भगवान् की माया द्वारा।** **.** 

**इस पृथ्वी पर मैंने अपने पूर्वजन्म में मुक्तिप्रदाता भगवान् अनन्त की पूजा तो की, किन्तु मैं** **सन्तान का इच्छुक था, अतएव मैंने उनकी पूजा मुक्ति के लिए नहीं की थी। इस तरह मैं भगवान्** **की माया से मोहग्रस्त था।** **तात्पर्य :** श्रीधर स्वामी के अनुसार *किल* (जिसका अर्थ ''निस्सन्देह यह सत्य है,ÓÓ ''यह कहा जाता हैÓÓ या कि ''जैसा विदित हैÓÓ होता है) शब्द सूचित करता है कि वसुदेव उन शब्दों को स्मरण कर रहे थे, जिन्हें भगवान् ने उनसे अपने विष्णु के चतुर्भुजी रूप में कंस के बन्दीगृह में प्रकट होकर कहा था। श्रील जीव गोस्वामी कहते हैं कि वसुदेव की चिन्ता से, जो कि इस श्लोक में *अपूजयं न* *मोक्षाय मोहितो देवमायया* शब्दों से व्यक्त होती है, यह पता चलता है कि यदुवंश को पिण्डारक में ब्राह्मणों ने जो शाप दिया था, उसे वसुदेव ने सुन रखा था और इससे वे समझ सकते थे कि भगवान् का इस संसार से तिरोधान आसन्न है। वसुदेव समझ गये कि इस ब्रह्माण्ड में भगवान् की व्यक्त लीलाओं की इति होने वाली है, इसलिए अब वे पश्चात्ताप कर रहे थे कि उन्होंने कृष्ण की पूजा करने के सुअवसर का लाभ सीधे भगवद्धाम वापस जाने के लिए क्यों नहीं उठाया। महत्त्वपूर्ण बात यह है कि वसुदेव ने भगवान् के लिए *मुक्तिदम्* शब्द का प्रयोग किया है। *मुक्तिदम्*  तथा मुकुन्द पर्यायवाची हैं, जिनके अर्थ हैं जन्म-मृत्यु के चक्र से मुक्ति दिलाने वाला। वैदिक वाङ्मय में कहा गया है कि देवता तक जन्म-मृत्यु के चक्र से बँधे हैं, यद्यपि पाॢथव गणना से उनकी आयु कल्पनातीत दीर्घ है। सर्वशक्तिमान ईश्वर ही बद्धजीव को उसके पूर्व पापों के फल से मुक्त कर सकते हैं और वे ही आनन्द तथा ज्ञान से युक्त नित्य जीवन प्रदान करने वाले हैं। वसुदेव को पश्चाताप हो रहा था कि उन्होंने भगवान् कृष्ण से भगवद्धाम जाकर वैकुण्ठ में उनकी सेवा करने की चाह के बजाय कृष्ण को अपने पुत्र रुप में पाने की इच्छा व्यक्त की थी। *श्रीमद्भागवतम्*  के दसवें स्कन्ध की इस घटना पर टीका करते हुए श्रील प्रभुपाद ने बलपूर्वक कहा है कि हमें भगवान् को पुत्र रूप में इस पृथ्वी पर लाने का प्रयास न करके भगवद्धाम वापस जाने की इच्छा करनी चाहिए। न ही हम वसुदेव तथा देवकी के समान हजारों दिव्य वर्षों तक कठिन तपस्या का कृत्रिम रूप से अनुकरण कर सकते हैं, जिसे उन्होंने सुतपा तथा पृश्नि के रूप में अपने पूर्वजन्म में किया था। इसी सन्दर्भ में श्रील प्रभुपाद कहते हैं, ''यदि हम भगवान् को इसी भौतिक जगत में अपने बीच देखना चाहते हैं, तो इसके लिए महान् तपस्या की आवश्यकता होगी। किन्तु यदि हम कृष्ण के पास लौट जाना चाहते हैं ( *त्यक्त्वा देहं पुनर्जन्म नैति मामेति सोऽर्जुन* ), तो हमें उन्हें केवल जानने और उनसे प्रेम करने की आवश्यकता होगी। केवल प्रेम द्वारा ही हम भगवद्धाम वापस जा सकते हैं।ÓÓ श्रील प्रभुपाद आगे बतलाते हैं कि चैतन्य महाप्रभु मुक्त-भाव से कृष्ण-प्रेम का वर देते हैं, जिससे मनुष्य हरे कृष्ण मंत्र का कीर्तन करके कृष्ण के धाम वापस जा सकता है। इस युग में यह कीर्तन-विधि कठिन तपस्या करने के कृत्रिम प्रयासों से कहीं अधिक प्रभावशाली है। श्रील प्रभुपाद अन्त में लिखते हैं, ''अतएव, किसी को हजारों वर्षों तक कठिन तपस्या करने की आवश्यकता नहीं है। उसे केवल इतना ही सीखना होगा कि कृष्ण से कैसे प्रेम किया जाय और उनकी सेवा में कैसे सदैव व्यस्त रहा जाय ( *सेवोन्मुखे हि जिह्वादौ स्वयमेव स्फुरत्यद:* )। तब मनुष्य आसानी से भगवद्धाम वापस जा सकता है। भगवान् को किसी भौतिक प्रयोजन के लिए यथा पुत्र प्राप्ति आदि के लिए यहाँ लाने की अपेक्षा, यदि हम भगवद्धाम वापस जाय, तो भगवान् से हमारा असली सश्बन्ध प्रकट होगा और हम शाश्वत रूप से अपने नित्य सश्बन्ध में लगे रहेंगे। हरे कृष्ण मंत्र का कीर्तन करने से हम धीरे धीरे परम पुरुष के साथ अपने नित्य सश्बन्ध को विकसित करते हैं और *स्वरूपसिद्धि* प्राप्त कर सकते हैं। हमें इस वर का लाभ उठाकर भगवद्धाम वापस जाना चाहिए।ÓÓ (भागवत १०.३.३८ तात्पर्य) यद्यपि वसुदेव तथा देवकी ने चाहा था कि कृष्ण उनके पुत्र बनें, किन्तु यह समझना होगा कि ऐसे भी भक्त हैं, जो कृष्ण से शाश्वत प्रेम करते हैं। जैसाकि भगवान् ने स्वयं कहा है (भागवत १०.३.३९) *मोहितौ देवमायया* —भगवान् के शुद्ध भक्त वसुदेव तथा देवकी उनकी अन्तरंगा शक्ति से प्रच्छन्न थे। *श्रीमद्भागवतम्* के चौथे स्कन्ध (४.१.२०) में अत्रि मुनि ने भगवान् से प्रार्थना की *प्रजां आत्मसमां मह्यं* *प्रयच्छतु* —कृपया मुझे अपने ही समान पुत्र प्रदान करने के लिए प्रसन्न हों। अत्रि मुनि ने कहा कि उन्हें भगवान् के *समान* ही पुत्र चाहिए, अतएव वे शुद्ध भक्त नहीं थे, क्योंकि वे भौतिक इच्छा की पूॢत चाहते थे। यदि उन्होंने भगवान् को ही अपने पुत्र रूप में चाहा होता, तो वे भौतिक इच्छाओं से पूर्णतया मुक्त रहते, क्योंकि उन्होंने तब परम सत्य को पाने की इच्छा की होती, किन्तु उन्होंने उन जैसा पुत्र चाहा, इसलिए उनकी इच्छा भौतिक थी। फलत: अति्र मुनि की गणना शुद्ध भक्तों में नहीं की जा सकती। किन्तु वसुदेव तथा देवकी ने भगवान् को ही चाहा था, अतएव वे भगवान् के शुद्ध भक्त थे। इसलिए इस श्लोक में वसुदेव के कथन *अपूजयं न मोक्षाय मोहितो देवमायया* का यह अर्थ ग्रहण करना चाहिए कि कृष्ण की अन्तरंगा शकि्त ने वसुदेव को मोह लिया, जिससे उन्होंने कृष्ण को अपने पुत्र रूप में चाहा। इससे भगवान् को अपने प्रिय भक्तों के पुत्र रूप में प्रकट होने का मार्ग प्रशस्त हो सका। 