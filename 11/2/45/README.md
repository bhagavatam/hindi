**सर्वभूतेषु य: पश्येद्भगवद्भावमात्मन: ।** **भूतानि भगवत्यात्मन्येष भागवतोत्तम: ॥ ४५॥** 

**शब्दार्थ** 

**श्री-हवि: उवाच—** **श्री हविर् ने कहा** **; सर्व-भूतेषु—** **सारे पदार्थों में (पदार्थ, आत्मा तथा पदार्थ एवं आत्मा का मेल)** **; य:—** **जो** **कोई** **; पश्येत्—** **देखता है** **; भगवत्-भावम्—** **भगवद्भक्ति में लगे रहने की क्षमता** **; आत्मन:—** **परमात्मा का, भौतिक जीवन-बोध** **से परे अध्यात्म** **; भूतानि—** **सारे जीवों को** **; भगवति—** **भगवान् में** **; आत्मनि—** **समस्त जगत का मूल सार** **; एष:—** **यह** **; भागवत-** **उत्तम:—** **भक्ति में बढ़ा-चढ़ा व्यक्ति।** **.** 

**श्री हविर् ने कहा : सर्वाधिक उत्कृष्टï भक्त हर वस्तु के भीतर समस्त आत्माओं के आत्मा** **भगवान् कृष्ण को देखता है। फलस्वरूप वह हर वस्तु को भगवान् से सश्बन्धित देखता है और** **यह समझता है कि प्रत्येक विद्यमान वस्तु भगवान् के भीतर नित्य स्थित है।** **तात्पर्य :** *भगवद्गीता* (६.३०) में भगवान् कहते हैं— *यो मां पश्यति सर्वत्र सर्वं च मयि पश्यति।* *तस्याहं न प्रणश्यामि स च मे न प्रणश्यति॥* ''जो मुझे सर्वत्र देखता है और सबकुछ मुझमें देखता है उसके लिए न तो मैं कभी अ²श्य होता हूँ और न वह मेरे लिए अ²श्य होता है।ÓÓ श्रील प्रभुपाद टीका करते हैं, ''कृष्णचेतनामय व्यक्ति भगवान् कृष्ण को सर्वत्र देखता है और सारी वस्तुओं को कृष्ण में देखता है। ऐसा व्यक्ति भले ही प्रकृति की पृथक्-पृथक् अभिव्यक्तियों को देखता प्रतीत हो, किन्तु वह प्रत्येक दशा में इस कृष्णभावनामृत से अवगत रहता है कि प्रत्येक वस्तु कृष्ण की ही शकि्त की अभिव्यकि्त है। कृष्णभावनामृत का मूल सिद्धान्त ही यही है कि कृष्ण के बिना किसी का असि्तत्व नहीं है और कृष्ण ही सर्वेश्वर हैं। *ब्रह्म-संहिता* (५.३८) में कृष्ण को सर्वत्र देखने की योग्यता बतलाई गई है— *प्रेमाञ्जनच्छुरितभक्तिविलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ, जो उस भक्त द्वारा सदैव देखे जाते हैं, जिसकी आँखों में प्रेम का अंजन लगा हुआ रहता है। वे भक्त के हृदय के भीतर अपने नित्य श्यामसुन्दर स्वरूप में स्थित देखे जाते हैं।ÓÓ उत्तम कोटि का भक्त अपनी आध्यात्मिक ²ष्टि की व्यापकता के लिए प्रशंसित होता है। उदाहरणार्थ, जब महान् असुर हिरण्यकशिपु ने अपने स्वरूपसिद्ध पुत्र प्रह्लाद महाराज से भगवान् का अता-पता पूछा तो *महाभागवत* अर्थात् शुद्ध भक्त होने के नाते प्रह्लाद ने सीधे यही उत्तर दिया कि परमेश्वर सर्वत्र हैं। तब असुर पिता ने पूछा कि क्या वह ईश्वर महल के ख भे में हैं? जब प्रह्लाद ने ''हाँÓÓ कहा तो प्रामाणिक असुर होने के नाते हिरण्यकशिपु ने ईश्वर को मारने या कम से कम उसके अस्तित्व को झुठलाने के प्रयास में उस ख भे पर अपनी तलवार से प्रहार किया। तब भगवान् के सबसे भयंकर रूप नृङ्क्षसह देव तुरन्त प्रकट हुए और हिरण्यकशिपु के अवैध कार्यक्रम का सदा के लिये सफाया कर दिया। इस तरह प्रह्लाद महाराज को *उत्तम अधिकारी भक्त* माना जा सकता है। शुद्ध भक्त भगवान् की सेवा से विलग रहकर वस्तुओं को भोगने की प्रवृत्ति से सर्वथा मुक्त होता है। वह ब्रह्माण्ड में किसी भी वस्तु को प्रतिकूल नहीं देखता, क्योंकि वह हर वस्तु को भगवान् की विस्तीर्ण शक्ति के रूप में देखता है। ऐसे भक्त का जीवित रहने का उद्देश्य किसी न किसी प्रकार से भगवान् को आनन्द प्रदान करना है। अतएव शुद्ध भक्त जिस जिस वस्तु का अनुभव करता है, वह प्रति-क्षण उसकी भावमय प्रेम-इच्छा को बढ़ाता है, जिससे भगवान् की दिव्य इन्द्रियाँ तुष्ट हो सकें। भौतिक प्रकृति के तीन गुण उस बद्धजीव को सताते रहते हैं, जो भगवान् की पृथक् भौतिक शक्ति अर्थात् *भिन्न प्रकृति* में अपने मन को लीन करता है। इसका कार्य जीव को इस असलियत से दूर ले जाना है कि कृष्ण हर वस्तु के भीतर हैं और हर वस्तु कृष्ण के भीतर है। निपट अज्ञान के द्वारा आच्छादित होने से मोहग्रस्त बद्धजीव यह विश्वास करता है कि उसकी सीमित ²ष्टि की ही वस्तुएँ वास्तव में विद्यमान हैं। कभी कभी ऐसे मूर्ख लोग यह सोचते हैं कि यदि जंगल में सुनने वाला कोई न हो, तो वृक्ष के गिरने से कोई ध्वनि नहीं होगी। ये बद्धजीव यह विचार नहीं करते कि चूँकि भगवान् सर्वव्यापी हैं, अतएव किसी के न सुनने का कोई प्रश्न ही नहीं है। भगवान् सदैव सुनते हैं। जैसाकि *भगवद्गीता* के तेरहवें अध्याय (१३.१४) में कहा गया है— *सर्वत: श्रुतिमल्लोके।* भगवान् हर बात को सुनते हैं। वे *उपद्रष्टा* हैं—प्रत्येक वस्तु के साक्षी हैं। (भगवद्गीता १३.२३) इस श्लोक में आगत *भागवतोत्तम:* शब्द सूचित करता है कि ऐसे लोग भी हैं, जो निपट भौतिकतावादी नहीं हैं, किन्तु वे सबसे ऊँचे भक्त भी नहीं हैं। श्रील भकि्तसिद्धान्त सरस्वती ठाकुर के अनुसार जो लोग भक्तों तथा अभक्तों में ठीक से भेद नहीं कर पाते और इसलिए शुद्ध भगवद्भक्तों की कभी पूजा नहीं करते वे *कनिष्ठ अधिकारी* कहलाते हैं। ऐसे लोग भगवान् की पूजा विशेषतया मन्दिर में करते हैं, किन्तु भगवद्भक्तों के प्रति उदासीन रहते हैं। इस तरह वे *पद्म पुराण* में शिव के इस कथन को ठीक से नहीं समझते— *आराधनानां सर्वेषांविष्णोराराधनं परम्।* *तस्माद् परतरं देवि तदीयानां समर्चनम्॥* ''हे देवि! पूजा की सर्वोत्तम विधि भगवान् विष्णु की पूजा है। इससे भी बड़ी है *तदीय* की पूजा अर्थात् विष्णु से सश्बन्धित किसी भी वस्तु की पूजा। श्रील प्रभुपाद ने इस श्लोक की टीका इस प्रकार की है—''श्री विष्णु सच्चिदानन्द विग्रह हैं। इसी प्रकार कृष्ण का सबसे विश्वासपात्र सेवक, गुरु तथा विष्णु के सारे भक्त *तदीय* हैं। सच्चिदानन्द विग्रह, गुरु, वैष्णवजन तथा उनके द्वारा प्रयुक्त की जाने वाली वस्तुओं को *तदीय* मानना चाहिए और बिना किसी सन्देह के वे सभी जीवों द्वारा पूजनीय होनी चाहिए।ÓÓ (चैतन्य-चरितामृत मध्य १२.३८ तात्पर्य) विशेषतया, कनिष्ठ अधिकारी अपनी भौतिकतावादी योग्यताओं को भगवान् की सेवा में लगाने के लिए उत्सुक रहता है और वह गलती से इसे ही उच्च भक्ति का संकेत मानता है। किन्तु भगवान् तथा भगवान् के मिशन का प्रचार कर रहे भक्त की सेवा करते हुए कनिष्ठ अधिकारी भी अपनी अनुभूति में अग्रसर होता है और अपने सारे कार्यों को अधिक प्रगत वैष्णवों की सहायता करने में समॢपत करने लगता है। ऐसे कनिष्ठ अधिकारी भी अपनी संगति से सामान्य जीवों की सहायता कर सकते हैं, क्योंकि कनिष्ठ अधिकारियों में कम से कम यह श्रद्धा तो रहती ही है कि कृष्ण भगवान् हैं। इसी श्रद्धा के कारण वह धीरे धीरे उनका शत्रु बन जाता है, जो कृष्ण के विरोधी हैं। ज्यों ज्यों वह क्रमश: भगवान् की श्रेष्ठता से घृणा करने वालों का अधिकाधिक शत्रु बनता जाता है और भगवान् के अन्य श्रद्धालु सेवकों के साथ मैत्री के प्रति अधिक आकृष्ट होता जाता है, त्यों त्यों वह कनिष्ठ अधिकारी द्वितीय कोटि की अवस्था को, जिसे *मध्यम* कहते हैं, पहुँच जाता है। इस मध्यम अवस्था में वैष्णव भगवान् को समस्त कारणों का कारण और हर एक की प्रेममयी लालसा के मुलय लक्ष्य के रूप में देखता है। वह इस दूषित संसार में वैष्णवों को ही अपना एकमात्र मित्र मानता है और वह अबोध लोगों को वैष्णव समाज की शरण के अन्तर्गत लाने के लिए उत्सुक रहता है। यही नहीं, मध्यम अधिकारी उनकी संगति करने से बचता है, जो अपने आपको ईश्वर का शत्रु घोषित करते हैं। जैसे ही ऐसी मध्यम योग्यता परिपक्व हो जाती है, तो परम योग्यता का भाव स्वयं ही आने लगता है अर्थात् वह *उत्तम* *अधिकारी* अवस्था को प्राप्त होता है। ऐसा *कनिष्ठ अधिकारी गुरु* जो धाॢमक उत्सव सश्पन्न करने तथा अर्चाविग्रह की पूजा करने में लगा रहता है और अन्य वैष्णवों की, विशेष रूप से उनकी, जो भगवान् के मिशन का प्रचार करने में लगे रहते हैं, प्रशंसा नहीं करता, वह उन लोगों को विशेष अच्छा लगेगा, जो ज्ञान के शुष्क अनुशीलन में रुचि रखते हैं। जब जीव सांसारिक शुद्धि विकसित कर लेता है, तो वह गर्व से नियमित कर्म करने लगता है और अपने कर्म के फल से अपने को विरक्त करने लगता है। ऐसे विरक्त नियमित कर्म से क्रमश: ज्ञान या बुद्धिमत्ता का उदय होता है। जब यह ज्ञान प्रमुख हो उठता है, तो पुण्यात्मा भौतिकतावादी व्यक्ति परोपकारी एवं दानशील कार्यों के प्रति आकृष्ट होता है और पापकर्मों को त्याग देता है। यदि वह भाग्यशाली हुआ, तो वह दिव्य भगवद्भक्ति के अनुकूल बन जाता है। ऐसा व्यक्ति भक्ति के बौद्धिक ज्ञान की इच्छा से कनिष्ठ अधिकारी की शरण में जा सकता है। यदि वह मध्यम योग्यता प्राप्त कर लेता है, तो वह कृष्णभावनामृत के प्रचार-कार्य में लगे वैष्णव के प्रति आकृष्ट होता है। और जब वह मध्यम भक्ति के पद पर पूर्णत: परिपक्व हो जाता है, तो वह *महाभागवत* पद के प्रति आकृष्ट होता है और तब कृष्ण की कृपा से उसे अपने हृदय में महाभागवत गुरु की उच्च स्थिति का दर्शन होता है। यदि कोई व्यक्ति क्रमश: भगवद्भक्ति करता रहता है, तो वह *परमहंस महाभागवत* बन जाता है। इस अवस्था में उसके सारे कार्य, उसकी गतिविधियाँ तथा प्रचार-कार्य एकमात्र कृष्ण की तुष्टि में समॢपत रहते हैं। ऐसे शुद्ध जीव को गिराने की या उसे आच्छादित करने की शक्ति *माया* में नहीं रहती। *उपदेशामृत* (५) में श्रील रूप गोस्वामी ने जीवन की इस अवस्था को *भजनविज्ञमनन्यमन्यनिन्दादिशून्यहृदम्* कहा है। चूँकि महाभागवत, भगवान् योगेश्वर द्वारा शकि्तप्रदत्त होता है, इसलिए उसमें अति-दैवी शकि्त होती है, जिससे वह *मध्यम अधिकारी* को, जो उसके चरणचिह्नों पर चलता है, प्रेरणा तथा सफलता प्रदान कर सकता है और कनिष्ठ अधिकारी को क्रमश: मध्यम पद पर ला सकता है। ऐसी भक्तिमयी शक्ति शुद्ध भक्त के हृदय में प्राप्य करुणा के सागर से स्वयमेव उत्पन्न होती है। श्रील भक्तिसिद्धान्त सरस्वती ठाकुर ने इंगित किया है कि *महाभागवत* में भगवान् के शत्रुओं को दण्ड देने की इच्छा नहीं रहती। प्रत्युत वह मध्यम अधिकारियों तथा कनिष्ठ अधिकारियों को उन विरोधी जीवों की दूषित मनोवृत्ति को शुद्ध करने के लिए प्रचार-कार्य में लगाता है, जो इस भौतिक जगत को भ्रमवश कृष्ण से पृथक् मानते हैं। ऐसे अभागे जीव हैं, जो भक्ति के क्षेत्र में *कनिष्ठ अधिकारी* की महिमा को नहीं समझ पाते, न ही *मध्यम अधिकारी* की उच्चतर अवस्था की प्रशंसा कर सकते हैं तथा *उत्तम अधिकारी* की उच्चतम अवस्था को समझ सकते हैं। ऐसे अभागे लोग निॢवशेष मायावाद चिन्तन के प्रति आकृष्ट होकर कंस, अघ, बक तथा पूतना के चरणचिह्नों का पूर्णतया अनुसरण करते हैं और इस तरह श्री हरि द्वारा मारे जाते हैं। इस तरह इन्द्रिय योगियों का समुदाय भगवान् के चरणकमलों में अरुचि रखे रहता है। तथाकथित स्वार्थ से विकृत अपनी ²ष्टि के अनुसार प्रत्येक भौतिकतावादी विभिन्न योनियों में बारश्बार जन्म तथा मृत्यु के रूप में अपने दुर्भाग्य का चुनाव करता है। ऐसी ८४,००,००० योनियाँ हैं और भौतिकतावादी जीव तथाकथित भौतिक प्रगति के भ्रमवश अपने लिए जन्म, जरा, व्याधि तथा मृत्यु को दण्ड के रूप में स्वेच्छा से चुन लेता है। यहाँ पर ²ष्टान्त दिया गया है कि कामेच्छा के वशीभूत कामी पुरुष सारे जगत को कामुक षियों से पूर्ण देखता है। इसी तरह कृष्ण का शुद्ध भक्त सर्वत्र कृष्णभावनामृत का दर्शन करता है, भले ही वह अस्थायी रूप से आच्छादित क्यों न हो। इस तरह कोई मनुष्य अपनी ही तरह विश्व को देखता है ( *आत्मवन् मन्यते जगत्* )। इस आधार पर यह तर्क किया जा सकता है कि महाभागवत की भी ²ष्टि मोहित हो सकती है, क्योंकि *श्रीमद्भागवत* में सर्वत्र यह बात दुहराई गई है कि प्रकृति के गुणों से बद्ध लोग तनिक भी कृष्णभावनाभावित नहीं होते, अपितु वे कृष्ण के शत्रुवत् हैं। किन्तु भले ही बद्धजीव भगवान् के शत्रुवत् प्रतीत हों, तो भी यह तो शाश्वत अपरिवर्तनशील तथ्य है कि प्रत्येक जीव कृष्ण का भिन्नांश है। मनुष्य का कृष्ण के प्रति भावमय प्रेम भले ही अभी माया के प्रभाव से आच्छादित हो, किन्तु भगवान् की अहैतुकी कृपा से बद्धजीव क्रमश: कृष्णभावनामृत के पद को प्राप्त कर लेगा। वस्तुत: हर व्यक्ति कृष्ण-विछोह की पीड़ा से त्रस्त है। चूँकि बद्धजीव यह कल्पना करता है कि कृष्ण से उसका नित्य सश्बन्ध नहीं है, किन्तु वह यह निश्चित नहीं कर पाता कि उसके सारे कष्ट इसी विछोह के कारण हैं। यही *माया* है—अर्थात् ''वह जो नहीं हैÓÓ। वस्तुत: यह सोचना कि दुख का कारण कृष्ण-विछोह के अतिरिक्त अन्य कुछ है, निरी भ्रानि्त है। अतएव जब शुद्ध भक्त जीवों को इस जगत में कष्ट भोगते देखता है, तो वह यह ठीक सोचता है कि जिस तरह मैं कृष्ण-विछोह के कारण कष्ट पा रहा हूँ, उसी तरह अन्य सारे जीव भी कृष्ण-विछोह के कारण कष्ट पा रहे हैं। अन्तर इतना ही है कि शुद्ध भक्त अपनी हृदय-वेदना के कारण को ठीक तरह से निश्चित कर पाता है, जबकि बद्धजीव माया द्वारा मोहित होने से कृष्ण के साथ अपने नित्य सश्बन्ध को तथा इस सश्बन्ध की उपेक्षा से उत्पन्न असीम पीड़ा को नहीं समझ पाता। श्रील जीव गोस्वामी ने निश्नलिखित श्लोक उद्धृत किये हैं, जो भगवान् के सर्वोच्च भक्तों के प्रेममय भावों को प्रस्तुत करने वाले हैं। *श्रीमद्भागवत* के दसवें स्कन्ध (१०.३५.९) में व्रजदेवियाँ इस प्रकार कहती हैं : *वनलतास्तरव आत्मनि विष्णुं* *व्यञ्जयन्त्य इव पुष्पफलादया:।* *प्रणत भारविटपा मधुधारा:* *प्रेमहृष्टतनवो ववृषु: स्म॥* ''वन की लताएँ तथा वृक्ष फूलों तथा फलों के पूरे भार से अवनत होकर ऐसे लग रहे थे, मानों अपने हृदयों के भीतर भगवान् विष्णु को प्रकट कर रहे हों। अपने शरीरों से रसोद्रेक प्रकट करते हुए वे मधु की वर्षा कर रहे थे।ÓÓ दसवें स्कंध में ही अन्यत्र (भागवत १०.२१.१५) कहा गया है— *नद्यस्तदा तदुपधार्य मुकुन्दगीतम्* *आवर्तलक्षितमनोभवभग्नवेगा: ।* *आङ्क्षलगनस्थगितम् ऊॢमभुजैर्मुरारे-* *र्गृहणन्ति पादयुगलं कमलोपहारा:॥* ''मुकुन्द की वंशी की तान सुनकर नदियों ने बहना बन्द कर दिया, यद्यपि भँवरों की उपस्थिति से नदियों के हृदयों को अब भी निश्चित किया जा सकता था। नदियों ने अपनी लहरों रूपी भुजाओं से कमलों के पौधों का सहारा लेकर मुरारी के दोनों चरणकमल पकड़ लिये और इस तरह वे उनके आङ्क्षलगन में बद्ध हो गए।ÓÓ दसवें स्कन्ध के अन्तिम अध्याय (१०.९०.१५) में द्वारका की रानियाँ प्रार्थना करती हैं— *कुररि विलपसि त्वं वीतनिद्रा न शेषे* *स्वपिति जगति रात्र्यामीश्वरो गुप्तबोध:।* *वयमिव सखि कच्चिद् गाढनिॢवद्धचेता* *नलिननयनहासोदारलीलेक्षितेन ॥* ''हे *कुररी!* अब बहुत रात हो गई। हर कोई सो रहा है। सारा संसार शान्त है। इस समय भगवान् सो रहे हैं, यद्यपि उनका ज्ञान किसी भी परिस्थिति में अविचलित रहता है, तो फिर तुम क्यों नहीं सोती? तुम इस तरह सारी रात क्यों विलाप कर रही हो? प्रिय सखी! कहीं ऐसा तो नहीं है कि तुम भी हमारी ही तरह भगवान् के कमल-नेत्रों द्वारा, उनकी मीठी मुसकान तथा आकर्षक शब्दों से आकृष्ट हो? क्या भगवान् के वे व्यवहार तुश्हारे हृदय को उसी तरह कोंच रहे हैं, जिस तरह हमारे हृदयों को कोंचते हैं?ÓÓ श्रील विश्वनाथ चक्रवर्ती ठाकुर ने भी माता यशोदा को *उत्तम अधिकारी* के उदाहरण रूप में प्रस्तुत किया है, क्योंकि माता यशोदा ने भगवान् की वृन्दावन-लीला के समय कृष्ण के मुख के भीतर सारे जीवों को देखा था। श्रील विश्वनाथ चक्रवर्ती ठाकुर ने अपनी टीका में यह भी इंगित किया है— *अत्र पश्येदिति तथा* *दर्शनयोग्यतैव विवक्षिता, न तु तथा दर्शनस्य सार्वकालिकता।* ''इस श्लोक में *पश्येत्* शब्द का अर्थ यह नहीं है कि कोई हर क्षण कृष्ण के स्वरूप को देख रहा है, प्रत्युत इसका अर्थ यह है कि उसे भकि्त का उच्च पद प्राप्त हो चुका है, जिस पर वह कृष्ण के रूप को देख सकता है या देख पाने में समर्थ है।ÓÓ यदि केवल वे जो कृष्ण के स्वरूप को निरन्तर देखते हैं *उत्तम अधिकारी* माने जाँय तब तो नारद, व्यास तथा शुकदेव को सर्वोच्च भक्त नहीं माना जा सकता, क्योंकि वे भगवान् को सदैव सर्वत्र नहीं देखते। निस्सन्देह, नारद, व्यास तथा शुकदेव को शुद्ध भक्ति का सर्वोच्च मानदण्ड माना जाता है, अतएव असली योग्यता *तद्दि²क्षाधिक्य* है अर्थात् भगवान् को देखने की भावविह्वलता है। अतएव *भगवद्गीता*  के इस कथन को कि भक्त को कृष्ण का सर्वत्र दर्शन करना चाहिए ( *यो मां पश्यति सर्वत्र* ) उस कामी पुरुष के उदाहरण के रूप में माना जा सकता है, जो सारे जगत को सुन्दर षियों से पूर्ण मानता है। इसी तरह मनुष्य को भगवान् का दर्शन करने के लिए आध्यात्मिक ²ष्टि से इतना उत्सुक होना चाहिए कि वह सश्पूर्ण ब्रह्माण्ड में कृष्ण तथा उनकी शक्ति के अतिरिक्त अन्य कुछ भी न देख सके। *वासुदेव:* *सर्वमिति।* १९६९ में श्रील प्रभुपाद ने कैलिफोॢनया विश्वविद्यालय के प्रोफेसर जे. एफ. स्टाल के साथ हुए पत्र-व्यवहार में यह दावा किया था उनके सारे शिष्य, जो कृष्णभावनामृत के गहन कार्यक्रम का कड़ाई से पालन कर रहे थे, वास्तव में *सुदुर्लभ महात्मा* थे, जो *वासुदेव: सर्वम्* का दर्शन कर रहे थे। दूसरे शब्दों में, यदि कोई भगवान् को प्रसन्न करने की तीव्र इच्छा से कृष्णभावनामृत में निरंतर लगा रहता है और किसी दिन उनका सान्निध्य प्राप्त कर लेता है, तो यह समझना होगा कि उसके जीवन में कृष्ण के अतिरिक्त और कुछ भी नहीं है। किन्तु श्रील विश्वनाथ चक्रवर्ती ठाकुर ने हमें आगाह किया है कि सिद्धान्त रूप में या शैकि्षक रूप से यह समझ लेने से ही कि कृष्ण ही सर्वेसर्वा हैं, कोई उत्तम भक्त नहीं बन जाता। उसमें सचमुच कृष्ण के प्रति प्रेम उत्पन्न हुआ रहना चाहिए। अतएव यह लगभग समझ लेना चाहिए कि जो कोई भी उत्साहपूर्वक कृष्णभावनामृत कार्यक्रम को अपनाता है और अन्तर्राष्ट्रीय कृष्णभावनामृत समिति के प्रचार-कार्य में उत्सुकता से हाथ बँटाता है, वह *मध्यम अधिकारी* भक्त के पद पर कार्य करता है। जब ऐसा भक्त कृष्ण की सेवा करने तथा उनकी संगति करने की इच्छा से अभिभूत हो जाता है, यहाँ तक कि वह इस ब्रह्माण्ड में अन्य किसी वस्तु के प्रति आकृष्ट नहीं होता, तो उसे *उत्तम अधिकारी* वैष्णव मानना चाहिए, जैसाकि इस श्लोक में उल्लेख हुआ है। 