**देहेन्द्रियप्राणमनोधियां यो** **जन्माप्ययक्षुद्भयतर्षकृच्छ्रै: ।** **संसारधर्मैरविमुह्यमान:** **स्मृत्या हरेर्भागवतप्रधान: ॥ ४९॥** 

**शब्दार्थ** 

**देह—** **शरीर की** **; इन्द्रिय—** **इन्द्रियाँ** **; प्राण—** **प्राण-वायु** **; मन:—** **मन** **; धियाम्—** **तथा बुद्धि** **; य:—** **जो** **; जन्म—** **जन्म** **; अप्यय—** **क्षय** **; क्षुत्—** **भूख** **; भय—** **डर** **; तर्ष—** **प्यास** **; कृच्छ्रै:—** **तथा थकान से** **; संसार—** **भौतिक जीवन के** **; धर्मै:—** **अभिन्न गुणों से** **;** **अविमुह्यमान:—** **मोहित नहीं** **; स्मृत्या—** **स्मृति के कारण** **; हरे:—** **भगवान् हरि के** **; भागवत-प्रधान:—** **भक्तों में सर्वप्रमुख।** **.** 

**इस भौतिक जगत में मनुष्य का भौतिक शरीर सदैव जन्म तथा मृत्यु के अधीन रहता है। इसी** **तरह प्राण को भूख तथा प्यास सताते हैं, मन सदैव चिन्तित रहता है, बुद्धि उसके लिए लालायित** **रहती है, जिसे प्राप्त नहीं किया जा सकता और ये सारी इन्द्रियाँ भौतिक प्रकृति से निरन्तर संघर्ष** **करते रहने से अन्तत: थक जाती हैं। जो व्यक्ति भौतिक जगत के अपरिहार्य दुखों से मोहग्रस्त** **नहीं होता और भगवान् के चरणकमलों के स्मरण मात्र से उन सबसे अलग रहता है, उसे ही** **भागवत-प्रधान अर्थात् भगवान् का अग्रणी भक्त कहा जाता है।** **तात्पर्य :** श्रील मध्वाचार्य के अनुसार इस जगत में बुद्धिमान जीवों की तीन श्रेणियाँ हैं—देवता, सामान्य मनुष्य तथा असुर। समस्त शुभ गुणों से युक्त जीव अर्थात् भगवान् का अत्युन्नत भक्त चाहे वह इस पृथ्वी पर हो या अन्य लोकों में हो, *देव* कहलाता है। सामान्य मनुष्यों में प्राय: अच्छे तथा बुरे गुण होते हैं और इस मिश्रण के अनुसार वे इस संसार में सुख तथा दुख भोगते हैं। किन्तु जिनमें अच्छे गुणों का अभाव होता है तथा जो पवित्र जीवन एवं भगवद्भक्ति के शत्रु बने रहते हैं, वे *असुर* कहलाते हैं। इन तीनों श्रणियों में से सामान्य मनुष्यों तथा असुरों को जन्म, मृत्यु तथा भूख बुरी तरह सताते हैं, जबकि *देव* या देवतागण ऐसे शारीरिक कष्टों से दूर रहते हैं। वे इसलिए दूर रहते हैं क्योंकि वे अपने पुण्यकर्मों का फल भोगते हैं। *कर्म* के नियमों के अनुसार वे भौतिक जगत की स्थूल यातना से अपरिचित होते हैं। जैसाकि *भगवद्गीता* (९.२०) में भगवान् ने कहा है— *त्रैविद्या मां सोमपा: पूतपापा* *यज्ञैरिष्ट्वा स्वर्गङ्क्षत प्रार्थयन्ते।* *ते पुण्यमासाद्य सुरेन्द्रलोकम्* *अश्नन्ति दिव्यान् दिवि देवभोगान्॥* ''जो वेदों का अध्ययन करते हैं तथा सोमरस का पान करते हैं, वे स्वर्ग-प्राप्ति की गवेषणा करते हुए अप्रत्यक्ष रूप से मेरी पूजा करते हैं। वे इन्द्र के स्वॢगक धाम में जन्म लेते हैं, जहाँ वे देवताओं का-सा आनन्द भोगते हैं।ÓÓ किन्तु *भगवद्गीता* के अगले श्लोक में यह कहा गया है कि जब इन पुण्यकर्मों का फल चुक जाता है, तो उसे देवता-पद तथा उसी के साथ स्वर्ग का आनन्द छोडऩा पड़ता है और पृथ्वी पर *नर* अर्थात् सामान्य मनुष्य के रूप में लौटना होता है ( *क्षीणे पुण्ये* *मत्र्यलोकंविशन्ति* )। वस्तुत: प्रकृति के नियम इतने सूक्ष्म हैं कि हो सकता है कि कोई प्राणी पृथ्वी पर मनुष्य रूप में भी न लौट पाये बल्कि उसे अपने कर्म के अनुसार किसी कीट या वृक्ष का जन्म लेना पड़े। किन्तु भगवान् के शुद्ध भक्त को भौतिक कष्ट नहीं होता, क्योंकि वह देहात्म-बुद्धि को छोड़ चुका होता है और अपने को भगवान् कृष्ण के नित्य दास के रूप में पहचानता है। जैसाकि स्वयं भगवान् ने *भगवद्गीता* (९.२) में कहा है— *सुसुखं कर्तुमव्ययम्।* साधन-भक्ति की अवस्था में भी भक्तियोग अत्यन्त आनन्दप्रद है। इसी प्रकार श्री चैतन्य महाप्रभु के निकट समकालीन लोचन दास ठाकुर ने कहा है— *सब अवतार सार शिरोमणि केवल आनन्दकाण्ड।* यद्यपि वैदिक शाषों में कई *काण्ड* अर्थात् विभाग हैं जैसे कर्मकाण्ड, ज्ञानकाण्ड इत्यादि, किन्तु चैतन्य महाप्रभु का केवल हरिनाम संकीर्तन आन्दोलन ** अर्थात् *आनन्दकाण्ड* —शुद्ध आनन्द का मार्ग है। केवल कृष्ण-नाम का कीर्तन करने, भगवान् को अॢपत भव्य भोजन का उच्छिष्ट खाने और भगवान् की मोहक लीलाओं के कीर्तन के श्रवण से मनुष्य आनन्द के सागर में, जिसे कृष्णभावनामृत कहते हैं, मग्न हो जाता है। सौभाग्यवश यह आनन्दमय सागर हर जीव की नित्य स्थिति है बशर्ते कि वह अपने जीवन के सारे निरर्थक के विचार त्याग दे। मनुष्य को स्वयं को न तो स्थूल भौतिक देह मानना चाहिए, न चंचल मन, न कल्पना-प्रेरक बुद्धि, न ही मनुष्य को अपने को मूर्खतापूर्वक तथाकथित बौद्ध शून्यवाद से जोडऩा चाहिए। न ही उसे अपनी पहचान निॢवशेष आध्यात्मिक जीवन के सागर के रूप में करनी चाहिए, जिसे *ब्रह्मज्योति* कहते हैं और जो आच्छादित ब्रह्माण्ड से परे दिव्य आकाश के बाहरी भाग को प्रकाशित करती है। उसे तो अपने आपको परम पुरुष भगवान् का निजी नित्य दास समझना चाहिए। केवल अपनी इस स्वाभाविक स्थिति को मानने से तथा भगवान् के चरणकमलों की सेवा में रत रहने से ही मनुष्य को कृष्ण की नित्य लीलाओं में प्रत्यक्ष भाग लेने का अवसर मिल जाता है, जिस तरह अर्जुन को कृष्ण के साथ कुरुक्षेत्र युद्ध में योद्धा के रूप में कर्म करने का अवसर मिल गया था। श्रील मध्वाचार्य ने उस विधि का विस्तृत वर्णन किया है, जिससे भौतिक कष्ट उत्पन्न होते हैं। जब आसुरी प्रवृत्ति वाला बद्धजीव अपनी पहचान स्थूल भौतिक शरीर के रूप में करता है, तो उसे अनवरत आलस तथा अतृप्त कामेच्छा सताते रहते हैं, जो उसकी मानसिक शान्ति तथा गश्भीरता को भस्म कर देते हैं। जब कोई आसुरी व्यक्ति अपने को *प्राण* मानता है, तो उसे भूख सताती है और जब वह अपनी पहचान मन के रूप में करता है, तो उसे शंका, भय तथा लालसा सताती है, जिसका अन्त निराशा में होता है। जब वह अपनी पहचान बुद्धि के साथ करता है, तो उसे अपने अन्त:करण में कटुता तथा अशान्ति प्रतीत होती है। जब वह मिथ्या अहंकार के रूप में अपनी पहचान करता है, तो उसे यह सोच कर कि ''मैं कितना नीच हूँÓÓ निश्नता का अनुभव होता है। जब वह चेतना से अपनी पहचान करता है, तो उसे भूतकाल की स्मृतियाँ सताती हैं। जब वह असुर अपने को सारे जीवों का शासक बताना चाहता है, तो ये सारे कष्ट एक साथ बढ़ जाते हैं। श्रीपाद मध्वाचार्य के अनुसार पापी जीवन सुख का आसुरी मानदण्ड है। हम देख सकते हैं कि आसुरी समाज में मनोरंजन कार्यों के लिए देर रात के अंधेरे पहर सर्वोपयुक्त माने जाते हैं। जब कोई असुर यह सुनता है कि कोई व्यकि्त ४ बजे प्रात:काल उठकर देवकालीन भोर का लाभ उठा रहा है, तो वह चकित तथा मोहित हो जाता है। इसलिए *भगवद्गीता* (२.६९) में कहा गया है— *या निशा सर्वभूतानां तस्यां जागॢत संयमी।* *यस्यां जाग्रति भूतानि सा निशा पश्यतो मुने:॥* ''जो सभी प्राणियों के लिए रात होती है, वही आत्मसंयमी व्यक्तियों के लिए जगने का समय होता है और सारे जीवों के जागने का समय आत्मनिरीक्षक मुनि के निमित्त रात होती है।ÓÓ श्रील प्रभुपाद ने टीका की है, ''बुद्धिमान व्यक्तियों की दो श्रेणियाँ हैं। इनमें से एक इन्द्रियतृप्ति के भौतिक कार्यकलापों के लिए बुद्धिमान होता है और दूसरा आत्मनिरीक्षक है, जो आत्म-साक्षात्कार के अनुशीलन के लिए सचेत रहता है।ÓÓ इस तरह, जो जितना ही अवैध यौन, नशा, मांसाहार तथा द्यूत- क्रीड़ा करता है, वह आसुरी समाज में उतना ही अधिक प्रतिष्ठित होता है, जबकि कृणभावनामृत पर आधारित पवित्र समाज में इन वस्तुओं का सर्वथा उन्मूलन हो जाता है। इसी प्रकार कोई व्यक्ति ज्यों ज्यों कृष्ण के नाम तथा लीलाओं में आनन्दपूर्वक अनुरक्त होता है, त्यों त्यों वह उतना ही आसुरी समाज से कटता चला जाता है। असुरगण परमेश्वर के आत्मघोषित शत्रु होते हैं और वे उनके साम्राज्य (धाम) का मजाक उड़ाते हैं। इसीलिए श्रील मध्वाचार्य उन्हें *अधोगते:* कहते हैं अर्थात् वे जिन्होंने नर्क के गहनतम भागों में जाने का टिकट खरीद रखा है। दूसरी ओर, यदि कोई व्यक्ति भौतिक जीवन के कष्टों से अविचलित रहता है, तो वह भगवान् जैसे आध्यात्मिक पद को प्राप्त होता है। *भगवद्गीता* (२.१५) में कहा गया है— *यं हि न व्यथयन्त्येते पुरुषं पुरुषर्षभ।* *समदु:खसुखं धीरं सोऽमृतत्वाय कल्पते॥* ''हे पुरुष-श्रेष्ठ (अर्जुन)! जो व्यक्ति सुख तथा दुख से विचलित नहीं होता और दोनों में स्थिर रहता है, वह निश्चित रूप से मोक्ष का पात्र है।ÓÓ कोई व्यक्ति इस दिव्य अवस्था को भगवत्कृपा से ही प्राप्त कर सकता है। श्रील मध्वाचार्य के शब्दों में *सश्पूर्णानुग्रहाद् विष्णो:।*  श्रील भक्तिसिद्धान्त सरस्वती ठाकुर ने उस विधि का वर्णन किया है, जिससे मनुष्य *उत्तम* *अधिकारी* बन सकता है। यदि कोई व्यक्ति भाग्यशाली होता है, तो वह क्रमश: कनिष्ठ अधिकारी की संकुचित ²ष्टि तथा क्रियाओं से ऊब कर मध्यम अधिकारी की विस्तारित ²ष्टि का आदर करने लगता है, जो यह पहचान सकता है कि हर जीव को कृष्ण-भक्त बनना चाहिए और कोई भी व्यकि्त उत्तम अधिकारी भक्त के चरण-चिह्नों का अनुसरण करके जीवन-सिद्धि प्राप्त कर सकता है। ज्यों ज्यों उसकी भक्ति गहन होती जाती है और वह शुद्ध भक्त की चरणधूलि में बार बार लोटता है, उसके मन को जन्म, मृत्यु, भूख, प्यास, भय इत्यादि की यातनाएँ विचलित करना बंद कर देती हैं। जैसाकि *भक्तिरसामृतसिन्धु* (१.२.११४) में कहा गया है— *अलब्धे वा विनष्टे वा भक्ष्याच्छादनसाधने।* *अविक्लवमतिर्भूत्वा हरिमेव धिया स्मरेत्॥* ''यदि कोई भक्त ठीक से भोजन करने या ठीक से कपड़े पहनने के प्रयास में अशान्त रहता है, तो उसे इस भौतिक असफलता द्वारा अपने मन को विचलित नहीं होने देना चाहिए। प्रत्युत उसे अपनी बुद्धि अपने स्वामी कृष्ण को स्मरण करने में लगानी चाहिए और इस तरह अविचलित रहना चाहिए।ÓÓ जब कोई कृष्ण का सदैव स्मरण करने की इस विधि में परिपक्व हो जाता है, तो उसे *महाभागवत* की पदवी दी जाती है। श्रील भक्तिसिद्धान्त ने उदाहरण दिया है कि जिस तरह बच्चे की गेंद रस्सी के सिरे से बाँध दी जाती है, जिससे वह दूर न छिटक सके, उसी तरह कृष्ण की शरण में आया भक्त वैदिक आदेशों की रस्सियों से बँध जाता है और सांसारिक मामलों में कभी मग्न नहीं होता। इस सन्दर्भ में उन्होंने ऋग्वेद का उद्धरण (१.१५६.३) दिया है— *ú अस्य जानतो नाम चिद् विवक्तन् महस्ते विष्णो सुमङ्क्षत भजामहे* *ú तत् सत्* ''हे विष्णु! आपका नाम पूर्णत: दिव्य है। इस तरह यह स्वत: प्रकट है। निस्सन्देह, आपके पवित्र नाम के कीर्तन की महिमा को ठीक से बिना समझे भी, यदि हम नाम का उच्चारण उसकी महिमा को थोड़ा-सा भी समझ कर करते हैं—अर्थात् आपके नाम के शब्दों को केवल दुहराते हैं, तो हम धीरे धीरे उसे समझ जाएँगे।ÓÓ परम पुरुष, जिन्हें *प्रणव ú* द्वारा सूचित किये गये हैं, *सत्* हैं अर्थात् स्वत: प्रकट होने वाले हैं। इसलिए भय या ईष्र्या से अशान्त होते हुए भी यदि कोई व्यक्ति भगवान् के पवित्र नाम का उच्चारण करता रहता है, तो उसे भगवान् का दिव्य स्वरूप प्रकट हो जायेगा। *श्रीमद्भागवत* (६.२.१४) में और आगे पुष्टि हुई है— *सांकेत्यम् पारिहास्यं वा स्तोभं हेलनम् एव वा।* *वैकुण्ठनामग्रहणम् अशेषाघहरं विदु:॥* ''जो व्यक्ति भगवन्नाम का कीर्तन करता है, वह अपार पापों के फलों से तुरन्त छूट जाता है, भले ही वह नाम का उच्चारण अप्रत्यक्षत:, हँसी में, संगीत-विनोद के लिए या उपेक्षा-भाव से क्यों न करता हो।ÓÓ शाषों के सारे विद्वान इसे स्वीकार करते हैं।ÓÓ 