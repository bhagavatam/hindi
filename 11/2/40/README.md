**एवंव्रत: स्वप्रियनामकीत्र्या** **जातानुरागो द्रुतचित्त उच्चै: ।** **हसत्यथो रोदिति रौति गाय-** **त्युन्मादवन्नृत्यति लोकबाह्य: ॥ ४०॥** 

**शब्दार्थ** 

**एवम्-व्रत:—** **जब कोई कीर्तन करने तथा नाचने के व्रत में लगता है** **; स्व—** **अपना** **; प्रिय—** **अत्यन्त प्रिय** **; नाम—** **पवित्र नाम** **;** **कीत्र्य—** **कीर्तन के द्वारा** **; जात—** **इस तरह उत्पन्न** **; अनुराग:—** **अनुरक्ति** **; द्रुत-चित्त:—** **द्रवित हृदय** **; उच्चै:—** **उच्च स्वर से** **;** **हसति—** **हँसता है** **; अथो—** **भी** **; रोदिति—** **रोता है** **; रौति—** **विक्षुब्ध होता है** **; गायति—** **कीर्तन करता है** **; उन्माद-वत्—** **उन्मत्त की** **तरह** **; नृत्यति—** **नाचता है** **; लोक-बाह्य:—** **बाहरी लोगों की परवाह न करके।** **.** 

**भगवान् के पवित्र नाम का कीर्तन करने से मनुष्य भगवत्प्रेम की अवस्था को प्राप्त करता** **है। तब भक्त भगवान् के नित्य दास रूपी व्रत में स्थिर हो जाता है और क्रमश: भगवान् के किसी** **एक नाम तथा रूप के प्रति अत्यधिक अनुरक्त हो उठता है। जब उसका हृदय भावमय प्रेम से** **द्रवित होता है, तो वह जोर-जोर से हँसता या रोता है अथवा चिल्लाता है। कभी कभी वह उन्मत्त** **की तरह गाता और नाचता है, क्योंकि वह जन-मत के प्रति उदासीन रहता है।** **तात्पर्य :** इस श्लोक में शुद्ध भगवत्प्रेम का वर्णन किया जा रहा है। श्रील श्रीधर स्वामी ने इस आध्यात्मिक स्थिति को *सश्प्राप्तप्रेमलक्षणभक्तियोगस्य संसारधर्मातीतां गतिम्* कहा है अर्थात् जीवन की ऐसी सिद्धावस्था जिसमें भगवद्भक्ति भावमय प्रेम द्वारा समृद्ध होती है। उस समय मनुष्य के आध्यात्मिक कार्य सांसारिक मामलों की सीमा से परे होते हैं। *श्रीचैतन्य-चरितामृत* (आदि ७.७८) में श्री चैतन्य महाप्रभु का निश्नलिखित कथन प्राप्त है— *धैर्य धरिते नारि, हैलाम उन्मत्त।* *हासि, कान्दि, नाचि, गाइ, यैछे मद-मत्त॥* ''शुद्ध भाव में भगवन्नाम का कीर्तन करते हुए मैं अपने को खो देता हूँ और इस तरह मैं पागल की भाँति हँसता, चिल्लाता, नाचता तथा गाता हूँ।ÓÓ चैतन्य महाप्रभु तुरन्त अपने गुरु के पास यह पूछने के लिए पहुँचे कि वे कृष्ण के पवित्र नाम के कीर्तन से पागल जैसे क्यों दिखने लगे हैं। उनके गुरु ने उत्तर दिया— *कृष्णनाममहामन्त्रेर एइ तऽस्वभाव।* *येइ जपे, तार कृष्णे उपजये भाव॥* ''यह तो हरे कृष्ण महामंत्र की प्रकृति है कि जो भी इसका कीर्तन करता है, उसमें तुरन्त कृष्ण के प्रति प्रेम-भाव का विकास हो जाता है।ÓÓ (चैतन्य चरितामृत, आदि ७.८३) इस सन्दर्भ में श्रील प्रभुपाद ने टीका की है, ''ये लक्षण शुद्ध भक्त के शरीर में स्पष्ट दिखने लगते हैं। कभी कभी जब कृष्णभावनामृत आन्दोलन के हमारे छात्र कीर्तन करते और नाचते हैं, तो भारत-वर्ष के लोग भी यह देखकर आश्चर्यचकित हो जाते हैं कि इन विदेशियों ने किस तरह इस भाव-शैली में कीर्तन करना तथा नाचना सीख लिया है। किन्तु जैसाकि चैतन्य महाप्रभु ने बतलाया है यह अवयासवश नहीं होता, क्योंकि ये लक्षण हरे कृष्ण महामंत्र का कीर्तन करने वाले किसी भी व्यकि्त में बिना किसी विशेष प्रयास के, प्रकट हो सकते हैं।ÓÓ श्रील भक्तिसिद्धान्त सरस्वती ठाकुर ने इस सन्दर्भ में हमको अपवित्र *सहजियों* से आगाह किया है, जो अवैध रूप से भगवान् की लीलाओं का अनुकरण करते हैं और वैदिक शाषों के आदर्श आदेशों की उपेक्षा करते हुए पुरुषोत्तम रूप कृष्ण के पद को मूर्खतापूर्वक नकल करने एवं इस तरह भगवान् की उच्च लीलाओं का भद्दा मजाक उड़ाने का प्रयत्न करते हैं। उनके तथाकथित भाव-लक्षणों यथा चिल्लाने, काँपने तथा पृथ्वी पर गिर पडऩे को भक्ति के उच्च लक्षणों से संभ्रामित नहीं करना चाहिए जिनका वर्णन श्रीधर स्वामी ने *सश्प्राप्तप्रेमलक्षणभक्तियोग* के रूप में किया है। इस सश्बन्ध में श्रील प्रभुपाद की टिप्पणी है कि ''जिसने यह भाव-अवस्था प्राप्त कर ली है, वह माया के चंगुल में और अधिक समय तक नहीं रहता।ÓÓ इसी प्रकार कृष्णदास कविराज कहते हैं— *पञ्चम पुरुषार्थ—प्रेमानन्दामृत-सिन्धु।* *मोक्षादि आनन्द यार नहे एक बिन्दु॥* ''जिस भक्त ने भाव (भगवत्प्रेम) उत्पन्न कर लिया हो उसके लिए धर्म, अर्थ, काम तथा मोक्ष से प्राप्त होने वाला आनन्द सागर की तुलना में एक बूँद जैसा प्रतीत होता है।ÓÓ ( *चैतन्य-चरितामृत, आदि*  ७.८५) जैसाकि इस अध्याय के पिछले श्लोक में कहा गया है *गायन् विलज्जो विचरेद् असंग:* —जब मनुष्य असंग अर्थात् भौतिक इन्द्रियतृप्ति की आसक्ति से रहित होता है, तो उसमें भगवत्प्रेम के भाव- लक्षण प्रकट होते हैं। इस श्लोक के *लोक-बाह्य:* शब्द से सूचित होता है कि प्रेम पद को प्राप्त शुद्ध भक्त देहात्म बुद्धि वाले सामान्य लोगों द्वारा किए गए उपहास, प्रशंसा, आदर अथवा आलोचना की परवाह नहीं करता। कृष्ण परब्रह्म भगवान् हैं और जब वे अपने शरणागत सेवक को अपना दर्शन देते हैं, तो ब्रह्म के स्वभाव के विषय में सारा सन्देह तथा चिन्तन छू-मन्तर हो जाता है। इस सश्बन्ध में श्रीपाद मध्वाचार्य ने वराह पुराण का एक श्लोक उद्धृत किया है— *केचिद् उन्मादवद् भक्ता बाह्मय-ङ्क्षलग-प्रदर्शका:।* *केचिद् आन्तरभक्ता: स्यु: केचिच्चैवोभयात्मका:।* *मुख प्रसादाद् दार्ढयाच्च भक्तिज्र्ञेया न चान्यत:॥* ''कुछ भगवद्भक्त पागलों की तरह के, कुछ अन्तर्मुखी भक्तों की तरह के और कुछ दोनों के स्वभावों के बाह्य लक्षण प्रदॢशत करते हैं। किसी के स्थैर्य तथा उसके मुख से निकलने वाले दयामय स्वरों से उसकी भक्ति जानी जा सकती है, अन्यथा नहीं।ÓÓ श्रील विश्वनाथ चक्रवर्ती ठाकुर ने भावमय प्रेम में हँसने तथा भगवत्प्रेम में अन्य लक्षणों को बतलाने वाला एक अतीव सुन्दर उदाहरण दिया है, ''ओह, वह यशोदा-पुत्र चोर कृष्ण मेरे घर में माखन चुराने के लिए घुसा है। उसे पकड़ो और उसे दूर रखो।ÓÓ एक वृद्ध *गोपी* जरती के ये धमकी- भरे शब्द सुनकर कृष्ण तुरन्त घर से भागने के लिए तैयार हो जाते हैं। जिस भक्त को यह दिव्य लीला प्रत्यक्ष प्रकट होती प्रतीत होती है, वह भावमय प्रेम में हँसता है, किन्तु सहसा उसे कृष्ण नहीं दिखने लगते। तब वह अतीव शोक में चिल्लाता है, ''ओह! मुझे संसार की सबसे बड़ी सश्पत्ति मिली थी, जो अब मेरे हाथों से सहसा छूट गई है।ÓÓ इस प्रकार भक्त जोर से चिल्लाता है, ''हे प्रभु! आप कहाँ हैं? आप जवाब दीजिये न!ÓÓ इस पर भगवान् उत्तर देते हैं, ''हे भक्त! मैंने तुश्हारी ऊँची आवाज में शिकायत सुन ली है, अतएव मैं फिर से तुश्हारे सामने आया हूँ।ÓÓ भगवान् कृष्ण को पुन: देखकर भक्त गा उठता है, ''आज मेरा जीवन सफल हो गया।ÓÓ इस तरह दिव्य आनन्द से अभिभूत होकर वह पागल की तरह नाचने लगता है।ÓÓ श्रील विश्वनाथ चक्रवर्ती ठाकुर यह भी टिप्पणी करते हैं कि *द्रुतचित्त:* शब्द यह बतलाता है कि भगवान् का दर्शन करने की चिन्ता रूपी अग्नि से भक्त का हृदय पिघल कर जश्बू नदी के समान बन जाता है। वे यह भी इंगित करते हैं कि— *नामकीर्तनस्य सर्वोत्कर्षम्* —यह श्लोक तथा पिछला श्लोक *श्रवणं कीर्तनं विष्णो:* के उच्च पद को बतलाते हैं। चैतन्य महाप्रभु ने भी निश्नलिखित उद्धरण देते हुए इसी पर बल दिया है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* ''इस कलियुग में आध्यात्मिक उन्नति के लिए भगवन्नाम के अतिरिक्त कोई विकल्प नहीं, कोई विकल्प नहीं, कोई विकल्प नहीं है।ÓÓ *चैतन्य-चरितामृत* के ( *आदि* ७.७६) के तात्पर्य में श्रील प्रभुपाद ने इस श्लोक की विस्तृत व्यालया की है। श्रील भक्तिसिद्धान्त सरस्वती ठाकुर की संस्तुति है कि हम इस प्रसंग के लिए निश्नलिखित श्लोक पढ़ें— *परिवदतु जनो यथा तथा वा* *ननु मुखरो न वयं विचारयाम:।* *हरिरसमदिरामदातिमत्ता* *भुवि विलुठामो नटामो निॢवशाम:॥* ''बातूनी जनता चाहे जो भी कह ले, हम उसकी परवाह नहीं करेंगे। कृष्ण-प्रेम की मतवाली सुरा के भाव से उन्मत्त हम इधर-उधर दौड़ते, पृथ्वी पर लुढ़कते-पुढ़कते तथा भावावेश में नाचते हुए जीवन का आनन्द लूटेंगे।ÓÓ (पद्यावली ७३) 