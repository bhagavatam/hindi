**ब्रह्मंस्तथापि पृच्छामो धर्मान्भागवतांस्तव ।** **यान्श्रुत्वा श्रद्धया मत्र्यो मुच्यते सर्वतो भयात् ॥ ७॥** 

**शब्दार्थ** 

**ब्रह्मन्—** **हे ब्राह्मण** **; तथा अपि—** **इतने पर भी (यद्यपि आपके दर्शनों से ही मैं पूर्ण सन्तुष्ट हूँ)** **; पृच्छाम:—** **मैं पूछ रहा हूँ** **;** **धर्मान्—** **धाॢमक कर्तव्यों को** **; भागवतान्—** **जो विशेष रुप से भगवान् को प्रसन्न करने के निमित्त हैं** **; तव—** **तुमसे** **; यान्—** **जिन्हें** **; श्रुत्वा—** **सुनकर** **; श्रद्धया—** **श्रद्धापूर्वक** **; मत्र्य:—** **जिसका मरण निश्चित है** **; मुच्यते—** **छूट जाता है** **; सर्वत:—** **समस्त** **;** **भयात्—** **भय से।** **.** 

**हे ब्राह्मण, यद्यपि मैं आपके दर्शन मात्र से सन्तुष्ट हूँ, तो भी आपसे मैं उन कर्तव्यों के विषय** **में पूछना चाहता हूँ, जो भगवान् को आनन्द प्रदान करने वाले हैं। जो भी मत्र्य प्राणी इनके विषय** **में श्रद्धापूर्वक श्रवण करता है, वह समस्त प्रकार के भय से मुक्त हो जाता है।** **तात्पर्य :** श्रील जीव गोस्वामी के अनुसार नारद मुनि वसुदेव को उपदेश देने में हिचकिचा रहे होंगे, क्योंकि कृष्ण के पिता होने से वे वसुदेव के उच्च पद का सहज आदर कर रहे थे। नारद ने सोचा होगा कि वसुदेव पहले से कृष्णभावनामृत में दक्ष हैं, अतएव उन्हें भकि्त की विधि का उपदेश देने की आवश्यकता नहीं है। इसीलिए, नारद की सश्भावित हिचक को भाँपकर ही, वसुदेव ने नारद से कृष्ण- भक्ति के विषय में उपदेश देने का विशेष अनुरोध किया। यह शुद्ध भक्त का लक्षण है। कृष्ण का शुद्ध भक्त कभी भी अपने को उच्च नहीं मानता, अपितु वह विनीत भाव से अनुभव करता है कि उसकी भक्ति अत्यन्त अपूर्ण है। किन्तु किसी तरह भगवान् कृष्ण अपनी अहैतुकी कृपावश, ऐसी अपूर्ण सेवा को स्वीकार कर रहे हैं। इस सश्बन्ध में श्री चैतन्य महाप्रभु ने *शिक्षाष्टक* (३) में कहा है— *तृणादपि सुनीचेन तरोरपि सहिष्णुना।* *अमानिना मानदेन कीर्तनीय: सदा हरि:॥* ''अपने को सड़क के तृण से भी तुच्छ मानते हुए, मनुष्य मन की विनीत अवस्था में भगवान् के पवित्र नाम का कीर्तन कर सकता है। उसे वृक्ष से भी अधिक सहनशील, मिथ्या प्रतिष्ठा के भाव से रहित होना चाहिए, और अन्यों को सभी प्रकार से सश्मान देने के लिए तैयार रहना चाहिए।ÓÓ इस भौतिक जगत में बद्धजीव अपने तथाकथित वंश को लेकर मिथ्या गॢवत रहते हैं। यह गर्व मिथ्या है क्योंकि इस भौतिक जगत में जिसने भी जन्म लिया है, वह पतित अवस्था में होता है, भले ही वह कितनी ही अच्छी स्थिति में क्यों न हो। किन्तु वसुदेव, निश्चित ही पतित नहीं थे, क्योंकि उनका जन्म कृष्ण के परिवार में हुआ था। चूँकि वे कृष्ण के पिता थे, अतएव उनका पद अत्युच्च था, किन्तु शुद्ध भक्त होने के कारण वे कृष्ण के साथ विशिष्ट सश्बन्ध होने पर भी गॢवत नहीं थे। विपरीत इसके, अपने को आध्यात्मिक ज्ञान में न्यून मानकर, उन्होंने कृष्णभावनामृत के महान् उपदेशक नारद मुनि के आगमन का लाभ उठाने की ²ष्टि से, तुरन्त ही उनसे भक्ति के विषय में जिज्ञासा प्रकट की। कृष्ण के शुद्ध भक्त की यह अतुलनीय विनम्रता निॢवशेषवादी की उस मिथ्या विनम्रता से कहीं अधिक श्रेष्ठ है, जो ऊपर से विनीत साधु-व्यक्ति का आचरण करते हुए ईश्वर के समतुल्य बनने की इच्छा रखता है। *भयम्* की उत्पत्ति कृष्ण से नहीं, अपितु किसी अन्य वस्तु को देखने से होती है ( *द्वितीयाभिनिवेशत:* )। जैसाकि *वेदान्त सूत्र* में कहा गया है ( *जन्माद्यस्य यत:* ) तथा *भगवद्गीता* में पुष्टि की गई है ( *अहं सर्वस्य प्रभव:, वसुदेव: सर्वमिति—* ) प्रत्येक वस्तु वास्तव में भगवान् से ही उदभूत होती है। कृष्ण प्रत्येक जीव के शुभैषी मित्र हैं ( *सुहृदं सर्वभूतानाम्* )। यदि जीव भगवान् की आज्ञा का उल्लंघन करने का दिग्भ्रमित प्रयास छोड़ देता है और भगवान् की शरण ग्रहण कर लेता है, तो निस्सन्देह, उसे कृष्ण के साथ अपने नित्य सश्बन्ध का ²ढ़ विश्वास हो जाता है। शरणागत व्यक्ति वास्तव में अनुभव करता है कि कृष्ण उसके शुभैषी मित्र हैं, और चूँकि वह मित्र सारे जगत का परम नियन्ता होता है, अतएव भय का कोई कारण नहीं रहता। धनी पुरुष का पुत्र अपने पिता की जागीर में दौरा करते समय आश्वस्त रहता है। इसी तरह अधिकारप्रदत्त सरकारी प्रतिनिधि अपने कर्तव्य को सश्पन्न करने में आश्वस्त रहता है। इसी प्रकार, कृष्ण का भक्त भी, भगवान् के प्रतिनिधि के रूप में आश्वस्त रहता है, क्योंकि वह हर क्षण समझता रहता है कि समग्र भौतिक तथा आध्याति्मक सृष्टि उसके उदार स्वामी के नियंत्रण में है। किन्तु अभक्त व्यकि्त, कृष्ण के पद को नहीं मानता और वह उसे कृष्ण से भिन्न रूप में कल्पना करता है। उदाहरणार्थ, यदि सरकारी सेवक सोचता है कि कोई ऐसी खतरनाक अड़चन आन पड़ी है, जिसे सरकारी शक्ति से वश में नहीं किया जा सकता, तो वह भयभीत हो उठता है। यदि कोई बच्चा यह सोचता है कि ऐसी भी कोई शकि्त है, जिसे उसका पिता नहीं दबा सकता, तो वह भयभीत हो जाता है। इसी तरह से, क्योंकि हम कृत्रिम रूप से यह सोचते हैं कि इस जगत में कुछ बातें ऐसी हैं, जो शुभेच्छु भगवान् के पूर्ण नियंत्रण में नहीं हैं, हम भयभीत हो उठते हैं। द्वितीय वस्तु की (कृष्ण के अतिरिक्त) ऐसी धारणा *द्वितीयाभिनिवेश* कहलाती है, जो तुरन्त ही *भयम्* का वातावरण उत्पन्न कर देती है। कृष्ण *अभयंकर* कहलाते हैं, जिसका अर्थ है कि वे अपने भक्त के हृदय के सारे भय को विनष्ट कर देते हैं। कभी कभी अनेक वर्षों तक निॢवशेषवादी चिन्तन तथा भौतिकतावादी, जीवन के भोग के पश्चात् ङ्क्षककर्तव्यविमूढ़ हुए तथाकथित विद्वान भयभीत तथा चिन्तातुर हो उठते हैं। श्रील भक्तिसिद्धान्त सरस्वती ऐसे विचलित दार्शनिकों की तुलना *छान्दोग्य उपनिषद्* में वॢणत बद्ध गिद्ध से करते हैं। ऐसे चिन्तक भय से मुक्ति की कामना करते हुए दुर्भाग्य से काल्पनिक मोक्ष ( *विमुक्तमानिन:* ) को गढ़ लेते हैं और निॢवशेष या शून्य की शरण लेने का प्रयास करते हैं। किन्तु *भागवत* (१०.२.३२) में कहा गया है *आरुह्य कृच्छ्रेण परंपदं तत:। पतन्त्यधोऽना²तयुष्मदङ्घ्रय:* क्योंकि ऐसे चिन्तक भगवान् से अपने नित्य सश्बन्ध को नकारने की अपनी मूल त्रुटि को ठीक नहीं कर पाये हैं, अत: वे अपनी मनगढंत मुक्ति से नीचे गिरकर भयभीत अवस्था में रहते जाते हैं। किन्तु, वसुदेव कृष्ण की भक्ति के विषय में अधिकाधिक सुनने के लिए खुले तौर पर उत्सुक हैं, इसीलिए कहते हैं *यान् श्रुत्वा श्रद्धया मत्र्यो मुच्यते* *सर्वतो भयात्* —कृष्ण की शुद्ध भक्ति के विषय में केवल श्रवण करने से बद्धजीव सभी प्रकार के भय से मुक्त हो सकता है और यह दिव्य स्वतंत्रता निश्चय ही नित्य है। 