**तान्रोचमानान्स्वरुचा ब्रह्मपुत्रोपमान्नव ।** **पप्रच्छ परमप्रीत: प्रश्रयावनतो नृप: ॥ २७॥** 

**शब्दार्थ** 

**तान्—** **उनको** **; रोचमानान्—** **चमकते हुए** **; स्व-रुचा—** **अपने ही तेज से** **; ब्रह्म-पुत्र-उपमान्—** **ब्रह्मा के पुत्रों के समान** **; नव—** **नौ** **;** **पप्रच्छ—** **पूछा** **; परम-प्रीत:—** **आनन्दविभोर** **; प्रश्रय—** **विनयपूर्वक** **; अवनत:—** **नमस्कार किया** **; नृप:—** **राजा ने।** **.** 

**दिव्य आनन्द से विभोर होकर राजा ने विनयपूर्वक अपना शीश झुकाया और तब नौ मुनियों** **से प्रश्न पूछना शुरू किया। ये नवों महात्मा अपने ही तेज से चमक रहे थे और इस प्रकार से** **ब्रह्मा के पुत्रों अर्थात् चार कुमारों के समान प्रतीत हो रहे थे।** **तात्पर्य :** श्रील श्रीधर स्वामी ने यह इंगित किया है कि *स्वरुचा* शब्द यह बताता है कि *नव-योगेन्द्र*  अपने आध्यात्मिक तेज से चमक रहे थे, अपने आभूषणों या अन्य कारण से नहीं। परमात्मा अर्थात, भगवान् कृष्ण समस्त प्रकाश के आदि स्रोत हैं। उनका दैदीप्यमान शरीर उस सर्वव्यापी ब्रह्मज्योति का स्रोत है, जो असंलय ब्रह्माण्डों को आश्रय देने वाली अनन्त दिव्य ज्योति है ( *यस्य प्रभा प्रभवतो* *जगदण्डकोटि* )। आत्मा भी भगवान् का अंश होने से आत्मतेजवान है। वस्तुत: भगवद्धाम की प्रत्येक वस्तु आत्मतेजवान है, जैसाकि *भगवद्गीता* (१५.६) में कहा गया है— *न तद् भासयते सूर्यो न शशांको न पावक:।* *यद्गत्वा न निवर्तन्ते तद्धाम परमं मम॥* यह पहले भी कई प्रकार से बतलाया जा चुका है कि *नव-योगेन्द्र* भगवान् के शुद्ध भक्त थे। पूर्णतया कृष्णभावनाभावित जीव होने से स्वभावत: उनसे आत्मा का प्रखर तेज बाहर निकलता रहता था, जैसाकि *स्वरुचा* शब्द से सूचित है। श्रील श्रीधर स्वामी ने यह भी इंगित किया है कि *ब्रह्मपुत्रोपमान्*  शब्द सूचित करता है कि *नव-योगेन्द्र* चारों कुमारों के ही समान उच्च आध्यात्मिक पद को प्राप्त थे। चौथे स्कंध में बतलाया गया है कि महाराज पृथु ने चारों कुमारों का अत्यन्त प्रेम तथा सश्मान के साथ स्वागत किया था और यहाँ पर राजा निमि भी उसी तरह से भगवान् ऋषभदेव के नवों पुत्रों का स्वागत करते हैं। उन्नति तथा सुख की कामना करने वालों के लिए आदर्श आध्याति्मक शिष्टाचार यही है कि उच्च वैष्णवों का स्वागत प्रेम तथा सश्मान के साथ किया जाय। 

**श्रीविदेह उवाच** 