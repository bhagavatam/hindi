**को नु राजन्निनि्द्रयवान्मुकुन्दचरणाश्बुजम् ।** **न भजेत्सर्वतोमृत्युरुपास्यममरोत्तमै: ॥ २॥** 

**शब्दार्थ** 

**क:—** **कौन** **; नु—** **निस्सन्देह** **; राजन्—** **हे राजा** **; इन्द्रिय-वान्—** **इन्द्रियों से युक्त** **; मुकुन्द-चरण-अश्बुजम्—** **भगवान् मुकुन्द के** **चरणकमलों को** **; न भजेत्—** **नहीं पूजेगा** **; सर्वत:-मृत्यु:—** **सभी ओर से मृत्यु का सामना करते हुए** **; उपाश्यम्—** **पूज्य** **; अमर-** **उत्तमै:—** **सर्वश्रेष्ठ मुक्त पुरुषों द्वारा।** **.** 

**हे राजन्, इस भौतिक जगत में बद्धजीवों को जीवन के पग-पग पर मृत्यु का सामना करना** **पड़ता है। इसलिए बद्धजीवों में ऐसा कौन होगा, जो बड़े से बड़े मुक्त पुरुष के लिए भी पूज्य** **भगवान् मुकुन्द के चरणकमलों की सेवा नहीं करेगा।** **तात्पर्य :** इस श्लोक में *इन्द्रियवान्* शब्द महत्त्वपूर्ण है। इसका अर्थ है ''इन्द्रियों से युक्तÓÓ। यद्यपि हम भौतिक जगत के भीतर बद्ध हैं, किन्तु भगवान् की कृपा से हमें मनुष्य शरीर मिला हुआ है, जिसमें विभिन्न इन्द्रियाँ होती हैं यथा, आँखें, कान, जीभ, नाक तथा त्वचा। सामान्यतया बद्धजीव इन्द्रियतृप्ति के लिए इन इन्द्रियों का उपयोग भौतिक प्रकृति का शोषण करने के मिथ्या प्रयास में करते हैं। किन्तु हमारी भौतिक इन्द्रियाँ तथा उनके विषय क्षणिक हैं और माया द्वारा प्रदत्त इन क्षणिक विषयों से युक्त अपनी क्षणिक इन्द्रियों को तुष्ट करने के प्रयास में शान्त या सुखी रह पाना सश्भव नहीं है। वस्तुत: भौतिक इन्द्रियों को तुष्ट करने के हमारे अथक प्रयास अनिवार्य रूप से विपरीत परिणाम अर्थात् भौतिक कष्ट लाने वाले होते हैं। पुरुष षी द्वारा आकृष्ट होता है। कामवासना जागृत होने से वह उसके साथ विवाह कर लेता है और शीघ्र ही उसका परिवार बन जाता है, जिसे अधिकाधिक लालन-पालन करने की आवश्यकता होती है। इस तरह उसका निर्दोष तथा सरल जीवन समाप्त हो जाता है और वह अपने जीवन का अधिकांश अपने परिवार की आवश्यकताओं को पूरा करने में गधे की तरह कठिन श्रम करते हुए व्यतीत करता है। *श्रीमद्भागवत* के तृतीय स्कन्ध में भगवान् कपिल स्पष्ट बतलाते हैं कि आजीवन अथक कार्य करने के बावजूद परिवार के लोग पिता से असन्तुष्ट रहते हैं और जब थका- मांदा पिता वृद्धावस्था को प्राप्त होता है, तो परिवार के चिढ़े हुए सदस्य उससे उसी तरह व्यवहार करते हैं, जिस तरह किसान अपने बूढ़े तथा अनुपयोगी बैल से करता है। कभी कभी पुत्रगण अपने पिता के धन को उत्तराधिकार के रूप में प्राप्त करने के सपने देखते हैं और चुपके-चुपके उसके मरने की बाट जोहते हैं। आजकल लोग वृद्ध माता-पिता की शुश्रूषा करने के कष्ट से चिढ़ते हैं, अतएव उन्हें ऐसे संस्थानों में भेज देते हैं, जहाँ वे अपने तथाकथित प्रियजनों के लिए जीवन-भर कठोर श्रम करते रहने पर भी अकेले उपेक्षित मर जाते हैं। इंगलैड के एक डाक्टर का कष्ट-रहित-मृत्यु का सुझाव है कि जो वृद्ध व्यक्ति कार्य न कर सकें, उन्हें दवा देकर मार डाला जाय। आजकल कुछ लोग भौतिक इन्द्रियतृप्ति की इच्छा करते हुए पारिवारिक जीवन की असुविधा से बचने की आशा से षियों के साथ ''मुक्तÓÓ यौन सश्बन्ध स्थापित करना चाहते हैं, जिससे विवाह की मुसीबत न उठानी पड़े। जन्म निरोध तथा गर्भपात द्वारा वे बच्चों के पालन-पोषण की झंझट से मुक्त हो लेते हैं। इस तरह बिना किसी भौतिक रुकावट के वे भौतिक इन्द्रियतृप्ति का आनन्द लूटने की आशा करते हैं। किन्तु प्रकृति के नियमों के द्वारा ऐसे व्यकि्त भगवान् के प्रति अपने असली कर्तव्य से बचने एवं अपनी इन्द्रियतृप्ति के लिए अन्यों को बिना किसी विचार के ङ्क्षहसा तथा कष्ट पहुँचाने के कारण पाप के जाल में बंध जाते हैं। अपवित्र कार्यों के जाल में बँधकर वे अपनी मूल शुद्ध चेतना से दूर होते जाते हैं और धीरे धीरे प्रकृति के नियमों को समझने की सारी शक्ति गँवा बैठते हैं। इसीलिए यहाँ पर *सर्वतोमृत्यु:* कहा गया है। मृत्यु सहसा प्रकट होती है, जिससे ऐसे आश्वस्त इन्द्रियभोक्ता चौंक पड़ते हैं और मृत्यु उनके तथाकथित सारे भौतिक सुख के कार्यक्रमों को विनष्ट कर देती है। प्राय: ऐसे लोगों को भयानक रोग लग जाते हैं और उन्हें अकथनीय कष्ट भोगना पड़ता है, जिसका अन्त मृत्यु के साथ होता है। यदि कोई शुभेच्छु उनसे इन तथ्यों का संकेत करता है और उन्हें असलियत बताने का प्रयास करता है, तो वे नाराज होकर उस पर धाॢमक मनचला या निराशावादी होने का दोषारोपण करते हैं। इस तरह से प्रकृति के नियमों की तनिक भी परवाह नहीं करते, जब तक कि ये नियम उसे ध्वस्त नहीं कर देते और उन्हें निराधार आशा के लोक से बाहर नहीं निकाल फेंकते। पापमय फलों के अत्यधिक संचयन के फलस्वरूप कर्म के नियमों द्वारा उन्हें महान् कष्ट भोगना पड़ता है। जीवन की निश्न योनियों में गिर कर वे स्थूल इन्द्रियों के परे सारी वस्तुओं की समस्त जागरूकता खो देते हैं। कभी कभी जीव भौतिकतावादी इन्द्रियतृप्ति के दुखद प्रभाव को समझ पाता है। भौतिकतावादी जीवन की वेदना तथा कष्ट से हताश होकर तथा उच्चतर जीवन से अनजान होकर वह नव-बौद्ध दर्शन को ग्रहण करके तथाकथित शून्यवाद की शरण ढूँढ़ता है। किन्तु भगवान् के साम्राज्य में वास्तविक शून्य नहीं है। शून्य से तदाकार होने की इच्छा भौतिक पीड़ा के विरुद्ध प्रतिक्रिया होती है। यह ब्रह्म की कोई बोधगश्य धारणा नहीं है। उदाहरणार्थ, यदि मेरे पाँव में असह्य पीड़ा हो और वह ठीक न की जा सके, तो अन्ततोगत्वा मैं अपना पाँव कटाने के लिए तैयार हो जाऊँ। किन्तु पीड़ा को हटाना और अपने पाँव को बनाये रखना अधिक उत्तम होगा। इसी तरह हम मिथ्या अहंकारवश सोचते हैं, ''मैं सर्वेसर्वा हूँ। मैं सबसे महत्त्वपूर्ण व्यक्ति हूँ। मेरे बराबर कोई बुद्धिमान नहीं।ÓÓ इस तरह सोचते हुए हम निरन्तर कष्ट पाते हैं और गहन चिन्ता का अनुभव करते हैं। किन्तु ज्योंही हम अपने को कृष्ण का क्षुद्र नित्य दास स्वीकार करके अहंकार को हटा देते हैं, त्योंही हमारा अहंकार हमें महान् आनन्द प्रदान करता है। वैकुण्ठ के स्वामी श्रीकृष्ण सदैव दिव्य आनन्द में निमग्न रहते हैं। वस्तुत: श्रीकृष्ण समस्त आनन्द के आगार हैं। भौतिकतावादी भोग में डूबे लोग सर्वव्यापक मृत्यु के नियमों से बँधे हैं, किन्तु यदि हम भगवान् की सेवा करने का प्रयास करें, तो हम तुरन्त उनकी *ह्लादिनी शक्ति* से जुड़ जाते हैं। यदि हम कृष्ण के प्रामाणिक प्रतिनिधि, गुरु, के मार्गदर्शन में उनकी सेवा करें, तो हमें भौतिक कष्ट से तुरन्त छुटकारा मिल सकता है। तब हम शून्य के पीछे नहीं दौड़े, अपितु भगवान् की सेवा में असीम आध्यात्मिक आनन्द का आस्वाद अनुभव करेंगे। *सर्वतोमृत्यु:* यह भी सूचित करता है कि जन्म तथा मृत्यु ब्रह्माण्ड के प्रत्येक लोक में हैं। अतएव हमारे ये तथाकथित अन्तरिक्ष यात्रा तथा विश्वचेतना व्यर्थ हैं, क्योंकि मौलिक जगत में कहीं भी नित्य जीवन नहीं है। अन्त में कृष्ण के अतिरिक्त अन्य किसी वस्तु की सेवा में लगने की व्यर्थता को समझना और नित्य तथा आनन्दमय की सेवा करना बुद्धि का सर्वोच्च विकास है। यद्यपि हमारी वर्तमान बुद्धि संकुचित है और प्रकृति के नियमों द्वारा बद्ध है, किन्तु नश्वर तथा व्यर्थ एवं नित्य तथा असली के मध्य भेद करना सीख कर भगवान् मुकुन्द के चरणकमलों की शरण ग्रहण करके अपने लिए असीम सौभाग्य की सृष्टि कर सकते हैं। 