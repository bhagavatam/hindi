**अविद्यमानोऽप्यवभाति हि द्वयो** **ध्यातुॢधया स्वप्नमनोरथौ यथा ।** **तत्कर्मसङ्कल्पविकल्पकं मनो** **बुधो निरुन्ध्यादभयं तत: स्यात् ॥ ३८॥** 

**शब्दार्थ** 

**अविद्यमान:—** **वास्तव में उपस्थित नहीं** **; अपि—** **यद्यपि** **; अवभाति—** **प्रकट होता है** **; हि—** **निस्सन्देह** **; द्वय:—** **द्वैत** **; ध्यातु:—** **अनुभव करने वाले व्यक्ति की** **; धिया—** **बुद्धि से** **; स्वप्न—** **सपना** **; मन:-रथौ—** **अथवा इच्छा का उत्पन्न होना** **; यथा—** **जिस तरह** **;** **तत्—** **इसलिए** **; कर्म—** **कर्मों का** **; सङ्कल्प-विकल्पकम्—** **संकल्प-विकल्प को** **; मन:—** **मन** **; बुध:—** **बुद्धिमान व्यक्ति** **;** **निरुन्ध्यात्—** **वश में लाना चाहिए** **; अभयम्—** **निर्भीकता** **; तत:—** **इस तरह से** **; स्यात्—** **हो सकता है।** **.** 

**यद्यपि भौतिक जगत का द्वैत अन्तत: विद्यमान नहीं रहता, किन्तु बद्धजीव अपनी बद्ध-** **बुद्धि के प्रभाववश इसे असली अनुभव करता है। कृष्ण से पृथक् जगत के काल्पनिक अनुभव** **की तुलना स्वप्न देखने तथा इच्छा करने से की जा सकती है। जब बद्धजीव रात में इच्छित या** **भयावनी वस्तु का सपना देखता है अथवा जब वह जो कुछ चाहता है या जिससे दूर रहना** **चाहता है उनका दिवास्वप्न देखता है, तो वह ऐसी वास्तविकता को जन्म देता है, जिसका** **अस्तित्व उसकी कल्पना से परे नहीं होता। मन की प्रवृत्ति इन्द्रियतृप्ति पर आधारित विविध कार्यों** **को स्वीकार करने तथा उन्हें बहिष्कृत करने की होती है। इसलिए बुद्धिमान व्यक्ति को मन पर** **नियंत्रण रखना चाहिए और वस्तुओं को कृष्ण से पृथक् देखने के भ्रम से इसे अलग रखना** **चाहिए। जब मन इस तरह वश में हो जायेगा, तो उसे वास्तविक निर्भीकता का अनुभव होगा।** **तात्पर्य :** यद्यपि बद्ध-मन माया द्वारा प्रदत्त इन्द्रियतृपि्त की वस्तुओं से मोहित हो जाता है, किन्तु यदि कोई व्यक्ति भगवान् की अनन्य भक्ति स्वीकार कर ले तो ऐसी भौतिक इन्द्रियतृप्ति क्रमश: दूर हो जाती है, क्योंकि यह बद्धजीव का मनोरथ मात्र होती है। श्रील श्रीधर स्वामी ने *अव्यभिचारिणी भक्ति*  शब्दों के प्रयोग से इस बात पर बल दिया है कि मनुष्य भौतिक इन्द्रियतृप्ति के भ्रम को तब तक दूर नहीं कर सकता, जब तक वह भगवान् की शुद्ध भक्ति स्वीकार न कर ले। श्रील रूप गोस्वामी ने (भक्तिरसामृतसिन्धु १.१.११) कहा है— *अन्याभिलाषिताशून्यं ज्ञानकर्माद्यनावृतम्।* *आनुकूल्येन कृष्णानुशीलनं भक्तिरुत्तमा॥* शुद्ध भक्ति को भौतिक इन्द्रियतृप्ति या मनोरथ के साथ मिश्रित नहीं किया जा सकता। सेवक को स्वामी की तुष्टि के लिए ही कर्म करना चाहिए। भगवान् कृष्ण ने इसी तरह *भगवद्गीता* में कहा है— *मामेकं शरणं व्रज।* मनुष्य को चाहिए कि वह केवल कृष्ण को सर्वत्र देखे और हर जीव के नित्य स्वामी भगवान् कृष्ण की प्रसन्नता के लिए ही कर्म करे। श्रील मध्वाचार्य ने *हरिवंश* से अनेक श्लोक उद्धृत किये हैं, जो यह बतलाते हैं कि जीव अपने को अपना शरीर, घर, परिवार, मित्र इत्यादि मानने के भ्रम से तथा जन्म-मृत्यु के चक्र में फँसने से मायाजाल को सच्चाई मान लेता है। श्रील जीव गोस्वामी के अनुसार *श्रवणकीर्तनादिलक्षणमात्रत्वं यतो न* *व्याहन्येत* —यदि कोई व्यक्ति भौतिक भ्रम के द्वैत को वास्तव में दूर करना चाहता है, तो उसे भगवान् के गुणों के कीर्तन तथा श्रवण करने की विधि ग्रहण करनी चाहिए। श्रील चैतन्य महाप्रभु ने भी निश्नलिखित वैदिक सन्दर्भ प्रस्तुत किया है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* ( *बृहन्नारदीय पुराण* ) ** वैदिक वाङ्मय के अनुसार इस कलियुग के जीवों में आध्यात्मिक ज्ञान समझने की शक्ति क्षीण हो चुकी है ( *मन्दा: सुमन्दमतयो मन्दभाग्या ह्युपद्रुता:* )। उनके मन सदैव विक्षुब्ध रहते हैं, वे आलसी होते हैं और अनेक नकली नेताओं द्वारा दिग्भ्रमित किये जाते हैं। *भागवत* में इन्हें ही *नि:सत्त्वान्* (अधीर तथा अपवित्र), *दुर्मेधान्* (मन्द बुद्धि वाले) तथा *ह्रसितायुष:* (अल्पजीवी) कहा है। इसलिए जो व्यक्ति भौतिक जीवन के अज्ञान को सच्चे अर्थों में जीतना चाहता है, उसे भगवन्नाम की कीर्तन तथा श्रवण- विधि के प्रति समॢपत हो जाना चाहिए। साथ ही भगवत्प्रदत्त *भगवद्गीता,*  *श्रीमद्भागवत* तथा *चैतन्य-* *चरितामृत* जैसे दिव्य ग्रंथों को पढऩा तथा सुनाना चाहिए। यह जान लेना चाहिए कि जीव पूर्णतया आध्यात्मिक है और भौतिक शक्ति से कभी मिश्रित नहीं होता ( *असंगो ह्ययंपुरुष:* )। श्रील जीव गोस्वामी के अनुसार— *तस्मिन् शुद्धेऽपि कल्प्यते* —यद्यपि जीव *शुद्ध* है—शुद्ध आत्मा है—तो भी वह अपने को भौतिक सृष्टि के रूप में सोचता है और इस तरह अपने को माया के बंधन में, जिसे *देहापत्य* *कलत्रादि* कहते हैं, फँसा लेता है। श्रील विश्वनाथ चक्रवर्ती ठाकुर ने भौतिक जीवन के अनुभव को बताने के लिए *मानसप्रत्यक्ष* शब्द का प्रयोग किया है। इसका अर्थ है ''जिसका अनुभव केवल मन में ही किया जाय।ÓÓ वास्तविक *प्रत्यक्ष* का वर्णन *भगवद्गीता* (९.२) में हुआ है— *राजविद्या राजगुह्यं पवित्रमिदमुत्तमम्।* *प्रत्यक्षावगमं धश्र्यं सुसुखं कर्तुमव्ययम्॥* जब मनुष्य *भगवद्गीता* में स्वयं भगवान् द्वारा दिये गये उपदेशों को सुनता है, तो वह प्रत्यक्ष रूप से अपने नित्य स्वभाव का अनुभव कर सकता है ( *प्रत्यक्षावगमम्* ), क्योंकि *भगवद्गीता*  *राजविद्या*  और *राजगुह्यम्* है और ऐसे निष्कलुष आध्यात्मिक ज्ञान के सानि्नध्य से ही प्रत्यक्ष अनुभव किया जा सकता है ( *पवित्रमिदमुत्तमम्* )। अपने नित्य स्वभाव का अनुभव करके मनुष्य पूरी तरह धाॢमक ( *धश्र्यम्* ), आनन्दमय ( *सुसुखम्* ) तथा भगवद्भक्ति में निरन्तर रत ( *कर्तुमव्ययम्* ) रहता है। इस सन्दर्भ में श्रील विश्वनाथ चक्रवर्ती ने यह श्रुति मंत्र उद्धृत किया है— *विजितहृषीकवायुभिरदान्तमनस्तुरगम्* —जिन इन्द्रियों तथा प्राण-वायु को मनुष्य जीत लेता है, उन्हें ही मन फिर से खींच लेगा। श्रील विश्वनाथ चक्रवर्ती ठाकुर के अनुसार इस श्लोक का अर्थ *समवहाय* *गुरोश्चरणम्* —अपने गुरु के चरणकमलों को त्यागने पर मनुष्य की पूर्व आध्यात्मिक उन्नति शून्य हो जाती है। पिछले श्लोक में इसे *गरुदेवतात्मा* शब्दों से सूचित किया जा चुका है। जब तक हम वैध परश्परा में प्रामाणिक गुरु को अपना पूज्य देव तथा प्राण नहीं मानते, तब तक भौतिक जीवन के द्वैत को जीत पाने का प्रश्न ही नहीं उठता। श्रील भक्तिसिद्धान्त सरस्वती ठाकुर ने इस श्लोक की निश्नलिखित टीका की है ''मन का नियंत्रण भगवद्भक्ति करने का फल है। स्थिर भक्ति के प्रभाव से स्वीकृत तथा अस्वीकृत करने वाला मन कृष्ण से पृथक् इन्द्रिय-भोग की प्यास को रोक सकता है। कृष्णभावनामृत में कोई विरोध, क्षुद्रता या आनन्दहीनता नहीं है। दूसरे शब्दों में, यह कोई भौतिक तत्त्व नहीं, जो क्षणभंगुर होता है और निरन्तर दुख लाता है। कृष्ण को भुलाने पर बद्धजीव अपनी ही तथाकथित बुद्धि के दिग्भ्रम तथा विकृति से कष्ट पाता है। सारे जीव परम आश्रय कृष्ण के भिन्नांश हैं, किन्तु भगवान् कृष्ण की दिव्य लीलाओं के धाम से च्युत हो गये हैं। भगवान् को भूल जाने से वे पापमय जीवन बिताते हैं और घातक भौतिक पदार्थों की ओर ध्यान देते हैं, जिससे उन्हें निरन्तर भय बना रहता है। यदि कोई मन को दमित करना चाहे तो उसे कृष्ण-भक्ति में लग जाना चाहिए, क्योंकि मन सदैव मनोरथ के द्वैत में पड़ा रहता है।ÓÓ 