**भयं द्वितीयाभिनिवेशत: स्या-** **दीशादपेतस्य विपर्ययोऽस्मृति: ।** **तन्माययातो बुध आभजेत्तं** **भक्त्यैकयेशं गुरुदेवतात्मा ॥ ३७॥** 

**शब्दार्थ** 

**भयम्—** **भय** **; द्वितीय—** **भगवान् के अतिरिक्त किसी अन्य वस्तु में** **; अभिनिवेशत:—** **लीन रहने से** **; स्यात्—** **उत्पन्न होगी** **;** **ईशात्—** **भगवान् से** **; अपेतस्य—** **जिसने निकाल दिया उसके लिए** **; विपर्यय:—** **गलत पहचान** **; अस्मृति:—** **विस्मरणशीलता** **;** **तत्—** **उस भगवान् की** **; मायया—** **माया से** **; अत:—** **इसलिए** **; बुध:—** **बुद्धिमान व्यक्ति** **; आभजेत्—** **पूरी तरह पूजा करे** **; तम्—** **उसको** **; भक्त्या—** **भक्ति के सहित** **; एकया—** **अनन्य** **; ईशम्—** **भगवान् को** **; गुरु-देवता-आत्मा—** **जो अपने गुरु को अपना** **स्वामी तथा आत्मा तक मानता है।** **.** 

**जब जीव भगवान् की बहिरंगा माया शक्ति में लीन होने के कारण भौतिक शरीर के रूप में** **गलत से अपनी पहचान करता है, तब भय उत्पन्न होता है। इस प्रकार जीव जब भगवान् से मुख** **मोड़ लेता है, तो वह भगवान् के दास रूप में अपनी स्वाभाविक स्थिति को भी भूल जाता है।** **यह मोहने वाली भयपूर्ण दशा माया द्वारा प्रभावित होती है। इसलिए बुद्धिमान पुरुष को** **प्रामाणिक गुरु के निर्देशन में भगवान् की अनन्य भक्ति में लगना चाहिए। और गुरु को ही** **अपना आराध्यदेव तथा अपना प्राणधन स्वीकार करना चाहिए।** **तात्पर्य :** श्रील श्रीधर स्वामी के अनुसार यह आपत्ति की जा सकती है कि चूँकि भय अज्ञानजन्य होता है, अतएव इसे ज्ञान द्वारा भगाया जा सकता है और भगवान् की पूजा करने की कोई आवश्यकता नहीं रहती। जीव मिथ्या ही अपनी पहचान अपने भौतिक शरीर, परिवार, समाज इत्यादि के रूप में करता है। उसे केवल इसी मिथ्या पहचान का परित्याग करना होता है। तब माया क्या कर सकेगी? इस तर्क के प्रत्युत्तर में श्रील श्रीधर स्वामी ने *भगवद्गीता* का निश्नलिखित श्लोक (७.१४) उद्धृत किया है— *दैवी ह्येषा गुणमयी मम माया दुरत्यया।* *मामेव ये प्रपद्यन्ते मायामेतां तरन्ति ते॥* ''तीन गुणों वाली मेरी इस माया को पार कर पाना मुश्किल है। किन्तु जिन्होंने मेरी शरण ग्रहण कर ली है वे सरलता से इसके उस पार जा सकते हैं।ÓÓ जीव या *जीवतत्त्व* भगवान् की शक्तियों में से एक है, किन्तु जीव की स्वाभाविक स्थिति *तटस्थ* अर्थात् सीमांत है। सूक्ष्म होने से हर जीव परम पुरुष कृष्ण पर निरन्तर आश्रित रहता है। इसकी पुष्टि वैदिक वाङ्मय में इस प्रकार हुई है— *नित्यो नित्यानां* *चेतनश्चेतनानां। एको बहूनां यो विदधाति कामान्* —समस्त चेतनायुक्त प्राणियों में एक परम पुरुष है, जो अन्य असंलय जीवों की आवश्यकताओं की पूॢत कर रहा है। (कठ उपनिषद् २.१.१२) कृष्णदास कविराज ने लिखा है *एकले ईश्वर कृष्ण, आर सब भृत्य* —कृष्ण ही एकमात्र स्वतंत्र नियन्ता है, अन्य सारे जीव उन पर आश्रित हैं। (चैतन्य-चरितामृत आदि ५.१४२) जिस तरह अँगुली शरीर का अंश है, अतएव उसे शारीरिक सेवा में सदैव लगे रहना चाहिए। उसी तरह कृष्ण के भिन्नांश ( *ममैवांशो* *जीवलोके जीवभूत: सनातन:* ) होने के कारण भगवान् की अनन्य शुद्ध सेवा में लगे रहना, हमारा नित्य कर्तव्य ( *सनातनधर्म* ) है। भगवान् की सेवा करते समय हमें भगवान् की जो शक्ति प्रकाश देती है, वह *चित्शक्ति* कहलाती है। श्रील भक्तिसिद्धान्त सरस्वती ठाकुर ने टीका की है कि जब जीव में स्वतंत्रता का भाव उत्पन्न होता है, तो वह भौतिक जगत में आने के लिए बाध्य हो जाता है, जहाँ वह अनेक प्रकार के क्षुद्र तथा अवांछित आचरणों में भाग लेता है जिनसे उसके लिए भयावह स्थिति उत्पन्न हो जाती है। *बहिरंगा* *शक्ति* चित्शक्ति को पूरी तरह आच्छादित कर लेती है और जीव को उसके स्थूल पापमय भोग के लिए एक के बाद एक शरीर प्रदान करती रहती है। इस तरह जो जीव कृष्ण से अपने प्रेममय सश्बन्ध को त्याग देता है, वह दण्डस्वरूप अपने वास्तविक आश्रय भगवान् के नित्य आनन्दमय रूप को देखने की सारी शक्ति खो बैठता है। इसके बदले वह अनेक क्षणभंगुर मायाजाल वाले रूपों में अनुरक्त होता है यथा अपने शरीर, अपने परिवार के सदस्यों तथा मित्रों के शरीर, अपने राष्ट्र, अपने शहर, उसकी इमारतों तथा कारों और असंलय प्रकार के भौतिक अल्पकालिक ²श्यों आदि में। ऐसी घोर अज्ञानता की स्थिति में अपने मूल स्वरूप में वापस लौट जाने का विचार भी उसके मन में नहीं उठता। ईश्वर के नियमों के अनुसार भौतिक प्रकृति के तीनों गुणों में निरन्तर संघर्ष चलता है, जैसाकि *भगवद्गीता* में कहा गया है। *भागवत* में यही संघर्ष कई स्थानों पर *गुण-व्यतिकरम्* के रूप में वॢणत हुआ है। जब जीव भौतिक गुणों की क्रिया-प्रतिक्रिया से मोहग्रस्त हो जाता है, तो उसमें सापेक्षता का भाव उदय होता है और वह यह कल्पना करने लगता है कि ईश्वर तथा ईश्वर-पूजा प्रकृति के गुणों की विरोधी क्रियाओं का प्रतिफल है। मानव-वैज्ञानिक, समाज-वैज्ञानिक या मनोवैज्ञानिक परिप्रेक्ष्य के नाम पर जीव भौतिकतावादी अज्ञान के अंधकार में गहरे से गहरा गिरता जाता है और वह अपने को संसारी पवित्रता, आॢथक विकास, इन्द्रियतृप्ति, या चिन्तन को समॢपत कर देता है, जिसमें वह परम को भिन्नता और व्यक्तित्व से रहित समझता है और इसे वह प्रकृति के गुणों की कि्रया-प्रकि्रया का प्रतिफल मान लेता है। भगवान् की माया *दुरत्यया* है अर्थात् कृष्ण-कृपा के बिना इससे बच पाना असश्भव है ( *मामेव ये* *प्रपद्यन्ते मायामेतां तरन्ति ते* )। यहाँ यह उदाहरण दिया जा सकता है कि जब सूर्य बादलों से ढक जाता है, तो कोई भी मानव-निॢमत यंत्र बादलों को आकाश से हटा नहीं सकता, किन्तु बादलों को उत्पन्न करने वाला सूर्य बादलों के आवरण को तुरन्त जलाकर अपने को प्रकट कर सकता है। इसी प्रकार जब हम भगवान् की माया से प्रच्छन्न हो जाते हैं, तो हम अपनी पहचान अपने क्षणिक भौतिक शरीर से करते हैं, जिससे हम सदैव भयभीत तथा चिन्तित रहते हैं। किन्तु जब हम भगवान् की शरण ग्रहण कर लेते हैं, तो वे हमें इस माया से तुरन्त मुक्त कर सकते हैं। भौतिक जगत तो *पदं पदं यद् विपदाम्* है अर्थात् पग पग पर संकटपूर्ण है। जब जीव यह समझ लेता है कि वह भौतिक शरीर नहीं अपितु भगवान् का नित्य दास है, तो उसका भय जाता रहता है। जैसाकि श्रील विश्वनाथ चक्रवर्ती ठाकुर कहते हैं *अत्र भक्तै संसारबन्धान्न भेतव्यं स हि भक्तौ प्रवर्तमानस्य स्वत एवापयाति* —इस भागवतधर्म में भक्तों को भवबन्धन से डरने की आवश्वयकता नहीं है। जो व्यक्ति भक्ति में अपने को लगाता है, उसके लिए यह भय अपने आप हट जाता है। यहाँ पर यह स्पष्ट करना महत्त्वपूर्ण है कि *भयम्* अर्थात् भय केवल *अहं ब्रह्मास्मि* जैसे शब्दों द्वारा व्यक्त निॢवशेष आत्म-साक्षात्कार द्वारा नहीं भगाया जा सकता। *श्रीमद्भागवत* (१.५.१२) में नारद मुनि व्यासदेव से कहते हैं *नैष्कश्र्यमप्यच्युतभाववॢजतं न शोभते* —केवल *नैष्कश्र्यम्* अर्थात् कर्म का त्याग तथा जीवात्मबुद्धि की अस्वीकृति किसी की रक्षा नहीं कर सकता। जीव को आध्याति्मक स्तर पर श्रेष्ठ आश्रय खोजना चाहिए, अन्यथा वह संसार की भयपूर्ण स्थिति में वापस लौट आयेगा। इसका कथन शाष में हुआ है— *आरुह्य कृच्छ्रेण परं पदं तत: पतन्त्यधोऽना²तयुष्मदंघ्रय:* (भागवत १०.२.३२)। भले ही कोई परम श्रम तथा प्रयास से ब्रह्म पद तक पहुँच ले ( *क्लेशोऽधिकतरस्तेषामव्यक्तासक्तचेतसाम्* ) किन्तु यदि वह उपयुक्त आश्रय नहीं ढूँढ़ लेता, तो वह भौतिक धरातल पर पुन: लौट आयेगा, अतएव उसकी तथाकथित मुक्ति *विमुक्तमान* अर्थात् कल्पना द्वारा मुक्ति है। जीव स्वभाव से आनन्द खोजी— *आनन्दमय* —है। हम इसीलिए कष्ट पा रहे हैं, क्योंकि हम भौतिक स्तर पर झूठे ही आनन्द की खोज कर रहे हैं। फलस्वरूप हम जगत की पीड़ामयी जटिलताओं में फँस जाते हैं। किन्तु यदि हम आनन्द खोजने की लालसा को एकदम छोडऩे का प्रयास करते हैं, तो हम उद्विग्न होकर भौतिक आनन्द की खोज के स्तर पर लौट आते हैं। यद्यपि निॢवशेष अनुभूति के ब्रह्म पद पर शाश्वत जगत है, किन्तु वहाँ *आनन्द* नहीं है। विविधता आनन्द की जननी है। वैकुण्ठ-लोक में वास्तविक आध्यात्मिक आनन्द है। वहाँ पर कृष्ण अपने आनन्दमय आध्यात्मिक रूप में अपने आनन्दमय पार्षदों से घिरे रहते हैं, जो कि आनन्द तथा ज्ञान से नित्य पूर्ण होते हैं। उन्हें भौतिक जगत से कोई सरोकार नहीं रहता। आध्यात्मिक लोकों में पशु-पक्षी तथा प्राकृतिक ²श्य तक पूर्णतया कृष्णभावनाभावित होते हैं और दिव्य आनन्द में मग्न रहते हैं। *यद्गत्वा न निवर्तन्ते तद्धाम परमं मम* (भगवद्गीता १५.६)। जो कृष्ण के आनन्दमय आध्यात्मिक लोक को जाता है, वह पूर्णतया सन्तुष्ट हो जाता है और फिर भौतिक धरातल पर वापस नहीं आता। इसीलिए विश्वनाथ चक्रवर्ती ठाकुर ने कहा है— *ङ्क्षक चात्र भक्तै संसारबन्धान्न भेतव्यम्।* केवल भक्त ही भय से मुक्त हो पाता है। इस सश्बन्ध में श्रील भक्तिसिद्धान्त सरस्वती ठाकुर ने प्रामाणिक गुरु स्वीकार करने पर बल दिया है, क्योंकि वह *व्रजेन्द्रनन्दन प्रेष्ठ* —नंद महाराज के पुत्र कृष्ण का सर्वाधिक प्रिय सेवक होता है। प्रामाणिक गुरु अन्य जीवों से तनिक भी द्वेष नहीं रखता, अतएव वह भगवद्भक्ति के ज्ञान को मुक्त- हस्त भाव से वितरित करता है। जब भगवान् की सेवा से शत्रुता रखने वाले जीव किसी तरह इस ज्ञान को विनीत भाव से सुनते हैं, तो वे भगवान् की उस माया से मुक्त हो जाते हैं, जो उन्हें आच्छादित करके जीवन की विविध दुखमय योनियों में डालती है। श्रील भक्तिसिद्धान्त सरस्वती ठाकुर के अनुसार गुरु की कृपा से, श्रद्धालु शिष्य क्रमश: उन भगवान् नारायण के दिव्य पद को समझता है, जिनकी सेवा लाखों लक्ष्मियाँ आश्चर्य तथा आदर के साथ करती रहती हैं। ज्यों ज्यों शिष्य का दिव्य ज्ञान बढ़ता जाता है त्यों त्यों वैकुण्ठपति का *परमैश्वर्य* भी गोविन्द या कृष्ण के सौन्दर्य के आगे फीका पडऩे लगता है। गोविन्द में कीर्तन करने तथा आनन्द प्रदान करने की अचिन्त्य शक्ति है और गुरु की कृपा से शिष्य क्रमश: गोविन्द से अपना आनन्दमय सश्बन्ध ( *रस* ) स्थापित कर लेता है। लक्ष्मीनारायण, सीताराम, रुक्मिणी-द्वारकाधीश तथा अन्त में साक्षात् कृष्ण की आनन्दमय लीलाओं को समझ लेने पर शुद्ध हुए जीव को अद्वितीय अवसर प्रदान किया जाता है कि वह कृष्ण-भकि्त में प्रत्यक्ष सश्मिलित हो, क्योंकि कृष्ण उसके एकमात्र लक्ष्य तथा आश्रय बन जाते हैं। 