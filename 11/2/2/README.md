**गोविन्दभुजगुप्तायां द्वारवत्यां कुरूद्वह ।** **अवात्सीन्नारदोऽभीक्ष्णं कृष्णोपासनलालस: ॥ १॥** 

**शब्दार्थ** 

**श्री-शुक: उवाच—** **श्री शुक ने कहा** **; गोविन्द—** **भगवान् गोविन्द की** **; भुज—** **बाहुओं से** **; गुप्तायाम्—** **सुरक्षित** **; द्वारवत्याम्—** **द्वारवती राजधानी में** **; कुरु-उद्वह—** **हे कुरुश्रेष्ठ** **; अवात्सीत्—** **रह रहे** **; नारद:—** **नारद मुनि** **; अभीक्ष्णम्—** **निरन्तर** **; कृष्ण-** **उपासन—** **कृष्ण की पूजा में लगे रहने की** **; लालस:—** **लालसा से।** **.** 

**श्री शुकदेव गोस्वामी ने कहा : हे कुरुश्रेष्ठ, भगवान् कृष्ण की पूजा में संलग्न रहने के लिए** **उत्सुक नारद मुनि कुछ काल तक द्वारका में रहते रहे, जिसकी रक्षा गोविन्द सदैव अपनी बाहुओं** **से करते थे।** **तात्पर्य :** इस स्कन्ध के द्वितीय अध्याय में नारद मुनि जिज्ञासु वसुदेव से *भागवत धर्म* की व्यालया कर रहे हैं। नारद मुनि राजा निमि तथा जायन्तेय के मध्य हुई वार्ता का उद्धरण देते हैं। जीव गोस्वामी के अनुसार *अभीक्ष्णम्* शब्द सूचित करता है कि यद्यपि भगवान् कृष्ण नारद को प्राय: इधर-उधर विभिन्न लीलाओं के लिए, यथा संसार का समाचार जानने के लिए भेजते रहते थे, किन्तु नारद मुनि द्वारका में रहने के लिए लगातार लौट आते थे। *कृष्णोपासन लालस:* शब्द सूचित करते हैं कि नारद भगवान् कृष्ण के निकट रहकर उनकी पूजा करते रहने के लिए परम उत्सुक रहते थे। दक्ष के शाप के कारण नारद को किसी स्थान में लगातार रहने की अनुमति नहीं है। किन्तु श्रीधर स्वामी ने संकेत किया है *न तस्यां शापादे: प्रभाव:* —द्वारका में शापों या अन्य ऐसी बुराइयों का कोई प्रभाव नहीं होता है, क्योंकि द्वारका भगवान् का धाम है और सदैव उनकी भुजाओं से रकि्षत रहता है जैसाकि *गोविन्द-भुज-* *गुप्तायाम्* शब्दों से प्रकट है। बद्धजीव माया के साम्राज्य के अन्तर्गत प्रकृति के क्रूर नियमों के विरुद्ध यथा जन्म, मृत्यु, जरा तथा व्याधि से संघर्ष करते रहते हैं। किन्तु यदि इन्हीं बद्धजीवों को भगवान् की पुरी में द्वारका, मथुरा या वृन्दावन में प्रवेश करने का सौभाग्य मिलता है और वे भगवान् कृष्ण के सर्वशक्तिमान बाहुओं के प्रत्यक्ष संरक्षण में रहते हैं, तो वे असली जीवन के असीम आनन्द का अनुभव करेंगे, जो नित्य है और ईश्वर की निजी संगति में रहने के निमित्त है। 