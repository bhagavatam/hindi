**ये वै भगवता प्रोक्ता उपाया ह्यात्मलब्धये ।** **अञ्ज: पुंसामविदुषां विद्धि भागवतान् हि तान् ॥ ३४॥** 

**शब्दार्थ** 

**ये—** **जो** **; वै—** **निस्सन्देह** **; भगवता—** **भगवान् द्वारा** **; प्रोक्ता:—** **कहा हुआ** **; उपाया:—** **साधनों** **; हि—** **निस्सन्देह** **; आत्म-लब्धये—** **परमात्मा की अनुभूति करने के लिए** **; अञ्ज:—** **सरलता से** **; पुंसाम्—** **जीव द्वारा** **; अविदुषाम्—** **अल्प बुद्धि वाले** **; विद्धि—** **जानते** **हैं** **; भागवतान्—** **भागवतधर्म बनने के लिए** **; हि—** **निश्चय ही** **; तान्—** **इन।** **.** 

**अज्ञानी जीव भी परमेश्वर को सरलता से जान पाते हैं, यदि वे उन साधनों को अपनाएँ, जिन्हें** **भगवान् ने स्वयं निर्दिष्टï किया है। भगवान् ने जो विधि संस्तुत की है, वह भागवतधर्म अथवा** **भगवान् की भक्ति है।** **तात्पर्य :** ऐसे अनेक वैदिक शाष हैं, यथा *मनु-संहिता,* जो मानव समाज की शान्त व्यवस्था के लिए आदर्श अधिदेश प्रस्तुत करते हैं। ऐसा वैदिक ज्ञान *वर्णाश्रम* प्रणाली पर आधारित है, जो मानव समाज को वैज्ञानिक ढंग से चार वृत्तिपरक विभागों तथा चार आध्याति्मक विभागों में विभक्त करता है। किन्तु श्रील श्रीधर गोस्वामी के अनुसार जो ज्ञान भगवान् के प्रत्यक्ष सश्पर्क में लाता है, वह *अतिरहस्यम्* अर्थात् सर्वाधिक गुप्त ज्ञान कहलाता है ( *अतिरहस्यत्वात् स्वमुखेनैव भगवताविदुषाम् अपि* *पुंसाम् अञ्ज: सुखेनैवात्म-लब्धये* )। *भागवतधर्म* इतना रहस्यमय है कि यह साक्षात् भगवान् द्वारा व्यक्त किया गया है। भागवतधर्म का सार *भगवद्गीता* में दिया हुआ है, जिसमें कृष्ण स्वयं ही अर्जुन को उपदेश देते हैं। तो भी *श्रीमद्भागवत* के ग्यारहवें स्कन्ध में उद्धव को भगवान् जो उपदेश देंगे वे *भगवद्गीता* में अर्जुन को दिये गये उपदेशों से भी बढ़कर है। जैसाकि श्रील प्रभुपाद ने कहा है, ''निस्सन्देह अर्जुन को युद्ध के लिए प्रोत्साहित करने हेतु ही भगवान् ने कुरुक्षेत्र के युद्धस्थल में *भगवद्गीता* का प्रवचन किया था। फिर भी *भगवद्गीता* के दिव्य ज्ञान को पूरा करने के लिए उन्होंने उद्धव को उपदेश दिया। भगवान् ने चाहा था कि उद्धव उनके ध्येय को पूरा करें और उन्होंने जिस ज्ञान को *भगवद्गीता* में नहीं कहा था, उसका विस्तार करें।ÓÓ (भागवत ३.४.३२ तात्पर्य) इसी प्रकार यह समझा जाता है कि यहाँ पर नव-योगेन्द्रों द्वारा, जो ज्ञान प्रस्तुत किया जायेगा, वह काल्पनिक नहीं है, अपितु भगवान् द्वारा मूलत: कहा गया, प्रामाणिक ज्ञान है। श्रील भक्तिसिद्धान्त सरस्वती के अनुसार सारे जीव जन्म-मृत्यु का चक्कर लगाते हुए भगवान् को बिल्कुल ही भूल जाते हैं। किन्तु जब वे अपने लाभ के लिए भगवान् द्वारा कही गई शुभ कथाओं को सुनते हैं और अपनी शाश्वत पहचान दिव्य आत्माओं के रूप में करते हैं, तो कृष्ण के नित्यदास रूप में अनुभूत उनका अनुभव *भागवतधर्म* का आधार बन जाता है। शुद्ध वैष्णव या ईश्वर के दास के रूप में आत्मा के अनुभव में ईश्वर से भिन्न या ईश्वर के ही समान होने का भाव नहीं रहता, न ही कोई भौतिक इन्द्रियतृप्ति के लोक में रुचि रखता है। शुद्ध भक्त भगवान् के प्रति अपनी भक्ति का ही अनुभव करता है और अपने को परम आश्रय के भिन्नांश रूप में देखता है। शुद्ध भक्त अनुभव करता है कि वह अपने चरम आश्रय भगवान् के किसी निजी विस्तार से प्रेमाभकि्त की रज्जु से बँधा हुआ है। और ऐसी चेतना की पूर्णावस्था में भक्त परब्रह्म के सर्वव्यापी विविध रूपों को देख सकता है। 