**भक्ति: परेशानुभवो विरक्ति-** **रन्यत्र चैष त्रिक एककाल: ।** **प्रपद्यमानस्य यथाश्नत: स्युस्** **तुष्टि: पुष्टि: क्षुदपायोऽनुघासम् ॥ ४२॥** 

**शब्दार्थ** 

**भक्ति:—** **भक्ति** **; पर-ईश—** **भगवान् की** **; अनुभव:—** **प्रत्यक्ष अनुभूति** **; विरक्ति:—** **विराग** **; अन्यत्र—** **अन्यत्र वस्तुओं से** **; च—** **तथा** **; एष:—** **यह** **; त्रिक:—** **तीन का समूह** **; एक-काल:—** **एक ही समय** **; प्रपद्यमानस्य—** **शरणागत होने वाले के लिए** **; यथा—** **जिस तरह** **; अश्नत:—** **भोजन करने में व्यस्त** **; स्यु:—** **घटित होते हैं** **; तुष्टि:—** **तुष्टि** **; पुष्टि:—** **पोषण** **; क्षुत्-अपाय:—** **भूख से** **छुटकारा** **; अनु-घासम्—** **प्रत्येक कौर के साथ बढ़ती हुई।** **.** 

**जिस व्यक्ति ने भगवान् की शरण ग्रहण कर ली है, उसके लिए भक्ति, भगवान् का प्रत्यक्ष** **अनुभव तथा अन्य वस्तुओं से विरक्ति—ये तीनों एक साथ वैसे ही घटित होते हैं, जिस तरह** **भोजन करने वाले व्यक्ति के लिए प्रत्येक कौर में आनन्द, पोषण तथा भूख से छुटकारा—ये** **सभी एकसाथ और अधिकाधिक होते जाते हैं।** **तात्पर्य :** श्रील जीव गोस्वामी ने इस साश्य की विवेचना इस प्रकार की है : *भक्ति* की तुलना *तुष्टि*  से की जा सकती है, क्योंकि दोनों आनन्द रूप हैं। *परेशानुभव* तथा *पुष्टि* एकसमान हैं, क्योंकि दोनों ही जीवनदायी हैं। और *विरक्ति* तथा *क्षुद् अपाय* दोनों और अधिक लालसा से मुक्ति दिलाने वाले हैं, जिससे मनुष्य को *शान्ति* मिलती है। भोजन कर रहा व्यक्ति न केवल अन्य कार्यों के प्रति अरुचि रखता है, अपितु अपनी तुष्टि के अनुसार वह भोजन में भी अरुचि दिखाने लगता है। दूसरी ओर, श्रील जीव गोस्वामी के अनुसार यद्यपि भगवान् कृष्ण के आनन्दमय स्वरूप का अनुभव करने वाला व्यक्ति कृष्ण के अतिरिक्त अन्य वस्तुओं के प्रति अरुचि रखने लगता है, किन्तु कृष्ण के प्रति उसकी अनुरकि्त हर क्षण बढ़ती जाती है। इसलिए यह समझ लेना चाहिए कि भगवान् का दिव्य सौन्दर्य तथा उनके गुण भौतिक नहीं हैं, क्योंकि भगवान् के आनन्द का आस्वादन करते हुए कभी कोई तृप्त नहीं होता। इस श्लोक का *विरक्ति* शब्द अत्यन्त महत्त्वपूर्ण है। *विरक्ति* और *त्याग* में अन्तर है। श्रील भक्तिसिद्धान्त सरस्वती ठाकुर के अनुसार *त्याग* उस स्थिति में प्रयुक्त होता है जब कोई भोग्य वस्तु को छोड़ देने का विचार करता है। किन्तु जैसा पिछले श्लोक में वॢणत है, हर वस्तु को भगवान् कृष्ण की सेवा के लिए उपयुक्त सामग्री मानते हुए मनुष्य को मन में त्याग नहीं लाना चाहिए, क्योंकि हर वस्तु का उपयोग भगवान् की सेवा में उचित रूप में किया जाता है ( *युक्तवैराग्यमुच्यते* )। इस श्लोक में अच्छे भोजन का सुन्दर ²ष्टान्त दिया गया है। भूखा व्यक्ति नाना प्रकार के व्यंजनों को खाते हुए आसपास घटित हो रही घटनाओं में रुचि नहीं लेता। वस्तुत: वह अन्य किसी विषय या कार्य को स्वादिष्ट भोजन पर लगे अपने ध्यान में बाधक मानता है। इसी प्रकार, ज्यों ज्यों मनुष्य कृष्ण- भक्ति में प्रगति करता है, उसे कृष्ण-भक्ति से सश्बन्ध न रखने वाली हर बात अनिष्टकारी एवं बाधक प्रतीत होती है। ऐसे एकाग्र भगवत्प्रेम का वर्णन भागवत के द्वितीय स्कन्ध (२.३.१०) में *तीव्रेण* *भक्तियोगेन यजेत पुरुषं परम्* द्वारा किया गया है। मनुष्य को चाहिए कि वह भौतिक जगत का दिखावटी त्याग न करे अपितु वह अपने मन को इस तरह विधिवत् प्रशिक्षित करे कि हर वस्तु भगवान् के ऐश्वर्य का अंश लगे। जिस तरह भूखा भौतिकतावादी व्यक्ति अच्छा भोजन देखकर तुरन्त उसे मुँह में डाल लेना चाहता है, उसी तरह प्रगत कृष्ण-भक्त भौतिक वस्तुओं को देखते ही कृष्ण के आनन्द के लिए उनका प्रयोग कर लेने के लिए उत्सुक हो जाता है। हर वस्तु को कृष्ण-सेवा में प्रयुक्त करने की स्वैच्छिक ललक तथा कृष्ण-प्रेम के सागर में गहरा गोता लगाये बिना तथाकथित ईश-साक्षात्कार या तथाकथित धाॢमक जीवन की बातें करना व्यर्थ है और इनका भगवद्धाम में प्रवेश करने से कोई सश्बन्ध नहीं है। श्रील विश्वनाथ चक्रवर्ती ठाकुर के अनुसार *भक्तियोग* का मार्ग इतना आनन्दप्रद तथा व्यावहारिक है कि *साधन-भक्ति* की अवस्था में ही, जिसमें बिना अच्छी प्रकार से समझे मनुष्य नियमों एवं आदेशों का अनुसरण करता है, उसे चरम परिणाम की अनुभूति हो सकती है। जैसाकि श्रील रूप गोस्वामी ने (भक्तिरसामृतङ्क्षसधु १.२.१८७) कहा है— *ईहा यस्य हरेर्दास्ये कर्मणा मनसा गिरा।* *निखिलास्वप्यवस्थासु जीवन्मुक्त: स उच्यते॥* ज्योंही कोई व्यक्ति अन्य सारे कर्मों को त्याग कर ( *विरक्तिरन्यत्र च* ) भगवान् कृष्ण की शरण में आ जाता है ( *प्रपद्यमानस्य* ) त्योंही वह मुक्तात्मा ( *जीवन्मुक्त:* ) मान लिया जाता है। भगवान् कृष्ण इतने दयालु हैं कि जब कोई व्यकि्त यह समझ कर कि भगवान् हर वस्तु के उद्गम हैं उनकी शरण ग्रहण करता है, तो कृष्ण उसका भार अपने ऊपर ले लेते हैं और उसके हृदय के भीतर यह व्यक्त कर देते हैं कि वह उनके पूर्ण संरक्षण में है। इस तरह भकि्त, भगवान् का प्रत्यक्ष अनुभव तथा अन्य वस्तुओं से विरक्ति—ये तीनों भक्तियोग की प्रारश्भिक अवस्था से ही प्रकट होने लगते हैं, क्योंकि भक्तियोग का शुभारश्भ मोक्ष प्राप्ति के समय होता है। अन्य विधियों का चरम लक्ष्य मोक्ष ही होता है, किन्तु *भगवद्गीता* के अनुसार (१८.६६), *सर्वधर्मान् परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* यदि कोई व्यक्ति कृष्ण की शरण में आ जाता है, तो वह तुरन्त मुक्त हो जाता है और इस तरह भगवान् के संरक्षण में पूर्ण विश्वास के साथ दिव्य भक्त के रूप में अपना जीवन प्रारश्भ करता है। 