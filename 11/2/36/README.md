**कायेन वाचा मनसेन्द्रियैर्वा** **बुद्ध्यात्मना वानुसृतस्वभावात् ।** **करोति यद्यत्सकलं परस्मै** **नारायणायेति समर्पयेत्तत् ॥ ३६॥** 

**शब्दार्थ** 

**कायेन—** **शरीर से** **; वाचा—** **वाणी से** **; मनसा—** **मन से** **; इन्द्रियै:—** **इन्द्रियों से** **; वा—** **अथवा** **; बुद्ध्या—** **बुद्धि से** **; आत्मना—** **शुद्ध** **चेतना से** **; वा—** **अथवा** **; अनुसृत—** **अनुसरण किया हुआ** **; स्वभावात्—** **किसी के स्वभाव के अनुसार** **; करोति—** **करता है** **; यत्** **यत्—** **जो जो** **; सकलम्—** **सभी** **; परस्मै—** **ब्रह्म को** **; नारायणाय इति—** **यह सोचते हुए कि यह नारायण के लिए है** **; समर्पयेत्—** **समर्पण करना चाहिए** **; तत्—** **वह।** **.** 

**बद्ध जीवन में अॢजत विशेष स्वभाव के अनुसार मनुष्य अपने शरीर, वचन, मन, इन्द्रिय,** **बुद्धि या शुद्ध चेतना से, जो कुछ करता है उसे यह सोचते हुए परमात्मा को अॢपत करना चाहिए** **कि यह भगवान् नारायण की प्रसन्नता के लिए है।** **तात्पर्य :** श्रील भक्तिसिद्धान्त सरस्वती ठाकुर ने इस सश्बन्ध में यह टीका की है कि जो व्यक्ति अपने शरीर के सारे ऐन्द्रिय कार्यों, मन, वचन, बुद्धि, अहंकार तथा चेतना को भगवान् की सेवा में लगाता है, उसे उस स्तर पर नहीं माना जा सकता जिस पर अपनी निजी इनि्द्रयतृप्ति के लिए कर्म करने वाला *कर्मी* होता है। बाह्य रूप से बद्धजीव होते हुए भी जो व्यक्ति अपने सारे कार्य भगवान् को अॢपत कर देता है, उसे भौतिकतावादी कार्यों के फलों से उत्पन्न असंलय कष्ट छू तक नहीं पाते। बद्धजीव की भगवान् तथा उनकी सर्वशक्तिमान सत्ता से शत्रुता होने के कारण वह भगवान् के आदेश के विरुद्ध कर्म करता है। तो भी स्वरूपसिद्ध जीव भगवान् के मिशन को पूरा करने के लिए इस संसार में सभी प्रकार के कार्य करते रहते हैं। श्रील भक्तिसिद्धान्त सरस्वती ठाकुर के अनुसार जो कर्मीजन अधिकाधिक पवित्र होते हैं, वे भगवान् के चरणकमलों पर अपने कर्मों के फलों को अॢपत करने का प्रयास करके स्वरूपसिद्ध जीवों के उदाहरण का अनुसरण करते हैं। यद्यपि इसे *कर्ममिश्र* भक्ति माना जाता है, किन्तु ऐसी मिश्रित भक्ति क्रमश: शुद्ध भक्ति में बदल जाती है। चूँकि पवित्र सकाम कर्मी क्रमश: अपने को अपने परिश्रम से अॢजत पुरस्कार के भोगने की बेहूदी विचारधारा से अपने को विलग कर लेते हैं, अतएव शुद्ध भक्ति से उन्हें भरपूर सौभाग्य प्राप्त होता है। श्रील श्रीधर स्वामी ने टीका की है *आत्मना चित्तेनाहंकारेण वा अनुसृतो य: स्वभावस्तस्मात्* मनुष्य देहात्म बुद्धि में क्यों न हो, उसे अपने कर्म का फल भगवान् को अॢपत करना चाहिए। भगवान् के विषय में पुराणपंथी भौतिकतावादी विचार रखने वाले व्यक्ति भगवान् को मन्दिर या गिरजाघर में ही उपस्थित मानते हैं। वे पूजास्थल में भगवान् को कुछ भेंट चढ़ाते हैं, किन्तु अपने सामान्य कार्यों में वे स्वामित्व का दावा करते हैं और यह नहीं सोचते कि ईश्वर सर्वत्र तथा हर एक के भीतर वर्तमान हैं। हमें ऐसे अनेक धाॢमक पुरुषों का व्यावहारिक अनुभव है, जो अपने बच्चों को भगवान् का दास बनते देख अपमानित अनुभव करते हैं। वे सोचते हैं कि ''मैं जो भी तुच्छ भेंट भगवान् पर चढ़ाऊँ उससे उन्हें प्रसन्न होना चाहिए, किन्तु मेरा परिवार तथा मेरे कामकाज मेरे हैं और वे मेरे अधीन हैं।ÓÓ भगवान् या उनके स्वामित्व से किसी वस्तु के पृथक् होने की अनुभूति *माया* है। श्रील श्रीधर स्वामी ने उद्धरण दिया है *न केवलं विधित: कृतम् एवेति नियम:। स्वभावानुसारि लौकिकमपि* भगवान् की सेवा करने का विधान केवल संस्तुत धाॢमक पंथों और अनुष्ठानों को ही नहीं द्योतित करता, प्रत्युत इस संसार में मनुष्य अपनी निजी प्रकृति के अनुसार जितने भी कर्म करता है, उन्हें भगवान् को अॢपत किया जाना चाहिए। इस श्लोक का यह अंश *करोति यद् यत् सकलं परस्मै नारायणायेति समर्पयेत् तत्* अत्यन्त महत्त्वपूर्ण है। ऐसा ही श्लोक *भगवद्गीता* (९.२७) में मिलता है— *यत्करोषि यदश्नासि यज्जुहोषि ददासि यत्।* *यत्तपस्यसि कौन्तेय तत्कुरुष्व मदर्पणम्॥* ''हे कुन्ती-पुत्र! तुम जो भी करते हो, जितना भी खाते हो, जो भी अॢपत करते हो और दान में देते हो तथा जितनी भी तपस्या करते हो उन सबों को मुझे अर्पण करते हुए किया जाना चाहिए।ÓÓ यह आपत्ति की जा सकती है कि चूँकि हमारे सामान्य कार्य भौतिक शरीर तथा भौतिक मन द्वारा सश्पन्न किये जाते हैं, आत्मा द्वारा नहीं, तो फिर ऐसे कार्यों को किस तरह भगवान् को अॢपत किया जा सकता है, जो भौतिक जगत से पूरी तरह परे हैं? ऐसे कार्यों को किस तरह आध्याति्मक माना जा सकता है? इसके उत्तर में *विष्णु पुराण* (३.८.८) में कहा गया है— *वर्णाश्रमाचारवता पुरुषेण पर: पुमान्।* *विष्णुराराध्यते पन्था नान्यत् तत्तोषकारणम्॥* जो व्यक्ति भगवान् विष्णु को प्रसन्न करना चाहता है उसे *वर्णाश्रम धर्म* प्रणाली स्वीकार करनी चाहिए और अपने नियत कर्मों को सश्पन्न करके भगवान् की पूजा करनी चाहिए। *भगवद्गीता*  (४.१३) में भगवान् वर्णाश्रम धर्म प्रणाली स्थापित करने का श्रेय स्वयं को देते हैं *चातुर्वण्र्यं मया सृष्टं* *गुणकर्मविभागश:।* इसलिए यदि कोई व्यक्ति वर्णाश्रम धर्म के अन्तर्गत अपना कर्म भगवान् को अॢपत करता है, तो ऐसे कर्म की गणना भक्ति में की जाती है। अपने *स्वभाव* के अनुसार मनुष्य बुद्धिजीवी या पुरोहित, शासक या सैनिक, किसान या व्यापारी, अथवा श्रमिक या कलाकार के रूप में कर्म कर सकता है और ऐसा कर्म करते समय हर मनुष्य को चाहिए कि भगवान् का ध्यान *यत् सकलं परस्मै* *नारायणाय* सोचते हुए करे—अर्थात् मैं भगवान् के लिए कर्म कर रहा हूँ। मेरे कर्म से जो भी फल प्राप्त होगा उसका कम से कम मैं अपने निजी निर्वाह के लिए रखूँगा और शेष को नारायण के महिमा-गायन में अॢपत कर दूँगा। श्रील जीव गोस्वामी ने इंगित किया है *कामिनां तु सर्वथैव न दुष्कर्मार्पणाम्* —मनुष्य भगवान् को *दुष्कर्म* अर्थात् पापपूर्ण दुष्ट कर्म अॢपत नहीं कर सकता। पापमय जीवन के चार स्तश्भ हैं—अवैध यौन, मांसाहार, द्यूतक्रीड़ा तथा नशा। ऐसे कर्म कभी भी भगवान् को भेंट के रूप में ग्राह्य नहीं होते। उदाहरणार्थ, यद्यपि मुक्त समाज में हर व्यक्ति को अपना पेशा चुनने की छूट दी जाती है, किन्तु प्रजातंत्र सरकार भी अपने नागरिक को चोर या हत्यारे का पेशा चुनने नहीं देगी। उसी तरह ईश्वर के नियमानुसार मनुष्य को वर्णाश्रम पद्धति में अपने स्वभाव के अनुसार कर्म करने के लिए आमंति्रत किया जाता है, किन्तु उसे ईश्वर के नियमों का उल्लंघन करते हुए पापपूर्ण कर्मों का अपराधी जीवन ग्रहण करने से मना किया जाता है। श्रील विश्वनाथ चक्रवर्ती ठाकुर ने इसका सुन्दर विवरण प्रस्तुत किया है कि भगवान् को किस तरह अपने सामान्य कर्म अॢपत किये जाँय। वे कहते हैं कि सामान्य इन्द्रिय भोक्ता प्रात:काल शौच जाने, अपना मुख साफ करने, दाँत की सफाई करने, नहाने, मित्रों तथा परिवार वालों से मिलने और उनसे दिन के कार्यों के बारे में विचार-विमर्श करने से अपना कार्य शुरू करता है। इस तरह दिन में मनुष्य अनेक कार्य करता है और इन्द्रिय भोक्ता ये सारे कार्य अपने निजी भोग के लिए करता है। दूसरी ओर *कर्मी* वेदों के कर्मकाण्ड खण्ड के आदेशानुसार उन्हीं कार्यों को देवताओं तथा अपने पूर्वजों की प्रसन्नता के लिए करता है। श्रील विश्वनाथ चक्रवर्ती ठाकुर के अनुसार भगवान् नारायण के भक्त को भी इसी तरह अपने सारे कार्य भगवान् की प्रसन्नता के लिए करना चाहिए। इस तरह पूरे दिन में हम जो कुछ भी करते हैं वह *भक्त्यंग* अर्थात् हमारी कृष्ण-भक्ति का पूरक पक्ष बन जायेगा। यहाँ यह समझ लेना होगा कि जब तक मनुष्य अपनी पहचान कृष्ण के भिन्नांश रूप में न करके वर्णाश्रम-धर्म प्रणाली के रूप में करता है तब तक वह *अहंकार* के ही धरातल पर रहता है, क्योंकि वर्णाश्रम प्रणाली की रचना जीव द्वारा अपने भौतिक शरीर के माध्यम से अॢजत प्रकृति के गुणों के अनुसार की जाती है। किन्तु आचार्यों ने इस श्लोक की टीका करते हुए इस बात पर बल दिया है कि ऐसे अहंकार को भी, जिससे मनुष्य अपने को ब्राह्मण, क्षत्रिय, वैश्य, शूद्र, संन्यासी, गृहस्थ इत्यादि के रूप में पहचानता है, भगवान् को अॢपत करना चाहिए। श्रील जीव गोस्वामी के अनुसार जब कोई व्यक्ति भगवान् के विषय में श्रवण तथा कीर्तन करने में अत्यन्त अनुरक्त होने लगता है और केवल अपने कर्म के फल भगवान् को अॢपत करने में नहीं, तो उसे *स्वरूपसिद्धा भक्ति* की अवस्था प्राप्त होती है अर्थात् वह अवस्था जिसमें भक्ति ²ष्टिगोचर बन जाती है। उदाहरणार्थ, कोई भी अच्छा नागरिक सरकार को कर चुकाता है, किन्तु यह आवश्यक नहीं कि सरकार या उसके नेताओं से वह प्रेम करता हो। इसी प्रकार एक पवित्र जीव यह समझ सकता है कि वह ईश्वर के नियमों के अधीन कर्म कर रहा है, इसलिए वैदिक या अन्य शाषीय आदेशों के अनुसार वह अपनी सश्पत्ति का एक अंश भगवान् को धाॢमक उत्सवों के लिए दे देता है। किन्तु जब ऐसा पवित्र व्यक्ति वास्तव में भगवान् के गुणों का कीर्तन करने और उन्हें सुनने में अनुरक्त हो जाता है और जब प्रेम ²श्य होने लगता है, तो उसे जीवन की परिपक्वावस्था प्राप्त करते हुए माना जाता है। इस स्न्दर्भ में श्रील जीव गोस्वामी ने अनेक श्लोक उद्धृत किये हैं, जो भगवत्प्रेम के विकास को सुन्दर ढंग से दिखलाने वाले हैं। *अनेन दुर्वासनादु:खदर्शनेन स करुणामय: करुणां करोतु* —पापपूर्ण इच्छाओं से उत्पन्न दुख प्रदॢशत करके कृपालु भगवान् मुझ पर दया दिखायें। *या प्रीतिरविवेकानां विसयेष्वनपायिनी।* *त्वामनुस्मरत: सा मे हृदयान्नापसर्पतु* —अज्ञानी व्यक्तियों को इन्द्रियतृप्ति के पदार्थों में अटूट स्नेह होता है। इसी प्रकार मैं आपका सदैव स्मरण करूँ जिससे वही अनुरक्ति, जो आपके साथ की जाती है, कभी मेरे हृदय को न छोड़े। (विष्णु पुराण १.२०.१९) *युवतीनां यथा यूनि यूनां च युवतौ यथा। मनोऽभिरमते* *तद्वन्मनो मे रमतां त्वयि* —जिस तरह युवतियों का मन किसी युवक के बारे में सोचने में आनन्दित होता है और युवकों का मन किसी युवती के बारे में सोचने में रमता है, उसी तरह मेरा मन आपमें रमे। *मम* *सुकर्मणि दुष्कर्मणि च यद् रागसामान्यम्। तद् सर्वतोभावेन भगवद्विषयम् एव भवतु* —पुण्य या पापों के लिए मुझमें जो भी अनुरक्ति हो वह अनुरक्ति पूर्णरूपेण आपमें लगे। 