**क्रियायोगं समाचक्ष्व भवदाराधनं प्रभो ।** **यस्मात्त्वां ये यथार्चन्ति सात्वता: सात्वतर्षभ ॥ १॥** 

शब्दार्थ **** 

**श्री-उद्धव: उवाच—** **श्री उद्धव ने कहा** **; क्रिया-योगम्—** **संस्तुत क्रिया-विधि** **; समाचक्ष्व—** **बतलाइये** **; भवत्—** **आपकी** **;** **आराधनम्—** **अर्चाविग्रह पूजा** **; प्रभो—** **हे प्रभु** **; यस्मात्—** **किस रूप पर आधारित** **; त्वाम्—** **तुमको** **; ये—** **जो** **; यथा—** **जिस भाँति** **से** **; अर्चन्ति—** **पूजते हैं** **; सात्वता:—** **भक्तगण** **; सात्वत-ऋषभ—** **हे भक्तों के स्वामी।** **.** 

**श्री उद्धव ने कहा : हे प्रभु, हे भक्तों के स्वामी, आप कृपा करके मुझे अपने अर्चाविग्रह** **रूप में अपनी पूजा की नियत विधि बतलायें। अर्चाविग्रह की पूजा करने वाले भक्तों की क्या** **क्षमताएँ होती हैं? ऐसी पूजा किस आधार पर स्थापित है? तथा पूजा की विशिष्ट विधि क्या है?** **तात्पर्य :** भगवद्भक्त अपने नियत कर्मों के अतिरिक्त मनि्दर में अर्चाविग्रह रूप में भगवान् की नियमित पूजा करते हैं। ऐसी पूजा शरीर को भोगने की काम-वासना तथा इस काम-वासना से उत्पन्न भौतिक पारिवारिक आसक्ति दोनों से हृदय विमल करने के लिए प्रबल शक्ति से कार्य करती है। किन्तु अर्चाविग्रह पूजा की विधि प्रभावशाली हो इसके लिए प्रामाणिक विधि अपनानी होती है। इसलिए अब उद्धवजी भगवान् से इस विषय में पूछ रहे हैं।  