**उपगायन्गृणन्नृत्यन्कर्माण्यभिनयन्मम ।** **मत्कथा: श्रावयन्शृण्वन्मुहूर्तं क्षणिको भवेत् ॥ ४४॥** 

शब्दार्थ **** 

**उपगायन्—** **गाते हुए** **; गृणन्—** **तेजी से उच्चारण करते हुए** **; नृत्यन्—** **नाचते हुए** **; कर्माणि—** **दिव्य कार्य** **; अभिनयन्—** **नाटक द्वारा** **अनुकरण करते हुए** **; मम—** **मेरा** **; मत्-कथा:—** **मेरे सश्बन्ध में कथाएँ** **; श्रावयन्—** **सुनाते हुए** **; शृण्वन्—** **स्वयं सुनते हुए** **;** **मुहूर्तम्—** **कुछ समय के लिए** **; क्षणिक:—** **उत्सव में लीन** **; भवेत्—** **हो जाय।** **.** 

**अन्यों के साथ गाते, जोर से कीर्तन करते तथा नाचते, मेरी दिव्य लीलाओं का अभिनय** **करते तथा मेरे विषय में कथाएँ सुनते तथा सुनाते हुए भक्त को चाहिए कि कुछ समय के लिए** **ऐसे उत्सव में लीन हो जाय।** **तात्पर्य :** भगवान् की नियमित पूजा में लगे भक्त को चाहिए कि कभी कभी भगवान् की लीलाओं के कीर्तन, श्रवण, नर्तन इत्यादि में आनन्दमग्न हो जाय। *मुहूर्तम्* शब्द सूचित करता है कि वह तथाकथित आनन्द के नाम पर अपने नैत्यिक कार्यों तथा भगवत्सेवा की उपेक्षा न करे। यद्यपि वह कीर्तन करने, सुनने तथा नाचने में आनन्दमग्न हो जाए, किन्तु वह भगवान् की नियमित सेवा की औपचारिकता को नहीं छोड़ सकता।  