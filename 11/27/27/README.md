**दुर्गां विनायकं व्यासं विष्वक्षेनं गुरून्सुरान् ।** **स्वे स्वे स्थाने त्वभिमुखान्पूजयेत्प्रोक्षणादिभि: ॥ २९॥** 

शब्दार्थ **** 

**दुर्गाम्—** **भगवान् की आध्यात्मिक शक्ति** **; विनायकम्—** **आदि गणेश** **; व्यासम्—** **वेद के संग्राहक** **; विष्वक्सेनम्—** **विष्वक्सेन** **;** **गुरून्—** **अपने गुरुओं** **; सुरान्—** **देवताओं** **; स्वे स्वे—** **अपने अपने** **; स्थाने—** **स्थान पर** **; तु—** **तथा** **; अभिमुखान्—** **अर्चाविग्रह की** **ओर मुख करके** **; पूजयेत्—** **पूजा करे** **; प्रोक्षण-आदिभि:—** **शुद्धि के लिए जल छिड़कने आदि की विविध क्रियाओं द्वारा।** **.** 

**मनुष्य को चाहिए कि वह प्रोक्षण इत्यादि भेंटों से दुर्गा, विनायक, व्यास, विष्वक्सेन,** **गुरुओं तथा विविध देवताओं की पूजा करे। इन सारे व्यक्तियों को भगवान् के अर्चाविग्रह की** **ओर मुख किए हुए अपने अपने स्थानों में होना चाहिए।** **तात्पर्य :** श्रील जीव गोस्वामी के अनुसार इस श्लोक में जिन गणेश तथा दुर्गा का उल्लेख हुआ है, वे इस भौतिक जगत में उपस्थित व्यक्ति नहीं, प्रत्युत वैकुण्ठ में भगवान् के नित्य संगी हैं। इस जगत में शिव-पुत्र गणेश धन देने के लिए विलयात हैं और शिव-पत्नी दुर्गा देवी भगवान् की बहिरंगा मायाशक्ति के रूप में प्रसिद्ध हैं। किन्तु इस श्लोक में वॢणत सारे व्यक्ति भगवान् के नित्यमुक्त संगी हैं, जो वैकुण्ठ में वास करते हैं। श्रील जीव गोस्वामी यह सिद्ध करने के लिए विविध वैदिक ग्रंथों से उद्धरण देते हैं कि दुर्गा नाम भगवान् की अन्तरंगा शकि्त को भी सूचित कर सकता है, जो भगवान् से अभिन्न है। भगवान् की बहिरंगा या आच्छादक शक्ति इसी आदि दुर्गा से विस्तार पाती है। भौतिक जगत की दुर्गा *महामाया* कहलाती हैं और जीवों को मोहने का कार्य करती हैं। इसलिए भक्त को यहाँ पर वॢणत दुर्गा जिसका नाम माया भी है, की पूजा करने से दूषित हो जाने से डरना नहीं चाहिए, प्रत्युत भक्त को वैकुण्ठ में भगवान् के इन नित्य सेवकों के प्रति सश्मान प्रदॢशत करना चाहिए।  