**मद्विभूतीरभिध्यायन्श्रीवत्साषविभूषिता: ।** **ध्वजातपत्रव्यजनै: स भवेदपराजित: ॥ ३०॥** 

शब्दार्थ **** 

**मत्—** **मेरे** **; विभूती:—** **ऐश्वर्यमय अवतारों से** **; अभिध्यायन्—** **ध्यान करते हुए** **; श्रीवत्स—** **भगवान् के श्रीवत्स ऐश्वर्य समेत** **;** **अष—** **हथियार** **; विभूषिता:—** **अलंकृत** **; ध्वज—** **झंडों से** **; आतपत्र—** **छाते से** **; व्यजनै:—** **तथा नाना प्रकार के पंखों से** **; स:—** **वह, भक्त-योगी** **; भवेत्—** **बन जाता है** **; अपराजित:—** **अन्यों द्वारा न जीता जा सकने वाला।** **.** 

**मेरा भक्त मेरे ऐश्वर्यमय अवतारों का ध्यान करके अपराजेय बन जाता है। मेरे ये अवतार** **श्रीवत्स तथा विविध हथियारों से अलंकृत और ध्वजों, आलंकारिक छातों तथा पंखों जैसे** **राजसी साज-सामान से युक्त होते हैं।** **तात्पर्य :** भगवान् के ऐश्वर्यमय अवतारों के पास राजसी साज-सामान होने से उनकी सर्वशक्तिमत्ता सूचित होती है और भक्तगण भगवान् के शक्तिशाली राजसी साज-सामान से युक्त अवतारों का ध्यान करके अपराजेय बन जाते हैं। जैसाकि बिल्वमंगल ठाकुर ने *कृष्णकर्णामृत* (श्लोक १०७) में कहा है— *भक्तिस्त्वयि स्थिरता भगवन् यदि स्याद्* *दैवेन न: फलति दिव्यकिशोरमूॢत:।* *मुक्ति: स्वयं मुकुलिताञ्जलि: सेवतेऽस्मान्* *धर्मार्थकामगतय: समयप्रतीक्षा:॥* ''हे प्रभु! यदि हम अपने में आपके लिए अविचल भक्ति उत्पन्न कर लें, तो आपका दिव्य किशोर रूप स्वत: हमारे समक्ष प्रकट हो जाता है। इस तरह मुक्ति स्वयं हाथ जोड़े हमारी सेवा करने के लिए प्रस्तुत रहती है और धर्म, अर्थ तथा काम हमारी सेवा करने के लिए धैर्यपूर्वक करते हैं।ÓÓ  