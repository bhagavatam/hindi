**महत्तत्त्वात्मनि मयि यथासंस्थं मनो दधत् ।** **महिमानमवाप्नोति भूतानां च पृथक्पृथक् ॥ ११॥** 

शब्दार्थ **** 

**महत्-तत्त्व—** **समस्त भौतिक शक्ति की** **; आत्मनि—** **आत्मा में** **; मयि—** **मुझमें** **; यथा—** **के अनुसार** **; संस्थम्—** **विशेष परिस्थिति** **;** **मन:—** **मन** **; दधत्—** **एकाग्र करते हुए** **; महिमानम्—** **महिमा नामक शक्ति** **; अवाप्नोति—** **प्राप्त करता है** **; भूतानाम्—** **भौतिक** **तत्त्वों की** **; च—** **भी** **; पृथक् पृथक्—** **अलग अलग।** **.** 

**जो व्यक्ति महत् तत्त्व के विशेष रूप में अपने मन को लीन कर देता है और इस तरह समस्त** **जगत के परमात्मा रूप में मेरा ध्यान करता है उसे महिमा नामक योग-सिद्धि प्राप्त होती है। और** **जो आकाश, वायु, अग्नि इत्यादि पृथक् पृथक् तत्त्वों में अपने मन को लीन करता है, वह हर** **भौतिक तत्त्व की महानता (महत्ता) को प्राप्त करता जाता है।** **तात्पर्य :** वैदिक साहित्य में ऐसे असंलय श्लोक हैं, जो यह बतलाते हैं कि भगवान् अपनी सृष्टि से गुणात्मक ²ष्टि से अभिन्न हैं और इस तरह एक योगी सश्पूर्ण जगत को भगवान् की बहिरंगा शक्ति के प्राकट्य रूप में ध्यान कर सकता है। जब योगी को यह अनुभूति हो जाती है कि यह सृष्टि भगवान् से अभिन्न है, तो उसे *महिमा सिद्धि* प्राप्त होती है। हर तत्त्व में भगवान् की उपस्थिति का अनुभव करते हुए योगी प्रत्येक तत्त्व की महानता ( *महत्ता* ) भी प्राप्त कर लेता है। किन्तु शुद्ध भक्तजन ऐसी सिद्धियों में रुचि नहीं लेते क्योंकि वे लोग उन भगवान् के शरणागत होते हैं, जो इन सिद्धियों का अनन्त मात्रा तक प्रदर्शन करते हैं। भगवान् द्वारा सदैव सुरक्षित होने से शुद्ध भक्त अपना अमूल्य समय बचाकर उसे हरे कृष्ण मंत्र का कीर्तन करने में लगाते हैं। इस तरह वे अपने लिए तथा अन्यों के लिए *संसिद्धि*  अर्थात् शुद्ध भगवत्प्रेम या कृष्णभावनामृत प्राप्त करते हैं जिससे मनुष्य समस्त भौतिक सृष्टि से परे वैकुण्ठ-लोक तक अपने जीवन का विस्तार कर सकता है।  