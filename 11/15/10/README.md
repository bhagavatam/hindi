**परमाणुमये चित्तं भूतानां मयि रञ्जयन् ।** **कालसूक्ष्मार्थतां योगी लघिमानमवाप्नुयात् ॥ १२॥** 

शब्दार्थ **** 

**परम-अणु-मये—** **परमाणुओं के रूप में** **; चित्तम्—** **चेतना** **; भूतानाम्—** **भौतिक तत्त्वों की** **; मयि—** **मुझमें** **; रञ्जयन्—** **अनुरक्त** **होकर** **; काल—** **समय का** **; सूक्ष्म—** **सूक्ष्म** **; अर्थताम्—** **वस्तु** **; योगी—** **योगी** **; लघिमानम्—** **लघिमा नामक योगशक्ति** **;** **अवाप्नुयात्—** **प्राप्त कर  सकते हैं।** **.** 

**मैं प्रत्येक वस्तु के भीतर रहता हूँ, इसलिए मैं भौतिक तत्त्वों के परमाणविक घटकों का सार** **हूँ। मेरे इस रूप में अपने मन को संलग्न करके, योगी लघिमा नामक सिद्धि प्राप्त कर सकता है,** **जिससे वह काल के समान सूक्ष्म परमाणविक वस्तु की अनुभूति कर सकता है।** **तात्पर्य :** *श्रीमद्भागवत* में *काल* की विशद व्यालया मिलती है, जिसके अनुसार काल भगवान् का वह दिव्य रूप, जो भौतिक जगत को गतिशील बनाता है। चूँकि पाँचों स्थूल तत्त्व परमाणुओं से बने हैं, अतएव परमाणविक कण सूक्ष्म वस्तु अथवा काल की गति की अभिव्यक्ति हैं। काल से भी सूक्ष्म भगवान् हैं, जो अपनी शक्ति को काल रूप में विस्तार देते हैं। इन बातों को ठीक से समझ लेने पर, योगी को *लघिमा* सिद्धि प्राप्त होती है, जिससे वह अपने को हल्के से हल्का बना सकता है।  