**अन्तरायान्वदन्त्येता युञ्जतो योगमुत्तमम् ।** **मया सश्पद्यमानस्य कालक्षपणहेतव: ॥ ३३॥** 

शब्दार्थ **** 

**अन्तरायान्—** **अवरोध** **; वदन्ति—** **कहते हैं** **; एता:—** **ये सिद्धियाँ** **; युञ्जत:—** **लगने वाले के** **; योगम्—** **ब्रह्म से संयोग** **; उत्तमम्—** **परम अवस्था** **; मया—** **मेरे साथ** **; सश्पद्यमानस्य—** **पूरी तरह ऐश्वर्यवान बनने वाले के** **; काल—** **समय का** **; क्षपण—** **अवरोध का,** **बर्बादी** **; हेतव:—** **कारण।** **.** 

**भक्ति के विद्वान पंडितों का कहना है कि योग-सिद्धियाँ, जिनका मैंने उल्लेख किया है,** **वास्तव में उस परम योग का अवयास करने वाले व्यक्ति के लिए अवरोधक तथा समय का** **अपव्यय हैं जिसके द्वारा वह मुझसे सीधे समस्त जीवन-सिद्धियाँ प्राप्त करता है।** **तात्पर्य :** यह तो सामान्य अनुभव की बात है कि जो वस्तु समय का अपव्यय हो उसे त्याग देना चाहिए, अतएव मनुष्य को भगवान् से योग-सिद्धियों की याचना नहीं करनी चाहिए। निष्काम शुद्ध भक्त के लिए निॢवशेष मुक्ति तक जीवन की व्यर्थ बाधा लगती है और भौतिक योग-सिद्धियों के विषय में क्या कहा जाय जो निॢवशेष मुक्ति से तुलनीय नहीं हैं। भले ही ऐसी योग-सिद्धियाँ अपरिपक्व तथा अननुभवी व्यक्ति के लिए आश्चर्यजनक हों, किन्तु जिस विद्वान ने भगवान् को समझ लिया है उसके लिए ये तनिक भी प्रभावशाली नहीं हैं। भगवान् कृष्ण को प्राप्त करने मात्र से मनुष्य योग-सिद्धियों के अनन्त सागर में निवास करता है अतएव अलग से योगसिद्धियों के पीछे अपना बहुमूल्य समय बर्बाद नहीं करना चाहिए।  