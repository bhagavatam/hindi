के रूप में एक रथ तथा युद्ध की विविध सामग्री प्राप्त की और उसकी सहायता से उसने स्वर्ग के राजा इन्द्र पर किस तरह चढ़ाई की। सारे देवता उसके भय से स्वर्गलोक छोड़-छोड़कर अपने गुरु के आदेशानुसार दूर-दूर चले गये। महाराज परीक्षित यह जानना चाहते थे कि भगवान् वामनदेव ने किस प्रकार बलि महाराज से तीन पग भूमि लेने के बहाने उससे सब कुछ ले लिया और उसे बन्दी बना लिया। शुकदेव गोस्वामी ने इस जिज्ञासा का उत्तर इस प्रकार दिया : जैसाकि इस स्कंध के ग्यारहवें अध्याय में वर्णन किया जा चुका है, असुरों तथा देवताओं की लड़ाई में बलि महाराज पराजित हुए और युद्ध में मारे गये, किन्तु शुक्राचार्य की कृपा से वे पुन: जीवित हो गए। इस तरह वे अपने गुरु शुक्राचार्य की सेवा करने लगे। भृगुवंशी उन पर प्रसन्न हो गए और उन्होंने उन्हें *विश्वजित-यज्ञ* में लगा दिया। जब यह यज्ञ सश्पन्न हुआ तो उस यज्ञ-अग्नि से एक रथ, घोड़े, एक पताका, एक धनुष, कवच तथा बाणों के दो तरकस प्रकट हुए। बलि महाराज के पितामह महाराज प्रह्लाद ने उन्हें फूलों की एक शाश्वत माला दी और शुक्राचार्य ने एक शंख दिया। तब प्रह्लाद, ब्राह्मणों एवं अपने गुरु शुक्राचार्य को नमस्कार करके उन्होंने इन्द्र से युद्ध करने के लिए तैयारी की और वे अपने सैनिकों सहित इन्द्रपुरी गये। अपना शंख बजाकर उन्होंने इन्द्र के राज्य की सीमाओं पर आक्रमण कर दिया। बलि महाराज के शौर्य को देखकर इन्द्र अपने गुरु बृहस्पति के पास गया और उनसे बलि के पराक्रम की चर्चा की तथा पूछा कि वह क्या करे। बृहस्पति ने देवताओं को बताया कि चूँकि बलि को ब्राह्मणों से अद्वितीय शकि्त प्राप्त हुई थी अतएव देवता उससे युद्ध नहीं कर सकते। उनकी एकमात्र आशा भगवान् की कृपा प्राप्त करने में है। निस्सन्देह, कहीं कोई विकल्प था भी नहीं। ऐसी दशा में बृहस्पति ने देवताओं को सलाह दी कि वे स्वर्गलोक छोड़कर कहीं अ²श्य हो जाँए। देवताओं ने उनकी बात मान ली और बलि महाराज तथा उनके संगियों ने सारे इन्द्रलोक को हथिया लिया। भृगुमुनि के वंशजों ने भृगु के शिष्य बलि महाराज के प्रति अत्यन्त वत्सल होने के कारण उन्हें एक सौ अश्वमेघ यज्ञ सश्पन्न करने में लगा दिया। इस प्रकार बलि महाराज ने स्वर्गलोक के ऐश्वर्य का भोग किया।  

**श्रीराजोवाच** 