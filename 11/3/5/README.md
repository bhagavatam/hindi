**एवं सृष्टानि भूतानि प्रविष्ट: पञ्चधातुभि: ।** **एकधा दशधात्मानं विभजन्जुषते गुणान् ॥ ४॥** 

**शब्दार्थ** 

**एवम्—** **जैसाकि बतलाया गया, उस प्रकार से** **; सृष्टानि—** **उत्पन्न** **; भूतानि—** **जीवों को** **; प्रविष्ट:—** **प्रवेश करके** **; पञ्च-धातुभि:—** **पाँच स्थूल तत्त्वों (पृथ्वी, जल, अग्नि, वायु तथा आकाश) द्वारा** **; एकधा—** **एक बार (मन के द्रष्टा रूप में)** **; दशधा—** **दस बार** **(पाँच ज्ञान-इन्द्रियों तथा पाँच कर्मेन्द्रियों के द्रष्टा के रूप में)** **; आत्मानम्—** **स्वयं को** **; विभजन्—** **विभाजित करते हुए** **; जुषते—** **लगाता है** **; गुणान्—** **भौतिक गुणों के साथ।** **.** 

**परमात्मा उत्पन्न किये गये प्राणियों के भौतिक शरीरों में प्रविष्ट होकर मन तथा इन्द्रियों को** **क्रियाशील बनाता है और इस तरह बद्धजीवों को इन्द्रिय-तृप्ति हेतु तीन गुणों तक पहुँचाता है।** **तात्पर्य :** इस श्लोक पर श्री भक्तिसिद्धान्त सरस्वती ठाकुर की टीका का सारांश इस प्रकार है— एक परमात्मा स्थूल भौतिक तत्त्वों (पृथ्वी, जल, अग्नि, वायु तथा आकाश) में प्रवेश करता है और भौतिक मन को क्रियाशील बनाकर बद्धजीवों के ऐन्द्रिय कर्मों को पाँच ज्ञानेन्द्रियों (आँखों, नाक, कान, जीभ तथा त्वचा) में सूक्ष्मत: विभाजित कर देता है और इसके बाद पाँच स्थूल कर्मेन्द्रियों (हाथ, पाँव, वाणी, जननांग तथा गुदा) में विभाजित कर देता है। चूँकि मुक्तात्माओं में भगवान् की सेवा करने की प्रबल प्रवृत्ति पाई जाती है, अतएव वे अच्छाई-बुराई के द्वैत के प्रति आकृष्ट नहीं होते। वे उन भगवान् की भक्ति तथा प्रेम से अपना आनन्द प्राप्त करते हैं, जो भौतिक सृष्टि से परे अपनी दिव्य लीलाओं का नित्य आस्वादन करते रहते हैं। जब बद्धजीव भगवान् के साथ अपने प्रेमपूर्ण सश्बन्ध को भूल जाते हैं, तो उनमें अवैध इच्छाएँ जागृत होती हैं। अतएव वे भगवान् विष्णु के रूप, स्वाद, गंध इत्यादि पक्षों की सेवा न कर सकने के कारण सकाम कर्म के कटु फलों से बँध जाते हैं। किन्तु यदि किसी तरह से उनका भगवत्प्रेम जागृत हो उठता है, तो बद्धजीव अपने सारे ऐन्द्रिय कर्मों को भगवान् की दिव्य लीलाओं की सेवा में लगा देते हैं। वस्तुत: सारे भौतिक कार्यकलाप अत्यन्त अवांछनीय हैं। किन्तु माया के प्रभाव से बद्धजीव अच्छे- बुरे तथा सुख-दुख में अन्तर देखने लगता है। भगवान् या परमात्मा जीवों की व्यष्टि तथा समष्टि चेतना में प्रवेश कर चुकने के फलस्वरूप हर एक के हृदय की बात जानते हैं। अतएव जब निष्ठावान जीव आध्यात्मिक सिद्धि की कामना करता है, तो भगवान् उसे भव-बन्धन से मुक्त करके वैकुण्ठ-पति की सेवा करने की उसकी उत्कट इच्छा को जागृत कर देते हैं। यह भगवत्प्रेम दिव्य आनन्द के विविध रूपों में पल्लवित होता है। किन्तु अज्ञानवश बद्धजीव अपने को सेवा का सही लक्ष्य मानता है और सश्पूर्ण सांसारिक स्थिति को ठीक से नहीं समझ पाता। 