**सर्वेन्द्रियगुणद्रष्ट्रे सर्वप्रत्ययहेतवे ।** **असता च्छाययोक्ताय सदाभासाय ते नम: ॥ १४॥** 

शब्दार्थ **** 

**सर्व-इन्द्रिय-गुण-द्रष्ट्रे—** **सभी इन्द्रिय-विषयों के द्रष्टा में** **; सर्व-प्रत्यय-हेतवे—** **सभी संशयों के समाधान (और जिनके बिना सभी** **असमर्थताएँ तथा सारे संदेह हल नहीं किये जा सकते)** **; असता—** **असत्य या भ्रम के प्रकट होने से** **; छायया—** **समानता के** **कारण** **; उक्ताय—** **कहलाया** **; सत्—** **सत्य का** **; आभासाय—** **प्रतिबिश्ब के लिए** **; ते—** **तुमको** **; नम:—** **नमस्कार करता हूँ।** **.** 

**हे भगवान्! आप समस्त इन्द्रिय-विषयों के द्रष्टा हैं। आपकी कृपा के बिना सन्देहों की** **समस्या के हल होने की कोई सश्भावना नहीं है। यह भौतिक जगत आपके अनुरूप छाया के** **समान है। निस्सन्देह, मनुष्य इस भौतिक जगत को सत्य मानता है क्योंकि इससे आपके अस्तित्व** **की झलक मिलती है।** **तात्पर्य :** इस श्लोक का भावानुवाद इस प्रकार होगा ''ऐन्द्रिय कर्मों के विषय वास्तव में आपके द्वारा देखे जाते हैं। आपके निर्देशन के बिना जीव एक पग भी आगे नहीं बढ़ सकता। जैसी कि *भगवद्गीता* (१५.१५) में पुष्टि हुई है— *सर्वस्य चाहं हृदि सन्निविष्टो मत्त: स्मृतिज्र्ञानमपोहनं च।* आप हरएक के हृदय में स्थित हैं और आपसे ही स्मृति तथा विस्मृति आती है। *छायेव यस्य भुवनानि विभॢत* *दुर्गा। माया* के वशीभूत जीव इस भौतिक जगत का आनन्द लूटना चाहता है, किन्तु जब तक आप आदेश नहीं देते तथा उन्हें स्मरण नहीं दिलाते तब तक वह अपने जीवन के छायाव्रत (आभासी) उद्देश्य का अनुसरण करने में प्रगति नहीं कर सकता। बद्धजीव जन्म-जन्मांतर गलत लक्ष्य की ओर प्रगति करता जाता है और उसे इस लक्ष्य का स्मरण आप द्वारा ही दिलाया जाता है। एक जन्म में बद्धजीव किसी एक लक्ष्य की ओर प्रगति करना चाहता है, किन्तु शरीर बदलने पर वह हर बात भूल जाता है। फिर भी हे प्रभु! चूँकि वह इस जगत का कुछ न कुछ भोग करना चाहता था अतएव आप उसे उसके अगले जन्म में इसका स्मरण दिलाते हैं। *मत्त: स्मृतिज्र्ञानमपोहनं च।* चूँकि बद्धजीव आपको भूलना चाहता है अतएव आप कृपापूर्वक जन्म-जन्मांतर उसे ऐसे अवसर प्रदान करते रहते हैं जिससे वह आपको सतत् भुला सकता है। अतएव आप बद्धजीव के नित्य निर्देशक हैं। चूँकि आप हर वस्तु के मूल कारण हैं अतएव हर वस्तु सत्य प्रतीत होती है। चरम सत्य तो आप ही हैं। मैं आपको नमस्कार करता हूँ।ÓÓ *सर्वप्रत्ययहेतवे* शब्द की व्यालया श्रील विश्वनाथ चक्रवर्ती ठाकुर ने की है। वे कहते हैं कि फल (कार्य) से कारण की झलक मिल जाती है। उदाहरणार्थ, मिट्टी का पात्र कुश्हार के कार्य का फल है अतएव पात्र को देखकर कुश्हार के अस्तित्व का अनुमान लगाया जा सकता है। इसी प्रकार यह भौतिक जगत आध्याति्मक जगत से मिलता जुलता है और कोई भी बुद्धिमान् व्यक्ति अंदाजा लगा सकता है कि यह किस प्रकार कार्य कर रहा है। जैसाकि *भगवद्गीता* में बताया गया है— *मयाध्यक्षेण* *प्रकृति: सूयते सचराचरम्।* भौतिक जगत की गतिविधियों से ऐसा प्रतीत होता है कि उनके पीछे भगवान् की अध्यक्षता कार्य कर रही है।  