**नानुतृप्ये जुषन्युष्मद्वचो हरिकथामृतम् ।** **संसारतापनिस्तप्तो मत्र्यस्तत्तापभेषजम् ॥ २॥** 

**शब्दार्थ** 

**न अनुतृप्ये—** **मैं फिर भी तृप्त नहीं हूँ** **; जुषन्—** **व्यस्त रहते हुए** **; युष्मत्—** **तुश्हारे** **; वच:—** **शब्दों में** **; हरि-कथा—** **भगवान् हरि की** **कथाओं के** **; अमृतम्—** **अमृत को** **; संसार—** **संसार के** **; ताप—** **कष्ट से** **; निस्तप्त:—** **सताया** **; मत्र्य:—** **मरणशील मनुष्य** **; तत्-** **ताप—** **उस पीड़ा की** **; भेषजम्—** **औषधि।** **.** 

**यद्यपि मैं आपके द्वारा कही जा रही भगवान् की महिमा का अमृत-आस्वाद कर रहा हूँ,** **फिर भी मेरी प्यास शान्त नहीं हुई। भगवान् तथा उनके भक्तों की ऐसी अमृतमयी कथाएँ संसार** **के तीन तापों से सताये जा रहे, मुझ जैसे बद्धजीवों के लिए औषधि का काम करने वाली हैं।** **तात्पर्य :** श्रील श्रीधर स्वामी के अनुसार यह तर्क किया जा सकता है कि चूँकि भगवद्भक्त के लक्षणों का पहले ही विस्तार से वर्णन किया जा चुका है, अतएव पिछले श्लोक में वॢणत पद को प्राप्त करके मनुष्य अपना जीवन सफल बना सकता है, तो फिर आगे प्रश्न करने की क्या आवश्यकता है? लेकिन *हरिकथामृतम्* —अर्थात् भगवान् तथा उनके भक्तों की कथाएँ इतनी मनोहर तथा सुन्दर हैं कि मोक्ष के बाद भी कोई उनका सुनना छोड़ नहीं सकता। इस सश्बन्ध में श्री चैतन्य महाप्रभु ने निश्नलिखित श्लोक उद्धृत किया है— *आत्मारामश्च मुनयो निग्र्रन्था अप्युरुक्रमे।* *कुर्वन्त्यहैतुकं भक्तिम् इत्थश्भूतगुणो हरि:॥* ''जो आत्माराम हैं और बाह्य भौतिक इच्छाओं से आकृष्ट नहीं होते वे भी उन श्रीकृष्ण की प्रेमाभक्ति द्वारा आकृष्ट होते हैं, जिनके गुण दिव्य तथा कार्यकलाप अद्भुत हैं। भगवान् हरि को कृष्ण कहते हैं, क्योंकि उनके अंग-प्रत्यंग दिव्य रूप से आकर्षक हैं।ÓÓ (भागवत १.७.१०) यदि एक बार रोग अच्छा हो जाता है, तो फिर औषधि की आवश्यकता नहीं रह जाती, लेकिन परम पद पर कार्य तथा कारण भिन्न नहीं होते। अतएव कृष्ण की महिमा का कीर्तन तथा श्रवण दिव्य आनन्द के कार्य- कारण हैं। राजा निमि ने योगियों से कहा, ''आप लोग भगवत्प्रेम में लीन रहने वाले महान् साधु-पुरुष हैं। आप यद्यपि माया के बारे में कह रहे हैं, किन्तु इसका अर्थ कृष्णभावनामृत होगा। आप यह न सोचें कि आपने मुझे पहले ही सारी बातें बतला दी हैं। आपके उपदेशों के मादक अमृत ने मुझे भगवान् के विषय में अधिकाधिक सुनने के लिए उत्सुक बना दिया है।ÓÓ राजा निमि भी महान् भगवद्भक्त थे, अन्यथा नौ योगेन्द्रों जैसे महापुरुषों से बातचीत करने का कोई प्रश्न ही नहीं था। किन्तु विनीत वैष्णव के रूप में, उन्होंने अपने को भौतिक उपाधियों से प्रच्छन्न एक सामान्य बद्धजीव समझा। इस तरह उन्होंने माया का वास्तविक स्वभाव जानने के लिए उत्सुकता प्रकट की, जिससे वे माया द्वारा भव-अग्नि में गिराने के भावी प्रयासों से बचे रहे सकें। 

**श्रीअन्तरीक्ष उवाच** 