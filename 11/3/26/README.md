**नायं वेद स्वमात्मानं** **यच्छक्त्याहंधिया हतम् ।** **तं दुरत्ययमाहात्श्यं** **भगवन्तमितोऽस्श्यहम् ॥ २९॥** 

शब्दार्थ **** 

**न—** **नहीं** **; अयम्—** **सामान्य लोग** **; वेद—** **जानते हैं** **; स्वम्—** **अपनी** **; आत्मानम्—** **पहचान** **; यत्-शक्त्या—** **जिसके प्रभाव से** **;** **अहम्—** **मैं स्वतंत्र हूँ** **; धिया—** **इस बुद्धि से** **; हतम्—** **पराजित या आच्छादित** **; तम्—** **उसको** **; दुरत्यय—** **समझने में कठिन** **;** **माहात्श्यम्—** **जिसका यश** **; भगवन्तम्—** **भगवान् का** **; इत:—** **शरण लेकर** **; अस्मि अहम्—** **मैं हूँ।** **.** 

**मैं उन भगवान् को सादर नमस्कार करता हूँ जिनकी माया से ईश्वर का अंश जीव** **देहात्मबुद्धि के कारण अपनी असली पहचान को भूल जाता है। मैं उन भगवान् की शरण ग्रहण** **करता हूँ जिनके यश को समझ पाना कठिन है।** **तात्पर्य :** जैसाकि *भगवद्गीता* में कहा गया है प्रत्येक जीव—चाहे वह मनुष्य हो, देवता, पशु, पक्षी, मक्खी या कुछ और हो—भगवान् का अंश है। भगवान् तथा जीव पिता तथा पुत्र के समान घनिष्ठतापूर्वक जुड़े हैं। दुर्भाग्यवश, भौतिक सश्पर्क के कारण, जीव इसे भूल जाता है और अपनी ही योजना के अनुसार स्वतंत्र रूप से भौतिक जगत का भोग करना चाहता है। इस माया को पार कर पाना अत्यन्त कठिन है। माया जीव को आच्छादित कर लेती है क्योंकि जीव भगवान् को भूलना चाहता है और इस जगत का भोग करने के लिए अपनी योजना बनाना चाहता है। जब तक यह कलुष (कल्मष) बना रहता है तब तक बद्धजीव अपनी वास्तविक पहचान को समझने में असमर्थ बना रहेगा और जन्म-जन्मांतर भ्रम में पड़ा रहेगा। *अतो गृहक्षेत्रसुताप्तवित्तैर्जनस्य मोहोऽयम् अहं ममेति* ( *भागवत*  ५.५.)। जब तक जीव इतना प्रबुद्ध नहीं हो लेता कि वह अपनी वास्तविक स्थिति को समझ सके तब तक वह भौतिकतावादी जीवन के प्रति तथा घर, देश अथवा क्षेत्र, समाज, पुत्र, परिवार, जाति, बैंक बचत आदि के प्रति आकृष्ट रहता रहेगा। इन सबसे आच्छादित होने से वह सोचता रहेगा ''मैं यह शरीर हूँ और इससे सश्बन्धित प्रत्येक वस्तु मेरी है।ÓÓ इस भौतिकवादी देहात्मबुद्धि से ऊपर उठ पाना अत्यन्त कठिन है, किन्तु जो भगवान् के शरणागत हो जाता है, जैसाकि गजेन्द्र ने किया, वह ब्रह्मपद को प्राप्त करके प्रबुद्ध हो जाता है— *ब्रह्मभूत: प्रसन्नात्मा न शोचति न कांक्षति।* *सम: सर्वेषु भूतेषु मद्भङ्क्षक्त लभते पराम्॥* ''जो अध्यात्मपद पर स्थित है उसे तुरन्त ही परब्रह्म का साक्षात्कार हो जाता है और वह पूर्ण प्रसन्न हो जाता है। वह न तो पछताता है, न ही किसी वस्तु को प्राप्त करने की इच्छा करता है। वह समस्त जीवों के प्रति समान भाव रखता है। उस अवस्था में वह मेरी शुद्धभक्ति को प्राप्त करता है।ÓÓ ( *भगवद्गीता* १.५४)। चूँकि भक्त पूर्णरूपेण ब्रह्मपद पर  रहता है अतएव वह किसी अन्य जीव से ईष्र्या नहीं करता ( *सम: सर्वेषु भूतेषु* )।  

**श्रीशुक उवाच** 