**शुचि: सश्मुखमासीन: प्राणसंयमनादिभि: ।** **पिण्डं विशोध्य सन्न्यासकृतरक्षोऽर्चयेद्धरिम् ॥ ४९॥** 

**शब्दार्थ** 

**शुचि:—** **स्वच्छ** **; सश्मुखम्—** **(अर्चाविग्रह के) समक्ष** **; आसीन:—** **बैठे हुए** **; प्राण-संयमन-आदिभि:—** **प्राणायाम इत्यादि** **विधियों से** **; पिण्डम्—** **स्थूल शरीर** **; विशोध्य—** **शुद्ध करके** **; सन्न्यास—** **शरीर के विभिन्न स्थानों पर तिलक लगाकर** **; कृत-** **रक्ष:—** **इस तरह भगवान् द्वारा सुरक्षा का आवाहन करके** **; अर्चयेत्—** **पूजे** **; हरिम्—** **भगवान् हरि को।** **.** 

**अपने को स्वच्छ बनाकर, शरीर को प्राणायाम, भूत-शुद्धि तथा अन्य विधियों से शुद्ध** **करके एवं सुरक्षा के लिए शरीर में पवित्र तिलक लगाकर, अर्चाविग्रह के समक्ष बैठ जाना** **चाहिए और भगवान् की पूजा करनी चाहिए।** **तात्पर्य :** *प्राणायाम* शरीर के भीतर श्वास रोकने की प्रामाणिक वैदिक विधि है। इसी प्रकार *भूत-* *शुद्धि* शरीर को शुद्ध करने की विधि है। *शुचि:* शब्द का अर्थ है, वह जो भीतर तथा बाहर से शुद्ध है। शुचि: का अर्थ है कि केवल भगवान् की प्रसन्नता के लिए कर्म किया जाय। यदि भगवान् के पवित्र नाम के कीर्तन तथा श्रवण द्वारा भगवान् को किसी तरह निरंतर स्मरण किया जाय, तो मनुष्य को जीवन की शुद्ध अवस्था प्राप्त होगी, जैसाकि इस वैदिक मंत्र में वर्णन हुआ है— *ú अपवित्र: पवित्रो वा सर्वावस्थां गतोऽपि वा।* *य: स्मरेत पुण्डरीकाक्षं स बह्मावयन्तर शुचि:॥* ( *गरुड़ पुराण* ) ** श्रील भक्तिसिद्धान्त सरस्वती ठाकुर ने इंगित किया है कि चाहे कोई अपने शरीर में पवित्र तिलक छाप ले, चाहे मुद्राएँ करे और मंत्रोच्चार करे, किन्तु यदि वह अपने मन में इन्द्रिय-तृप्ति का चिन्तन करता रहता है, तो उसकी श्री हरि पूजा व्यर्थ है। अत: यहाँ पर *शुचि:* शब्द यह सूचित करता है कि भगवान् को पवित्र मान कर और अपने को भगवान् का तुच्छ दास समझ कर सही मन से भगवान् की पूजा की जाय। जो लोग भगवान् के प्रति उन्मुख नहीं होते, वे मन्दिर में अर्चाविग्रह की पूजा नहीं करना चाहते और लोगों को यह कह कर भगवान् के मन्दिर में जाने से हतोत्साहित करते हैं कि जब भगवान् सर्वव्यापक हैं, तो फिर ऐसा करने की क्या जरूरत? ऐसे ईष्र्यालु व्यक्ति हठयोग या राजयोग को सश्पन्न करना अधिक ठीक समझते हैं। किन्तु स्वयं भगवान् के कथन, यथा *वासुदेव: सर्वमिति* तथा *मामेकं शरणं व्रज* यह सूचित करते हैं कि परिपक्व दिव्य अनुभूति होने पर मनुष्य यह समझता है कि भगवान् हर वस्तु के स्रोत हैं, अतएव वे ही एकमात्र आराध्य हैं। इस तरह, जो लोग पञ्चरात्र विधि से भगवान् के अर्चाविग्रह की पूजा करते हैं, वे भक्तियोग के अलावा अन्य किसी योग-विधि द्वारा आकृष्ट नहीं होते। 