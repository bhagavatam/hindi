**य आशु हृदयग्रङ्क्षन्थ निॢजहीऋषु: परात्मन: ।** **विधिनोपचरेद्देवं तन्त्रोक्तेन च केशवम् ॥ ४७॥** 

**शब्दार्थ** 

**य:—** **जो** **; आशु—** **शीघ्रता से** **; हृदय-ग्रन्थिम्—** **हृदय की गाँठ को (भौतिक देह से झूठी पहचान)** **; निॢजहीर्षु:—** **काटने का** **इच्छुक** **; परात्मन:—** **दिव्य आत्मा का** **; विधिना—** **विधानों से** **; उपचरेत्—** **उसे पूजा करनी चाहिए** **; देवम्—** **भगवान्** **; तन्त्र-** **उक्तेन—** **तंत्रों द्वारा वॢणत** **; च—** **तथा (वेदोक्तम के अतिरिक्त)** **; केशवम्—** **भगवान् केशव को।** **.** 

**जो व्यक्ति आत्मा को जकड़कर रखने वाली मिथ्या अहंकार की गाँठ को तुरन्त काट देने** **का इच्छुक होता है, उसे वैदिक ग्रंथों यथा तंत्रों में प्राप्त अनुष्ठानों के द्वारा, भगवान् केशव की** **पूजा करनी चाहिए।** **तात्पर्य :** वैदिक ग्रंथों में परम सत्य के ऐसे गुह्य वर्णन मिलते हैं, जो दार्शनिक चिन्तन के लिए प्रेरित करते हैं। जो लोग कर्मकाण्ड का पालन करते हैं, उन्हें वेद स्वॢगक फल प्रदान करते हैं। किन्तु जैसाकि इस अध्याय के श्लोक ४४ में कहा गया है वेदों के ऐसे ज्ञानकाण्ड तथा कर्मकाण्ड *बालानाम्* *अनुशासनम्* हैं—अर्थात् वेदों के ये खण्ड उन अल्पज्ञों या बचकाने लोगों को आकृष्ट करने के लिए हैं, जो ज्ञान तथा कर्म के प्रति आसक्त रहते हैं, ताकि वे वैदिक आदेशों का सहारा लेकर कृष्णभावनामृत के पूर्ण पद तक क्रमश: उन्नति कर सकें। चूँकि भौतिकतावादी लोगों के लिए अनेक श्लोकों में मार्ग बतलाया जा चुका है, अत: यह श्लोक *विज्ञ:* अर्थात् विद्वान अध्यात्मवादियों के लिए विधि बतलाने वाला है। ऐसे विद्वान अध्यात्मवादियों को नियमित पूजा करने की सलाह दी जाती है, जिसका वर्णन भगवान् को प्रत्यक्ष प्रसन्न करने के लिए *श्री* *नारदपञ्चरात्र* जैसे वैष्णव तंत्रों में हुआ है। *उपचरेद् देवं तन्त्रोक्तेन च केशवम्* वाक्य यह इंगित करता है कि भगवान् केशव की प्रत्यक्ष पूजा की जाय, जो अपने भक्तों को प्रसन्न करने के लिए विविध अवतारों में प्रकट होते हैं। श्रील जयदेव गोस्वामी ने भगवान् की लीलाओं का वर्णन अपने उस गीत में किया है, जिसमें भगवान् केशव के प्रमुख दश अवतार वॢणत हैं—ये हैं मत्स्य, कूर्म, वराह, नृङ्क्षसहदेव, वामन, परशुराम, रामचन्द्र, बलराम, बुद्ध तथा कल्कि। *उपचरेद् देवम्* शब्द भगवान् की भक्ति के सूचक हैं। इसलिए *तन्त्रोक्तेन* शब्द से श्री नारद पञ्चरात्र जैसे वैष्णव तंत्रों का अर्थ ग्रहण किया जाना चाहिए, जिसमें केशव की पूजा करने की स्पष्ट एवं विस्तृत विधि दी गई है। वेदों का द्योतन *निगम* शब्द द्वारा किया गया है। इन निगमों की विस्तृत व्यालया *आगम* या *तंत्र* कहलाती है। जब दिव्य जीव भौतिक शरीर के द्वन्द्वों से बेहूदा तरीके से त्रस्त होने लगता है, तो वह अपनी दिव्य स्थिति के विषय में वेदों से सुनना चाहता है। *आशु* शब्द द्योतन करता है कि जो लोग इस संसार से जल्दी छुटकारा पाने के इच्छुक हैं और पूर्ण ज्ञान के नित्य आनन्दमय जीवन को प्राप्त करना चाहते हैं, उन्हें पिछले श्लोकों में वॢणत प्राथमिक वैदिक अनुष्ठानों को एक ओर रख कर सीधे भगवान् कृष्ण की पूजा करनी चाहिए। 