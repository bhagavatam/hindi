**लब्ध्वानुग्रह आचार्यात्तेन सन्दॢशतागम: ।** **महापुरुषमवयर्चेन्मूत्र्याभिमतयात्मन: ॥ ४८॥** 

**शब्दार्थ** 

**लब्ध्वा—** **प्राप्त करके** **; अनुग्रह:—** **कृपा** **; आचार्यात्—** **गुरु से** **; तेन—** **उसके द्वारा** **; सन्दॢशत—** **दिखाया जाकर** **; आगम:—** **वैष्णव** **तंत्रों (द्वारा दी गई पूजा-विधि)** **; महा-पुरुषम्—** **परम पुरुष को** **; अवयर्चेत्—** **शिष्य को चाहिए कि पूजे** **; मूत्र्या—** **विशेष साकार** **रूप में** **; अभिमतया—** **जिसे अच्छा समझा जाय** **; आत्मन:—** **अपने से।** **.** 

**शिष्य को वैदिक शाषों के आदेश बतलाने वाले अपने गुरु की कृपा प्राप्त करके, उसे** **चाहिए कि वह भगवान् के अत्यन्त आकर्षक किसी विशिष्ट साकार रूप में, परमेश्वर की पूजा** **करे।** **तात्पर्य :** श्रील जीव गोस्वामी के अनुसार *लब्ध्वानुग्रह:* शब्द गुरु द्वारा औपचारिक दीक्षा का सूचक है। *पद्म पुराण* में कहा गया है— *षट्कर्मनिपुणो विप्रो मन्त्रतन्त्रविशारद:।* *अवैष्णवो गुरुर्न स्याद् वैष्णव: श्वपचो गुरु:॥* प्रामाणिक गुरु को भगवान् के चरणकमलों में शरणागत जीव होना चाहिए। *ब्रह्मवैवर्त पुराण* में कहा गया है— *बोध: कलुषितस्तेन दौरात्श्यं प्रकटीकृतम्।* *गुरुर्येन परित्यक्तस्तेन त्यक्त: पुरा हरि:॥* ''जब कोई अपने ही गुरु को त्याग देता है, तो वह अपनी बुद्धि को कलुषित करता है और चरित्र की अतीव दुर्बलता को प्रकट करता है। निस्सन्देह ऐसा व्यक्ति भगवान् हरि को पहले ही त्याग चुका होता है।ÓÓ प्रामाणिक शिष्य को सदैव स्मरण रखना चाहिए कि उसका सारा वैदिक ज्ञान उसके प्रामाणिक गुरु की कृपा से ही प्राप्त है। यदि कोई व्यक्ति ऊपर से या सनकवश प्रामाणिक वैष्णव गुरु को अपनाता तथा त्यागता है और कभी कभी अन्य गुरु की ओर आकृष्ट होता है, तो वह *वैष्णव* *अपराध* करता है, जो भगवद्भक्तों के विरुद्ध एक महान् अपराध होता है। कभी कभी मूर्ख नौसिखिया भूल से सोचता है कि गुरु के साथ उसका सश्बन्ध शिष्य की इन्दिय-तृप्ति के लिए है, इसलिए आध्यात्मिक आकांक्षाओं के नाम पर ऐसा मूर्ख अपने प्रामाणिक वैष्णव गुरु का परित्याग कर देता है। मनुष्य को चाहिए कि वह अपने को गुरु का नित्य दास माने। किन्तु श्रील जीव गोस्वामी ने *नारदपञ्चरात्र* से निश्नलिखित श्लोक उद्धृत किया है— *अवैष्णवोपदिष्टेन मन्त्रेण निरयं व्रजेत्।* *पुनश्च विधिना सश्यग् ग्राहयेद् वैष्णवाद् गुरो:॥* ''जिसने अवैष्णव से मंत्र-दीक्षा ली है, उसे नर्क जाना होगा। अतएव उसे निर्धारित विधि से वैष्णव गुरु द्वारा उचित ढंग से पुन: दीक्षित हो लेना चाहिए।ÓÓ प्रामाणिक गुरु का यह कर्तव्य है कि वह शिष्य की योग्यता का सतर्कतापूर्वक परीक्षण करे। इसी तरह शिष्य को चाहिए कि वह प्रामाणिक गुरु के पास जाये। अन्यथा मूर्ख शिष्य तथा मनमाना गुरु दोनों ही प्रकृति के नियमों द्वारा दण्डित होते हैं। मनुष्य को वैदिक ज्ञान की समस्त विवादास्पद लगने वाली शाखाओं को कृत्रिम रूप से आत्मसात् नहीं करना चाहिए। *वेदैश्च सर्वैरहमेव वेद्य:।* बद्धजीवों की विविध प्रकृतियाँ विरोधी हैं, जो विरोधी वैदिक आदेशों अर्थात् *प्रवृत्ति* तथा *निवृत्ति मार्ग* में लगी होती हैं। किन्तु सबसे सरल मार्ग है कि *अद्वय* *ज्ञान* भगवान् विष्णु की नियमित पूजन-विधि को ही सीखा जाय। वेदों में वॢणत सारे देवतागण भगवान् विष्णु की सेवा के निमित्त साज-सामग्री हैं। इस ²श्य जगत में जो कुछ पाया जाता है, वह भी भगवान् की सेवा में लगाये जाने के निमित्त है, अन्यथा उसका कोई मूल्य नहीं है। यदि कोई व्यक्ति भगवान् की सेवा के लिए उपयोगी वस्तुओं का बनावटी परित्याग करता है, तो वह हर वस्तु को कृष्ण के आनन्द हेतु देखने की दिव्य योग्यता खो बैठता है और भौतिक वस्तुओं को अपनी इन्द्रियों के भोग हेतु मानने पर विवश हो जायेगा। दूसरे शब्दों में, भौतिक वस्तुओं को परमेश्वर के आनन्द के अनुसार स्वीकार करना या त्यागना चाहिए। अन्यथा वह शुद्ध भक्ति के पद से नीचे गिर जायेगा। जैसाकि इस श्लोक में कहा गया है *लब्ध्वानुग्रह आचार्यात्* —ऐसा विवेक तभी सीखा जा सकता है, जब उसे प्रामाणिक गुरु की कृपा प्राप्त हो। गुरु ही सच्चे शिष्य को वैदिक ज्ञान की व्यावहारिकता बतलाता है। 