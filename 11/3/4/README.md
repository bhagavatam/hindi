**एभिर्भूतानि भूतात्मा महाभूतैर्महाभुज ।** **ससर्जोच्चावचान्याद्य: स्वमात्रात्मप्रसिद्धये ॥ ३॥** 

**शब्दार्थ** 

**श्री-अन्तरीक्ष: उवाच—** **श्री अन्तरीक्ष ने कहा** **; एभि:—** **इनके (भौतिक तत्त्वों के) द्वारा** **; भूतानि—** **प्राणी** **; भूत-आत्मा—** **सारी** **सृष्टि की आत्मा** **; महा-भूतै:—** **महत् तत्त्व के तत्त्वों द्वारा** **; महा-भुज—** **हे महाबाहु राजा** **; ससर्ज—** **उसने उत्पन्न किया** **; उच्च-** **अवचानि—** **ऊँच तथा नीच दोनों** **; आद्य:—** **आदि पुरुष** **; स्व—** **अपने अंशों के** **; मात्रा—** **इन्द्रिय-तृप्ति** **; आत्म—** **तथा आत्म-** **साक्षात्कार** **; प्रसिद्धये—** **सुविधा प्रदान करने के लिए।** **.** 

**श्री अन्तरीक्ष ने कहा : हे महाबाहु राजा, भौतिक तत्त्वों को क्रियाशील बनाकर समस्त सृष्टि** **के आदि आत्मा ने उच्चतर तथा निश्नतर योनियों के जीवों को उत्पन्न किया है, जिससे ये** **बद्धात्माएँ अपनी अपनी इच्छानुसार इन्द्रिय-तृप्ति अथवा चरम मोक्ष का अनुशीलन कर सकें।** **तात्पर्य :** श्रील विश्वनाथ चक्रवर्ती ठाकुर के अनुसार इस श्लोक में माया का वर्णन उसकी शक्तियों अर्थात् गुणों के वर्णन के माध्यम से हुआ है। *भगवद्गीता* में भगवान् कृष्ण ने माया को *गुणमयी* अर्थात् ''भौतिक गुणों से युक्तÓÓ कहा है। इस श्लोक में भौतिक गुणों को प्रच्छन्न रूप से *उच्चवचानि* अर्थात् ''उच्च तथा निश्न योनियाँÓÓ बतलाया गया है। जिस तरह विविध योनियाँ प्रकट होती हैं, उसी तरह उनमें सुन्दरता, कुरूपता, शक्तिमत्ता, दुर्बलता इत्यादि गुण उनमें प्रकृति के गुणों के समानुपात के अनुसार पाये जाते हैं। जैसाकि *भगवद्गीता* (१३.२२) में पुष्टि की गई है— *कारणं गुण सङ्गोऽस्य* *सदसद्योनिजन्मसु* —अच्छी तथा बुरी योनियों में भौतिक प्रकृति के साथ जीव की संगति से ऐसा होता है। इसी तरह का अन्य कथन (भगवद्गीता १४.१८) देखें— *ऊध्र्वं गच्छन्ति सत्त्वस्था* *मध्ये तिष्ठन्ति राजसा:।* *जघन्यगुणवृत्तिस्था* *अधो गच्छन्ति तामसा:॥* ''सतोगुणी व्यक्ति क्रमश: उच्च लोकों में जाते हैं, रजोगुणी इसी पृथ्वी-लोक में रहते हैं और जो तमोगुण में स्थित हैं, वे नीचे नरक-लोकों में जाते हैं।ÓÓ भौतिक जीवन के तीन सामान्य विभाग हैं— *देव, तिर्यक* तथा *नर* । विविध योनियों में भौतिक इन्द्रिय-तृप्ति की विविध सुविधाएँ हैं। विभिन्न योनियाँ विभिन्न प्रकार की इन्द्रियों द्वारा—यथा जननांग, नथुने, जीभ, कान तथा आँखों द्वारा जानी जाती हैं। उदाहरणार्थ, कबूतरों को असीम संभोग की छूट दी गई है। भालुओं को सोने की बहुत अधिक छूट है। बाघों तथा ङ्क्षसहों में लडऩे-भिडऩे एवं मांस खाने की प्रबल इच्छा रहती है, घोड़ों को तेज दौडऩे के लिए टाँगें और चील्हों-गिद्धों को तेज ²ष्टि प्रदान की गई है, इत्यादि, इत्यादि। मनुष्य अपने बृहद मस्तिष्क द्वारा जाना जाता है, जो ईश्वर को समझने के निमित्त होता है। इस श्लोक में *स्वमात्रात्मप्रसिद्धये* वाक्यांश महत्त्वपूर्ण है। *स्व* का अर्थ है स्वामित्व। सारे जीव भगवान् के हैं ( *ममैवांशो जीवलोके जीवभूता: सनातना:* )। इसलिए इस श्लोक के अनुसार उनके पास दो विकल्प होते हैं— *मात्राप्रसिद्धये* तथा *आत्मप्रसिद्धये।*  *मात्रा* का अर्थ है भौतिक इन्द्रियाँ और *प्रसिद्धये* द्योतक है सश्पन्न होने का। अत: *मात्राप्रसिद्धये* का अर्थ हुआ ''इन्द्रिय-तृप्ति में दक्षतापूर्वक लगे रहना।ÓÓ दूसरी ओर *आत्मप्रसिद्धये* द्योतक है कृष्णभावनामृत का। *आत्मा* की दो कोटियाँ हैं— *जीवात्मा* जो कि आश्रित है और *परमात्मा* जो कि स्वतंत्र है। कुछ जीव दोनों ही प्रकार की आत्माओं को समझना चाहते हैं, अतएव इस श्लोक में *आत्मप्रसिद्धये* शब्द सूचित करता है कि उन जीवों को ऐसा ज्ञान प्रदान करने के लिए तथा इस प्रकार भगवद्धाम, जहाँ जीवन शाश्वत है और आनन्द तथा ज्ञान से भरपूर है, वापस जाने के लिए इस जगत में अवसर प्रदान किया जाता है। श्रील श्रीधर स्वामी ने *श्रीमद्भागवत* के *वेदश्रुति* से (१०.८७.२) निश्नलिखित श्लोक उद्धृत करके पुष्टि की है— *बुद्धीन्द्रियमन:प्राणान् जनानामसृजत्प्रभु:।* *मात्रार्थं च भवार्थं च आत्मनेऽकल्पनाय च॥* ''भगवान् ने जीवों में बुद्धि, इन्द्रियाँ, मन तथा प्राण उत्पन्न किए, जिससे वे इन्द्रिय-तृप्ति कर सकें, उच्चतर जन्म पाने के लिए यज्ञ कर सकें और अन्ततोगत्वा परमात्मा के लिए यज्ञ कर सकें।ÓÓ श्रील जीव गोस्वामी के अनुसार भगवान् की सृष्टि का वास्तविक प्रयोजन केवल एक है—भगवान् की भक्ति को अग्रसर कराने के लिए सुविधा प्रदान करना। यद्यपि यह कहा गया है कि भगवान् इन्द्रिय-तृप्ति सुलभ बनाते हैं, किन्तु यह समझना होगा कि भगवान् बद्धजीवों की मूर्खता को अन्तत: कभी क्षमा नहीं करते। भगवान् इन्द्रिय-तृप्ति को सुलभ इसलिए बनाते हैं ( *मात्राप्रसिद्धये* ), जिससे जीवों को धीरे-धीरे ज्ञान हो जाय कि भगवान् के बिना भोग करना व्यर्थ है। हर जीव कृष्ण का जीवांश है। वैदिक वाङ्मय में भगवान् ने एक विधान दिया है, जिससे सारे जीव धीरे-धीरे अपनी मूर्खता की प्रवृत्ति को समाप्त कर लें और उनकी शरण में जाने के महत्त्व को समझें। भगवान् निस्सन्देह समस्त सौन्दर्य, आनन्द तथा संतोष के आगार हैं और हर जीव का धर्म है कि वह भगवान् की प्रेमाभकि्त में रत हो। यद्यपि ऊपर से सृष्टि के दो प्रयोजन लगते हैं, किन्तु यह समझ लेना होगा कि अन्तत: प्रयोजन केवल एक है। इन्द्रिय-तृप्ति की व्यवस्था अन्तत: जीवों को भगवद्धाम वापस ले जाने के एकमात्र प्रयोजन के लिए है। 