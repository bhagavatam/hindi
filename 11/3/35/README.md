**स्थित्युद्भवप्रलयहेतुरहेतुरस्य** **यत्स्वप्नजागरसुषुप्तिषु सद्बहिश्च ।** **देहेन्द्रियासुहृदयानि चरनि्त येन** **सञ्जीवितानि तदवेहि परं नरेन्द्र ॥ ३५॥** 

**शब्दार्थ** 

**श्री-पिप्पलायन: उवाच—** **श्री पिप्पलायन ने कहा** **; स्थिति—** **सृजन** **; उद्भव—** **पालन** **; प्रलय—** **तथा संहार** **; हेतु:—** **कारण** **;** **अहेतु:—** **बिना कारण के** **; अस्य—** **इस भौतिक ब्रह्माण्ड का** **; यत्—** **जो** **; स्वप्न—** **स्वप्न** **; जागर—** **जागृति** **; सुषुप्तिषु—** **गहरी** **निद्रा या अचेतनावस्था में** **; सत्—** **जो विद्यमान है** **; बहि: च—** **तथा इनसे बाहर** **; देह—** **जीवों के भौतिक शरीरों की** **; इन्द्रिय—** **इन्द्रियाँ** **; आसु—** **प्राण-वायु** **; हृदयानि—** **तथा मन** **; चरन्ति—** **कार्य करते हैं** **; येन—** **जिससे** **; सञ्जीवितानि—** **जीवन प्रदत्त** **; तत्—** **वह** **; अवेहि—** **जानो** **; परम्—** **ब्रह्म रूप में** **; नर-इन्द्र—** **हे राजा।** **.** 

**श्री पिप्पलायन ने कहा : पूर्ण पुरुषोत्तम भगवान् ही इस ब्रह्माण्ड के सृजन, पालन तथा** **संहार के कारण हैं, फिर भी उनका कोई पूर्व कारण नहीं है। वे जागृति, स्वप्न तथा सुषुप्ति जैसी** **विविध अवस्थाओं में व्याप्त रहते हैं और इनसे परे भी विद्यमान हैं। वे हर जीव के शरीर में** **परमात्मा रूप में प्रवेश करके शरीर, प्राण-वायु तथा मानसिक क्रियाओं को जागृत करते हैं,** **जिससे शरीर के सभी सूक्ष्म तथा स्थूल अंग अपने अपने कार्य शुरू कर देते हैं। हे राजन्, यह** **जान लें कि भगवान् सर्वोपरि हैं।** **तात्पर्य :** पिछले श्लोक में राजा निमि ने परब्रह्म के विविध पक्षों—नारायण, ब्रह्म तथा परमात्मा— के विषय में प्रश्न किया था। अब श्री पिप्पलायन मुनि परब्रह्म के इन तीनों स्वरूपों का उसी क्रम से वर्णन कर रहे हैं, जिस क्रम में राजा ने उनका उल्लेख किया था। *स्थित्युद्भवप्रलय हेतु:* भगवान् का सूचक है, जो तीन पुरुष अवतारों के रूप में अपना विस्तार करते हैं—ये हैं महाविष्णु, गर्भोदकशायी विष्णु तथा क्षीरोदकशायी विष्णु। जैसाकि *भागवत* (१.३.१) में वर्णन आया है— *जगृहे पौरुषं रूपं भगवान् महदादिभि:।* *सश्भूतं षोडशकलमादौ लोकसिसृक्षया॥* ''सृष्टि के प्रारश्भ में भगवान् ने पुरुष अवतार का विराट रूप धारण किया और सृष्टि के समस्त अवयवों को प्रकट किया। इस प्रकार सर्वप्रथम सोलह तत्त्वों की सृष्टि हुई। ऐसा भौतिक ब्रह्माण्ड की सृष्टि करने के लिए हुआ।ÓÓ इस प्रकार यहाँ पर भगवान् नारायण का उल्लेख *हेतु:* रूप में अर्थात् सृष्टि, पालन तथा संहार के परम कारण के रूप में हुआ है। तो भी भगवान् का कोई कारण नहीं है, वे *अहेतु:*  हैं। जैसाकि *ब्रह्म-संहिता* में व्यक्त हुआ है— *अनादिरादिर्गोविन्द: सर्वकारणकारणम्।* भगवान् समस्त कारणों के कारण हैं और नित्य परब्रह्म होने के कारण उनका स्वयं का कोई कारण नहीं है। श्रील जीव गोस्वामी ने भी *अहेतु:* शब्द की व्यालया यह बताने के लिए की है कि कृष्ण-लोक में भगवान् का अपना मौलिक रूप कृष्ण है। चूँकि कृष्ण अपने मुक्त संगियों के साथ सदैव आनन्दमयी लीलाओं में व्यस्त रहते हैं, अतएव वे इस जगत के व्यापारों से विलग बने रहते हैं, जो उनकी बहिरंगा शक्ति माया द्वारा उत्पन्न हुआ है। इसीलिए कहा गया है *जगृहे पौरुषं रूपम्।* बद्धजीवों के निपट मोह को बढ़ाने तथा क्रमिक शुद्धि के लिए भगवान् अपना विस्तार नारायण तथा विष्णु के रूप में करते हैं। भौतिक सृष्टि से भगवान् के अलग रहने का भी वर्णन वेदों में मिलता है— *न तस्य कार्यं करणं च विद्यते।* परब्रह्म को कुछ भी नहीं करना पड़ता, क्योंकि हर कार्य उनकी बहु-शकि्तयों द्वारा सश्पन्न होता रहता है। श्रील भक्तिसिद्धान्त सरस्वती ठाकुर ने इंगित किया है कि यद्यपि भगवान् कृष्ण *अहेतु:* हैं, किन्तु इस श्लोक में उन्हें *हेतु:* भी कहा गया है, क्योंकि वे परमात्मा रूप में अपना विस्तार करते हैं और विराट जगत के आदि चालक के रूप में कार्य करते हैं। *अहेतु:* शब्द को दूसरे प्रकार से भी समझा जा सकता है। *भगवद्गीता* (७.५) में भगवान् कहते हैं— *अपरेयमितस्त्वन्यां प्रकृङ्क्षत विद्धि मे पराम्।* *जीवभूतां महाबाहो ययेदं धार्यते जगत्॥* ''हे महाबाहु अर्जुन! इनके अतिरिक्त मेरी एक अन्य परा शक्ति है, जो उन जीवों से युक्त है, जो भौतिक अपरा प्रकृति के साधनों का विदोहन कर रहे हैं।ÓÓ बद्धजीव ( *जीवभूत* ) अपनी भौतिक इन्द्रियों के द्वारा ( *मन:षष्ठानीन्द्रियाणि प्रकृतिस्थानि कर्षति* ) इन्द्रिय-तृप्ति में लगना चाहते हैं। इस तरह भौतिक जगत का सृजन आवश्यक हो जाता है। वस्तुत: भौतिक जगत का अस्तित्व बना हुआ है, क्योंकि बद्धजीव इसका विदोहन करना चाहते हैं ( *ययेदं* *धार्यते जगत्* )। सरकार का कर्तव्य है कि जो लोग अपराध करने की प्रवृत्ति रखते हैं, उन्हें कारागार में रखने की व्यवस्था करे। किसी भी नागरिक को कारागार की घृणित दशा में रहने की आवश्यकता नहीं है, किन्तु क्योंकि जनता का कुछ अंश समाज विरोधी आचरण करने पर तुला रहता है, इसलिए कारागार अनिवार्य है। उच्चतर ²ष्टिकोण से कैदियों को स्वयं एक तरह से कारागार बनाये जाने का *हेतु:* अर्थात् कारण माना जा सकता है। इसी तरह भगवान् अपने लिए तथा अपने शुद्ध भक्तों के आनन्द- वर्धन के लिए ही अपनी इच्छा से अपनी अन्तरंगा शक्ति का विस्तार करते हैं, किन्तु बद्धजीवों की अवैध इच्छाओं के प्रत्युत्तर में, जिसमें वे जान-बूझकर उनका विस्मरण करके इन्द्रिय-तृप्ति का जीवन बिता सकें, भौतिक जगत को प्रकट करते हैं। इसलिए बद्धजीवों को ही भौतिक जगत का *हेतु:* अर्थात् कारण माना जा सकता है। भगवान् की बहिरंगा शक्ति, माया, जिसे भौतिक जगत का कार्य सौंपा गया है, छाया कहलाती है अर्थात् वह भगवान् की अन्तरंगा शक्ति की छाया है। *सृष्टि-स्थिति-प्रलय-* *साधनाशक्तिरेकाछायेव यस्य भुवनानि बिभॢत दुर्गा।* भगवान् छाया-शक्ति को प्रदॢशत करना नहीं चाहते, जिसे दुर्गा या माया कहा जाता है। नित्य प्रकट रहने वाले आनन्दमय आध्यात्मिक लोकों में भगवान् के अंशरूप जीवों के लिए यथा सश्भव सर्वश्रेष्ठ सुविधाएँ रहती हैं। किन्तु बद्धजीव भगवान् द्वारा प्रदत्त अचिन्त्य, नित्य आवास-व्यवस्था को त्याग कर छाया-जगत में, जिसे भौतिक जगत कहते हैं, अपने दुर्भाग्य की खोज करते हैं। इस तरह दुर्गा तथा बद्धजीव दोनों ही भौतिक जगत के *हेतु:* या कारण माने जाते हैं। चूँकि भगवान् कृष्ण अन्ततोगत्वा *सर्वकारणकारणम्* हैं, इसलिए उन्हें परम कारण जानना चाहिए। किन्तु भौतिक जगत के परम कारण के रूप में भगवान् किस तरह कार्य करते हैं ( *स्थित्युद्भवप्रलयहेतु:* ) इसका वर्णन *भगवद्गीता* के तेरहवें अध्याय में हुआ है। *उप²ष्टानुमन्ता च:*  भगवान् उपद्रष्टा तथा अनुमति देनेवाले के रूप में कार्य करते हैं। भगवान् की वास्तविक इच्छा का स्पष्ट कथन *भगवद्गीता* में हुआ है : *सर्वधर्मान् परित्यज्य मामेकं शरणं व्रज।* भगवान् चाहते हैं कि हर जीव छाया-शक्ति माया का परित्याग करके वास्तविक वस्तु ( *वास्तवं वस्तु* ) में लौट आये और यह वस्तु शाश्वत भगवद्धाम है। यद्यपि परम सत्य के नानाविध पक्षों का वर्णन किया जाता है, किन्तु परम सत्य तो एक ही है, जैसाकि इस श्लोक में कहा गया है ( *तदवेहि परं नरेन्द्र* )। राजा निमि ने ब्रह्म के विषय में जिज्ञासा की और अब इस श्लोक में बतलाया जा रहा है— *यत् स्वप्नजागरसुषुप्तिषु सद् बहिश्च।* जागृति, स्वप्न तथा सुषुप्ति के अन्तर्गत भगवान् का सर्वव्यापकत्व तथा इन तीन मानसिक अवस्थाओं से परे उनके असि्तत्व को ब्रह्म अर्थात् भगवान् की दिव्य शक्ति की ही अभिव्यक्तियाँ मानना होगा। अन्त में, इस कथन *देहेन्द्रियासुहृदयाणि चरनि्त येन संजीवितानि* से भगवान् के परमात्मा स्वरूप का द्योतन होता है। जब भगवान् अपने तृतीय विष्णु रूप, क्षीरोदकशायी विष्णु रूप में विस्तार करके प्रत्येक जीव के हृदय में प्रवेश करते हैं, तो शरीर के स्थूल तथा सूक्ष्म अंग कर्म कहलाने वाले सकाम कार्यकलापों की शृंखला को चालू करने के लिए जागृत हो उठते हैं। श्रील विश्वनाथ चक्रवर्ती ठाकुर के अनुसार भगवान् के विविध रूप उनके अद्वय होने की श्रेष्ठता में बाधक नहीं होते। परब्रह्म तो *परमव्योमनाथ* हैं, जो श्यामसुन्दर द्विभुज रूप में, चतुर्भुज रूप में, अष्टभुज रूप में या सहस्रभुज रूप में प्रकट होते हैं। प्रत्येक रूप में उनका शरीर नित्य तथा आनन्द और ज्ञान से पूर्ण रहता है ( *सच्चिदानन्दमूॢत* )। पृथ्वी पर वे वासुदेव रूप में प्रकट होते हैं और कारणार्णव में महाविष्णु के रूप में। वे क्षीर सागर में क्षीरोदकशायी विष्णु के रूप में शयन करते हैं और नृङ्क्षसहदेव के रूप में अपने असहाय नवयुवक भक्त की रक्षा करते हैं। वे रामचन्द्र के रूप में प्रकट होकर पूर्ण राजा की तरह कार्य करते हैं और कृष्ण के रूप में प्रकट होकर हर एक का, विशेष रूप से तरुण सुन्दरियों का हृदय चुराते हैं। भगवान् के ये सारे रूप *नारायण* शब्द द्वारा उसी तरह सूचित होते हैं, जिस तरह राष्ट्रपति कहने से न केवल उसके सरकारी कामकाजों का द्योतन होता है, अपितु उसके निजी पारिवारिक जीवन तथा घनिष्ठ मित्रों का भी होता है। *श्रीमद्भागवत* के अनुसार *कृष्णस्तु भगवान्* *स्वयम्।* जब कोई व्यक्ति भगवान् की औपचारिक जानकारी को लाँघ कर भगवत्प्रेम के उच्च पद को प्राप्त होता है, तो वह भगवान् को कृष्ण के रूप में समझ सकता है, जो समस्त कारणों के कारण हैं। भगवान् के असंलय विष्णु अंशों को भी श्रीकृष्ण के स्वांश समझना चाहिए। *कृष्णस्तु भगवान् स्वयम्।*  जैसाकि भगवान् ने *भगवद्गीता* में कहा है, *अहं सर्वस्य प्रभव:।* इन बातों का स्पष्टीकरण *श्रीमद्भागवत*  के दसवें स्कंध के साथ-साथ प्रारश्भिक श्लोक *ú नमो भगवते वासुदेवाय। जन्मद्यस्य यतोऽन्वयाद्* *इतरश्चार्थेषु* में किया जा चुका है। 