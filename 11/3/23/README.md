**तत्र भागवतान्धर्मान्शिक्षेद्गुर्वात्मदैवत: ।** **अमाययानुवृत्त्या यैस्तुष्येदात्मात्मदो हरि: ॥ २२॥** 

**शब्दार्थ** 

**तत्र—** **वहाँ (गुरु की संगति में)** **; भागवतान् धर्मान्—** **भक्ति के विज्ञान को** **; शिक्षेत्—** **सीखना चाहिए** **; गुरु-आत्म-दैवत:—** **वह,** **जिसके लिए गुरु प्राण है और आराध्य देव है** **; अमायया—** **बिना धोखे के** **; अनुवृत्त्या—** **श्रद्धापूर्ण सेवा द्वारा** **; यै:—** **जिसके** **(भक्ति) द्वारा** **; तुष्येत्—** **तुष्ट किया जा सकता है** **; आत्मा—** **परमात्मा** **; आत्म-द:—** **आत्मा प्रदान करने वाला** **; हरि:—** **भगवान्** **हरि।** **.** 

**प्रामाणिक गुरु को प्राण एवं आत्मा तथा आराध्य देव मानते हुए शिष्य को चाहिए कि उससे** **शुद्ध भक्ति की विधि सीखे। समस्त आत्माओं के आत्मा भगवान् हरि अपने आपको अपने शुद्ध** **भक्तों को सौंपने के लिए उद्यत रहते हैं। इसलिए शिष्य को अपने गुरु से द्वैतरहित होकर भगवान्** **की श्रद्धापूर्ण तथा उपयुक्त विधि से सेवा करना सीखना चाहिए, जिससे वे तुष्ट होकर श्रद्धालु** **शिष्य को अपने आपको सौंप सकें।** **तात्पर्य :** श्रील श्रीधर स्वामी के अनुसार अपने शुद्ध भक्त को अपने को प्रदान करने की प्रवृति बलि महाराज के उदाहरण में देखी जा सकती है, जिन्होंने भगवान् वामनदेव के आनन्द हेतु अपना सारा राज्य बलिदान कर दिया। भगवान् वामन बलि महाराज की इस निष्काम शरणागति से इतने प्रसन्न हुए कि वे बलि के महल के द्वारपाल बने और उन्हें संसार में महान् नायक के रूप में पुन: स्थापित कर दिया गया। श्रील जीव गोस्वामी का अभिमत है कि गुरु को शिष्य की *आत्मा* अर्थात् प्राण समझना चाहिए, क्योंकि असली जीवन तो प्रामाणिक गुरु द्वारा दीक्षा दिये जाने पर ही शुरू होता है। भले ही किसी को स्वप्न में अनेक अद्भुत या महत्त्वपूर्ण प्रतीत होती हुईं घटनाएँ घटती क्यों न दिखें, किन्तु असली जीवन तो तब आरश्भ होता है, जब वह जागता है। इसी प्रकार, चूँकि गुरु शिष्य में आध्यात्मिक जीवन जागृत करके उसे जन्म देता है, इसलिए प्रामाणिक शिष्य समझता रहता है कि उसका गुरु ही उसके जीवन का आधार है। श्रील जीव गोस्वामी के अनुसार भगवान् समस्त आनन्द के आगार हैं, अतएव शुद्ध भक्त के हाथों भगवान् द्वारा अपने आपको सौंपना इस बात का सूचक है कि ऐसा भक्त सर्वोच्च आनन्द में निमग्न हो गया है। इस सश्बन्ध में एक श्रुति मंत्र है— *आनन्दाद् धीमानि भूतानिजायन्ते* —निश्चय ही आनन्दमय ब्रह्म से सारे प्राणियों का जन्म हुआ है। श्रील विश्वनाथ चक्रवर्ती ठाकुर ने इसके आगे भी कहा है कि जब भगवान् किसी शुद्ध भक्त को अपने आपको अॢपत कर देते हैं, तो ऐसा भाग्यशाली भक्त भगवान् का दर्शन कर सकता है, उनका स्पर्श कर सकता है और उनकी प्रत्याक्षत: सेवा कर सकता है। श्रील भक्तिसिद्धान्त सरस्वती ठाकुर के अनुसार गुरु को कभी भी न तो संसारी माना जाय, न ही अपने समान स्तर पर। गुरु को सदैव भगवान् के चरणकमलों की शरण में देखा जाना चाहिए। कभी भी गुरु पर रोब जमाने के विचार से गुरु से निजी सेवा नहीं लेनी चाहिए और न ही उनके माध्यम से कोई भौतिक लाभ प्राप्त करना चाहिए। जो व्यक्ति वास्तव में अग्रसर होता रहता है, वह गुरु की अधिकाधिक सेवा करने के लिए उन्मुख होता है और इस तरह ऐसे शिष्य को भगवान् के आनन्द का अनुभव होने लगता है। श्रील रूप गोस्वामी ने निष्ठावान शिष्य की प्रगति के लिए चार प्रारशि्भक आवश्यकताएँ बतलाई हैं— *गुरुपादाश्रयस्तस्मात् कृष्णदीक्षादिशिक्षणम्।* *विश्रश्भेण गुरो: सेवा साधुवत्र्मानुवर्तनम्॥* (१) ''प्रामाणिक गुरु के चरणकमलों की शरण ग्रहण करना (२) गुरु द्वारा दीक्षित किया जाना और उससे भक्ति करने की विधि सीखना (३) श्रद्धा तथा भक्तिपूर्वक गुरु के आदेशों का पालन करना तथा (४) गुरु के निर्देशन में महान् आचार्यों के पदचिह्नों का अनुसरण करना।ÓÓ ( *भक्तिरसामृतसिन्धु*  १.२.७४) जिसने इन प्रारश्भिक कर्तव्यों को पूरा कर लिया हो, वह *श्रीमद्भागवत* का आस्वाद करने का पात्र है। जब कोई व्यक्ति सचमुच ही *श्रीमद्भागवत* की ध्वनि को यथारूप में सुनता है, तो वह इनि्द्रय- तृप्ति की इच्छा तथा मानसिक चिन्तन से मुक्त हो जाता है और भगवान् कृष्ण की सेवा में सुखी तथा प्रसन्न रहता है। *यस्यां वै श्रूयमाणायां कृष्णे परमपूरुषे।* *भक्तिरुत्पाद्यते पुंस: शोकमोहभयापहा॥* ''श्रीमद्भागवत का श्रवण करने मात्र से शोक, मोह तथा भय की अग्नि को शमन करने के लिए भगवान् कृष्ण की प्रेमाभक्ति की भावना तुरन्त फूट पड़ती है।ÓÓ (भागवत १.७.७) मनुष्य को चाहिए कि ऐसे प्रामाणिक गुरु से *श्रीमद्भागवत* सुने, जो *भागवत* की दिव्य ध्वनि सुनने से उत्पन्न लालसा को प्रेममय कृष्ण के प्रति प्रवृत्त कर सके। ऐसा दिव्य प्रामाणिक कार्य *भागवत धर्म* कहलाता है। इस्कॉन के अन्तर्गत ऐसे हजारों प्रचार सश्बन्धी अधिकृत कार्य हैं। *श्रीमद्भागवत* का श्रवण करके तथा ऐसे कार्यों को करके इस्कॉन के सदस्य शोक, मोह तथा भय से मुक्ति पाते हैं। श्रील भक्तिसिद्धान्त सरस्वती ठाकुर का मत है कि जिन लोगों ने *श्रीमद्भागवत* की दिव्य ध्वनि सुन कर परिपक्व ज्ञान प्राप्त कर लिया है, वे इस स्कन्ध के तेरहवें अध्याय के हंसगीता में वॢणत *त्रिदण्डिसन्यास* ग्रहण कर सकते हैं। तथाकथित वैष्णव जो कि शरीर, मन तथा वाणी पर पूर्ण संयम की उपेक्षा सनकीपन से करता है, वह प्रामाणिक गुरु के चरणकमलों की शरण प्राप्त नहीं कर सकता। यदि ऐसा इन्द्रिय-भोक्ता वैष्णव संन्यास का वेश तथा दण्ड धारण करने का स्वाँग रचता भी है, तो उसे वाँछित फल—अर्थात् कृष्ण-प्रेम नहीं प्राप्त हो सकेगा। प्रामाणिक वैष्णव को चाहिए कि इन्द्रिय-तृप्ति तथा मानसिक चिन्तन के किसी भी प्रकार के मल से अपने को मुक्त करने के लिए निष्ठापूर्वक कार्य करे और प्रेमपूरित हृदय से गुरु के आदेशों का पालन करे। गुरु के उच्च पद को सदा स्मरण रखने से शिष्य को कृष्ण के चरणकमलों पर शरण प्राप्त हो सकेगी। 