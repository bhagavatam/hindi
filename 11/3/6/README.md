**गुणैर्गुणान्स भुञ्जान आत्मप्रद्योतितै: प्रभु: ।** **मन्यमान इदं सृष्टमात्मानमिह सज्जते ॥ ५॥** 

**शब्दार्थ** 

**गुणै:—** **गुणों (इन्द्रियों) के द्वारा** **; गुणान्—** **गुणों को (इन्द्रिय-विषयों को)** **; स:—** **वह (व्यष्टि)** **; भुञ्जान:—** **भोग करते हुए** **;** **आत्म—** **परमात्मा द्वारा** **; प्रद्योतितै:—** **जागृत किया गया** **; प्रभु:—** **स्वामी** **; मन्यमान:—** **सोचते हुए** **; इदम्—** **यह** **; सृष्टम्—** **उत्पन्न** **(शरीर)** **; आत्मानम्—** **अपने रूप में** **; इह—** **इस** **; सज्जते—** **फँस जाता है।** **.** 

**भौतिक देह का स्वामी व्यष्टि जीव परमात्मा द्वारा सक्रिय की गई अपनी भौतिक इन्द्रियों** **द्वारा प्रकृति के तीन गुणों द्वारा बनाये गये इन्द्रिय-विषयों का भोग करने का प्रयास करता है।** **इस तरह वह उत्पन्न भौतिक शरीर को अजन्मे नित्य आत्मा के रूप में मानने के कारण भगवान्** **की माया में फँस जाता है।** **तात्पर्य :** इस श्लोक में जीव को *प्रभु:* अर्थात् स्वामी कहा गया है, क्योंकि वह परम स्वामी कृष्ण का सूक्ष्म अंश होता है। इसी प्रकार भगवान् कृष्ण ने *भगवद्गीता* (१५.८) में जीव को *ईश्वर:* अर्थात् नियन्ता कहा है— *शरीरं यदवाप्नोति यच्चप्युत्क्रामतीश्वर:।* *गृहीत्वैतानि संयाति वायुर्गन्धान् इवाशयात्॥* ''जीव इस भौतिक जगत में जीवन की विविध धारणाओं को एक शरीर से दूसरे में वहन करता है, जिस प्रकार वायु गंध को ले जाती है।ÓÓ श्रील प्रभुपाद ने इसके तात्पर्य में लिखा है, ''यहाँ पर जीव को *ईश्वर:* अर्थात् अपने शरीर का नियामक कहा गया है। यदि वह चाहे तो अपने शरीर को त्याग कर उच्च योनि में जा सकता है और चाहे तो निश्न योनि में जा सकता है। इस विषय में उसे ङ्क्षकचित स्वतंत्रता प्राप्त है। शरीर में जो परिवर्तन होता है, वह उसी पर निर्भर करता है।ÓÓ यह कथन इस अध्याय के श्लोक ३ के *स्वमात्रा* तथा *आत्मप्रसिद्धये* शब्दों की पुष्टि करता है। यदि भगवान् जीव की अल्प स्वतंत्रता में बाधक बनें तो जीव भगवान् की भक्ति में लगे ही क्यों? क्योंकि प्रेम में प्रेमी की मुक्त पसन्द निहित रहती है। यहाँ पर *प्रभु:* शब्द सूचित करता है कि जिस तरह एक बच्चा अपने पिता से खिलौना-गाड़ी पाकर अपने पिता द्वारा असली मोटर-कार चलाने का अनुकरण करते हुए फुटपाथ पर अपनी गाड़ी चलाता है, उसी तरह जीव परमेश्वर द्वारा चुनी गई ८४,००,००० योनियों में विश्व-भर में असंलय शरीर धारण करके भटकता रहता है। इस तरह जीव भौतिक शरीर के मिथ्या अहंकार द्वारा मुग्ध होकर ऐसी भयावह स्थिति उत्पन्न कर लेता है, जिसमें वह बारश्बार जन्म-मृत्यु के चक्कर लगाता है जैसाकि *भयं द्वितीयाभिनिवेशत: स्यात्* (भागवत ११.२.३७) में कहा गया है। श्रील जीव गोस्वामी ने इस श्लोक की व्यालया दूसरी तरह से की है। यदि *प्रभु:* शब्द का अर्थ भगवान् लिया जाय तो *गुणै* का अर्थ ''सद्गुणÓÓ लगाना पड़ेगा, क्योंकि *गुण* से या तो प्रकृति के गुण या प्रशंसनीय गुण (जैसाकि श्लोक *यस्यास्ति भक्तिर्भगवत्यकिञ्चना सर्वैर्गुणैस्तत्र समासते सुरा:* में है) का द्योतन होता है। तब इस श्लोक का अर्थ होगा कि भगवान् अपने दिव्य गुणों से ( *गुणै* ), यथा दया से, अपने भक्तों के गुणों का ( *गुणान्* ) आस्वादन कर सकते हैं। तब *आत्मप्रद्योतितै* यह बतलायेगा कि समस्त सद्गुणों के आगार भगवान् की शरण में जाकर शुद्ध भक्तों में उन्हीं जैसे दैवी गुण आ जाते हैं। *मन्यमान इदं सृष्टम् आत्मानम्* यह सूचित करेगा कि भगवान् अपने भक्तों के शरीर को अपने ही जैसे आध्यात्मिक स्तर पर मानते हैं, जैसाकि *आचार्यं मां विजानीयान् नावमन्येत कॢहचित्* पंक्ति से सूचित होता है। भगवान् अपने शुद्ध भक्त की प्रेमाभक्ति से आकृष्ट होते हैं और इस प्रकार उसके प्रेमपाश में बँध जाते हैं। उदाहरणार्थ, कुरुक्षेत्र युद्ध के बाद जब कृष्ण अपनी नगरी द्वारका के लिए विदा हो रहे थे, तो महाराज युधिष्ठिर की प्रेमपूर्ण याचना से भगवान् को हस्तिनापुर में कई सप्ताहों तक रुक जाना पड़ा था। इसी तरह जब वृन्दावन की वृद्धा गोपिकाएँ ताली बजातीं, तो कृष्ण कठपुतली की तरह उनकी ताल पर नाचने लगते थे। इस विषय से सश्बन्धित श्रील जीव गोस्वामी ने *श्रीमद्भागवत* से (९.४.६८) निश्नलिखित श्लोक उद्धृत किया है— *साधवो हृदयं मह्यं साधूनां हृदयं त्वहम्।* *मदन्यत्ते न जानन्ति नाहं तेवयो मनागपि॥* ''शुद्ध भक्त सदैव मेरे हृदय में रहता है और मैं शुद्ध भक्त के हृदय में रहता हूँ। मेरे भक्त मेरे अतिरिक्त अन्य कुछ नहीं जानते और मैं उनके अतिरिक्त अन्य किसी को नहीं जानता।ÓÓ श्रील विश्वनाथ चक्रवर्ती ठाकुर के अनुसार *प्रभु:* शब्द को इस प्रकार समझा जा सकता है। *प्र*  सूचक है *प्रकर्षेण* अर्थात् ''अत्यधिकÓÓ और *भू* सूचक है *भवति* अर्थात् ''जन्म लेनाÓÓ का। इस प्रकार *प्रभु:* सूचक है *प्रकर्षेण देवतिर्यगादिषु भवतीति स:* अर्थात् बारश्बार देवताओं, पशुओं, मनुष्यों तथा अन्य योनियों में जन्म लेना। शुद्ध भक्त के आध्यात्मीकृत शरीर के प्रति भगवान् की अनुरक्ति के सश्बन्ध में श्रील जीव गोस्वामी के कथन की पुष्टि करते हुए श्रील भक्तिसिद्धान्त सरस्वती ठाकुर ने *चैतन्य-चरितामृत* के दो श्लोक (अन्त्य ४.१९२-९३) उद्धृत किये हैं— *दीक्षाकाले भक्त करे आत्म-समर्पण।* *सेइ-काले कृष्ण तारे करे आत्म-सम॥९२* *सेइ देह करे तार चिदानन्द-मय।* *अप्राकृत-देहे ताङ्र चरण भजय॥९३* ''दीक्षा के समय जब भक्त भगवान् की सेवा में अपने को समॢपत करता है, तो कृष्ण उसे अपने ही समान स्वीकार करते हैं। जब इस तरह भक्त का शरीर चिदानन्दमय हो जाता है, तो भक्त उस दिव्य शरीर में भगवान् के चरणकमलों की सेवा करता है।ÓÓ 