**नारायणाभिधानस्य ब्रह्मण: परमात्मन: ।** **निष्ठामर्हथ नो वक्तुं यूयं हि ब्रह्मवित्तमा: ॥ ३४॥** 

**शब्दार्थ** 

**श्री-राजा उवाच—** **राजा ने कहा** **; नारायण-अभिधानस्य—** **नारायण नामक भगवान् का** **; ब्रह्मण:—** **परब्रह्म का** **; परम-** **आत्मन:—** **परमात्मा का** **; निष्ठाम्—** **दिव्य स्थिति** **; अर्हथ—** **कृपया** **; न:—** **हमसे** **; वक्तुम्—** **कहें** **; यूयम्—** **आप सभी** **; हि—** **निस्सन्देह** **; ब्रह्म-वित्-तमा:—** **ब्रह्म के परम दक्ष ज्ञाता।** **.** 

**राजा निमि ने कहा : अत: कृपा करके मुझे उन भगवान् नारायण के दिव्य पद को बतलायें,** **जो साक्षात् परब्रह्म तथा हर एक के परमात्मा हैं। आप मुझसे कहें, क्योंकि आप सभी जन दिव्य** **ज्ञान में परम निष्णात  हैं।** **तात्पर्य :** श्रील श्रीधर स्वामी के अनुसार, पिछले श्लोक में मुनियों ने राजा को बतलाया कि *नारायणपरो मायाम् अञ्जस्तरति दुस्तराम्* —भगवान् नारायण की शुद्ध भक्ति से ही माया के सागर को सरलता से पार किया जा सकता है। इसलिए इस श्लोक में राजा भगवान् नारायण के विषय में उनसे विशेष जानकारी चाहता है। इस श्लोक की महत्त्वपूर्ण बात यह है कि राजा ने भगवान् के लिए नारायण, ब्रह्म तथा परमात्मा का प्रयोग किया है। यद्यपि राजा निमि को भगवद्भक्त माना जाता है, किन्तु वह अपने प्रश्न द्वारा यह स्पष्ट कर देना चाहता है कि भगवान् सर्वोच्च दिव्य-सत्य हैं। *भागवत*  (१.२.११) में कहा गया है— *वदन्ति तत्तत्त्वविदस्तत्त्वं यज्ज्ञानमद्वयम्।* *ब्रह्मेति परमात्मेति भगवान् इति शब्द्यते॥* ''विद्वान अध्यात्मवादीजन, जिन्हें परब्रह्म का ज्ञान है, इस अद्वैत वस्तु को ब्रह्म, परमात्मा या भगवान् कह कर पुकारते हैं।ÓÓ इसलिए इस श्लोक में आये *नारायण* शब्द से वैकुण्ठवासी परमेश्वर के भगवान् रूप को ही समझना चाहिए। सामान्य रूप से काल्पनिक ज्ञानीजन परब्रह्म के निॢवशेष ब्रह्म रूप के प्रति आकृष्ट रहते हैं, जबकि योगीजन परमात्मा का ध्यान करते हैं, जो हर एक के हृदय में परमात्मा के रूप में स्थित हैं। दूसरी ओर, जिन्हें परिपक्व दिव्य ज्ञान प्राप्त हो चुका है, वे सीधे भगवान् की शरण ग्रहण करते हैं, जो अपने धाम वैकुण्ठ धाम में नित्य निवास करते हैं। *भगवद्गीता* में भगवान् कृष्ण स्पष्ट रूप से कहते हैं *ब्रह्मणो* *हि प्रतिष्ठाहम्* —मैं निॢवशेष ब्रह्म का स्रोत हूँ। इसी प्रकार *श्रीमद्भागवत* में कहा गया है कि क्षीरोदकशायी विष्णु, जो कि परमात्मा हैं, वे भगवान् कृष्ण के गौण स्वांश हैं। राजा निमि मुनियों से स्पष्ट कराना चाहते हैं कि भगवान् परब्रह्म के आदि स्वरूप हैं। इसलिए वे अपना यह प्रश्न नौ योगेन्द्रों में से पिप्पलायन के समक्ष रखते हैं। श्रील भक्तिसिद्धान्त सरस्वती ठाकुर के अनुसार *निष्ठा* शब्द का भावार्थ ''²ढ़ विश्वासÓÓ के रुप में भी किया जा सकता है। इस अर्थ में, निमि महाराज भगवान् में पूर्ण श्रद्धा ( *भगवन्निष्ठा* ) उत्पन्न करने की विधि के विषय में पूछ रहे हैं। 

**श्रीपिप्पलायन उवाच** 