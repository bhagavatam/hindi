**एवं लोकं परश्विद्यान्नश्वरं कर्मनिॢमतम् ।** **सतुल्यातिशयध्वंसं यथा मण्डलवॢतनाम् ॥ २०॥** 

**शब्दार्थ** 

**एवम्—** **इस प्रकार** **; लोकम्—** **संसार** **; परम्—** **(इस जीवन के बाद) अगला** **; विद्यात्—** **समझ लेने से** **; नश्वरम्—** **अस्थायी** **; कर्म-** **निॢमतम्—** **सकाम कर्म से उत्पन्न** **; स-तुल्य—** **बराबर वालों (की स्पर्धा) से विशेषित** **; अतिशय—** **तथा वरिष्ठ जन** **; ध्वंसम्—** **तथा** **विनाश से** **; यथा—** **जिस तरह** **; मण्डल-वॢतनाम्—** **छोटे-छोटे राजाओं की (स्पर्धाएँ)।** **.** 

**मनुष्य को स्वर्गलोक में भी ऐसा स्थायी सुख नहीं मिल सकता, जिसे वह अनुष्ठानों तथा** **यज्ञों से अगले जीवन में प्राप्त कर सकता है। यहाँ तक कि भौतिक स्वर्ग में भी जीव अपने** **बराबर वालों की होड़ से तथा अपने से बड़ों की ईष्र्या से विचलित रहता है। चूँकि पुण्यकर्मों की** **समाप्ति के साथ ही स्वर्ग का निवास समाप्त हो जाता है, अतएव स्वर्ग के देवतागण अपने** **स्वॢगक जीवन के विनाश की आशंका से भयभीत रहते हैं। इस तरह उनकी दशा उन राजाओं** **की सी रहती है, जो सामान्य जनता द्वारा ईष्र्यावश प्रशंसित होते हैं, किन्तु शत्रु-राजाओं द्वारा** **निरन्तर सताये जाते हैं, जिससे उन्हें कभी भी वास्तविक सुख नहीं मिल पाता है।** **तात्पर्य :** श्रील श्रीधर स्वामी ने *छान्दोग्य उपनिषद्* का यह श्लोक (८.१.६) उद्धृत किया है— *तद्* *यथेह कर्मचितो लोक: क्षीयते, एवम् एवामुत्र पुण्यचितो लोक: क्षीयते* —''मनुष्य का वर्तमान भौतिक सुख, जो उसके पूर्वकर्म का फल होता है, समय के साथ नष्ट हो जाता है। इसी तरह भले ही पुण्यकर्म करने से कोई अगले जन्म में उच्च पद प्राप्त कर ले, किन्तु यह भावी पद भी विनष्ट हो जायेगा।ÓÓ भौतिक भोग का आधार वह शरीर विशेष  है, जिसे मनुष्य ने अॢजत किया है। भौतिक शरीर *कर्मचित:*  है—अर्थात् पूर्वकर्मों का संचित फल है। यदि किसी को सौन्दर्य, शिक्षा, लोकप्रियता, बल इत्यादि से अलंकृत शरीर मिलता है, तो उसका भौतिक भोग का स्तर भी उच्च कोटि का होता है। दूसरी ओर यदि कोई कुरूप, मन्द बुद्धि, पंगु या घृणित होता है, तो उसे भौतिक सुख की बहुत कम आशा रहती है। किन्तु दोनों ही दशाओं में स्थिति टिमटिमाने वाली और क्षणिक है। जिसे सुन्दर शरीर मिला है, उसे फूल कर कुप्पा नहीं हो जाना चाहिए, क्योंकि मृत्यु शीघ्र ही ऐसी मदभरी स्थिति का अन्त कर देगी। इसी तरह, जिसने घृणित परिस्थिति में जन्म लिया है, उसे भी पछताना नहीं चाहिए, क्योंकि उसका भी दुख क्षणिक है। सुन्दर और कुरूप, धनी तथा निर्धन, शिक्षित तथा मूर्ख—सबों को कृष्णभावनाभावित बनने का प्रयास करना चाहिए, जिससे वे अपना स्वाभाविक पद प्राप्त कर सकें—जो कि इस भौतिक ब्रह्माण्ड के परे है। मूलत: प्रत्येक जीव कल्पना से परे सुन्दर, बुद्धिमान तथा धनी होता है और इतना बलशाली होता है कि उसका आध्यात्मिक शरीर सदैव जीवित रहता है। किन्तु हम मूर्खतावश इस शाश्वत आनन्दमय स्थिति को त्याग देते हैं, क्योंकि हम शाश्वत जीवन की शर्त को पूरा करना नहीं चाहते। शर्त यह है कि मनुष्य भगवान् कृष्ण का प्रेमी बने। यद्यपि कृष्ण-प्रेम अतिशय आनन्द है, जो भौतिक ब्रह्माण्ड के गहनतम आनन्द से भी लाखों गुना अधिक है, किन्तु मूर्खतावश हम भगवान् से अपना प्रेम-व्यापार तोड़ लेते हैं और आत्म-प्रवंचना तथा मिथ्या अभिमान के भौतिक परिवेश में स्वतंत्र भोक्ता बनने का कृत्रिम प्रयास करते हैं। कोई व्यक्ति इस ब्रह्माण्ड के उच्चतम स्वर्गलोक को भले ही प्राप्त कर ले, किन्तु वह नाना प्रकार के तापों से पीडि़त रहेगा। इस भौतिक जगत में हर बद्ध आत्मा महानतम व्यक्ति बनना चाहता है। इसलिए वह समान इच्छा वाले लोगों द्वारा निरन्तर सताया जाता है। यह स्थिति प्राय: भौतिक जीवन की ''चूहा दौड़ÓÓ कहलाती है। यहाँ तक कि स्वर्गलोक में भी स्वॢगक प्रसिद्धि के लिए ऐसी ही ''चूहा दौड़ÓÓ होती है। चूँकि कुछ व्यकि्त अनिवार्यत: हमारी उपलब्धियों से बढ़कर सिद्ध होते हैं, अतएव हम जिन पुरस्कारों के लिए प्रयत्न कर रहे थे, उन्हीं का भोग अन्यों द्वारा होते देखकर हमारे हृदय ईष्र्या से जलते रहते हैं। और चूँकि हमारी सारी स्थिति क्षणिक होती है, इसलिए हमें भय, चिन्ता तथा मृत्यु का सामना स्वर्गलोक तक में करना ही होता है। यहाँ पर दिया हुआ उदाहरण अत्यन्त उत्तम है। छोटे छोटे राजाओं की प्रशंसा भले ही सामान्य नागरिकों द्वारा उनकी सश्पत्ति, शक्ति तथा यश के लिए की जाय, किन्तु ऐसे राजा स्वयं भी अन्य राजाओं से प्रतिस्पर्धा तथा धमकी के कारण ईष्र्या, असहमति तथा भय से निरन्तर दग्ध होते रहते हैं। इसी तरह आधुनिक राजनीतिज्ञ ईष्र्या तथा भय से निरन्तर व्यथित होते रहते हैं। श्रील भक्तिसिद्धान्त सरस्वती ठाकुर ने इंगित किया है कि भौतिक सुख की चाह से तथा दुख से बचने के लिए इच्छुक होने से बद्ध आत्माएँ यौन सश्बन्धों की शरण लेते हैं और इस तरह सकाम कर्मों के कठिन श्रम के समक्ष आत्मसमर्पण कर देते हैं। किन्तु जो प्रबुद्ध होते हैं, वे ऐसे स्थूल भौतिकतावादी प्रयासों की चरम व्यर्थता का अनुभव कर सकते हैं। मनुष्य के तथाकथित पत्नी, घर, बच्चे, सश्बन्धी, बंैक-खाता इत्यादि सभी नश्वर मायाजाल हैं और प्रकट होकर भी वे किसी की इन्द्रियों को असली सन्तोष प्रदान नहीं कर पाते। इस जगत में धन अॢजत करने के लिए प्राय: आत्महन्ता बनना पड़ता है। भौतिकतावादी कार्यों से आनन्द की प्राप्ति की सश्भावना नहीं रहती, क्योंकि नश्वर इन्द्रिय- विषयों का पीछा करने से, वे नश्वर इन्द्रियों द्वारा सश्पन्न होते हैं। जब बद्धजीव को उसका लक्ष्य प्राप्त हो जाता है, तो वह गॢवत हो उठता है और दूसरों के समक्ष डींगे मारने लगता है, मानो उसकी उपलब्धियाँ स्थायी हों। और जब वह पराजित होता है, तो शोक में डूब जाता है। अपने को कर्ता मानने की ऐसी प्रवृत्ति क्षीण बुद्धि की परिचायक है, क्योंकि वास्तव में जीव केवल भौतिक शरीर के भीतर इच्छा ही करता है। यह शरीर ईश्वर के नियंत्रण में प्रकृति की शक्तियों द्वारा गतिशील बनता है। स्वामी- सेवक, पिता-पुत्र, पति-पत्नी जैसे सश्बन्ध शुभकामना तथा सेवा के आदान-प्रदान पर आधारित होते हैं, जिनसे भौतिक तृप्ति की अनुभूति होती है, किन्तु ऐसी क्षणिक भकि्त से आत्मा को शाश्वत लाभ नहीं पहुँच सकता। ऐसी क्षणिक तृप्ति द्वारा माया बद्धजीव को सारे संसार में भटकाती रहती है और वह भौतिक प्रकृति द्वारा प्रदत्त कर्मफलों को भोगता रहता है। कर्म के सूक्ष्म नियमों के अनुसार ही जीव को सुख-दुख प्राप्त होते हैं। किसी को बलपूर्वक सुख नहीं मिल सकता, चाहे वह कितना ही कठिन या कितने ही समय तक प्रयास क्यों न करे। अतएव जिनकी बुद्धि विमल है, उन्हें भगवान् कृष्ण के चरणकमलों की शरण में जाना चाहिए और स्थायी भौतिक सुख की हास्यास्पद तलाश छोड़ देनी चाहिए, क्योंकि ऐसी तलाश कुत्ते द्वारा अपनी पूँछ की तलाश के समान है। 