**कर्माणि कर्मभि: कुर्वन्सनिमित्तानि देहभृत् ।** **तत्तत्कर्मफलं गृöन्भ्रमतीह सुखेतरम् ॥ ६॥** 

**शब्दार्थ** 

**कर्माणि—** **विविध प्रकार के सकाम कर्मों को** **; कर्मभि:—** **कर्मेन्द्रियों द्वारा** **; कुर्वन्—** **करते हुए** **; स-निमित्तानि—** **प्रेरक इच्छाओं** **से युक्त** **; देह-भृत्—** **भौतिक शरीर का स्वामी** **; तत् तत्—** **विविध** **; कर्म-फलम्—** **कर्म के फलों को** **; गृöन्—** **स्वीकार करते हुए** **;** **भ्रमति—** **घूमता है** **; इह—** **इस संसार में** **; सुख—** **सुख** **; इतरम्—** **तथा अन्यथा।** **.** 

**तीव्र भौतिक इच्छाओं से प्रेरित देहधारी जीव अपनी कर्मेन्द्रियों को सकाम कर्म में लगाता** **है। तब वह इस जगत में घूमते हुए तथाकथित सुख-दुख में अपने भौतिक कर्मों के फलों का** **अनुभव करता है।** **तात्पर्य :** यह तर्क दिया जा सकता है कि यदि जीव अपने पूर्वकर्मों के फलों के अधीन रहे, तो उसे स्वतंत्र इच्छा के लिए अवकाश ही कहाँ रहा? एक बार पापकर्म कर लेने के बाद जीव दुख की अनन्त शृंखला में बँध जायेगा और निरन्तर पूर्व कर्मफलों के अधीन रहेगा। इस विचार के अनुसार ईश्वर न्यायप्रिय तथा सर्वज्ञ नहीं हो सकता, क्योंकि जीव अपने पूर्वकर्मों के फलों के अनुसार, जो इससे भी पूर्वकर्मों के फल होते हैं, पापकर्म करने के लिए बाध्य होता है। चूँकि सामान्य भद्र व्यकि्त भी निर्दोष व्यक्ति को अकारण दण्ड नहीं देगा, तो फिर ईश्वर इस तरह का कैसे हो सकता है, जो इस जगत में बद्धजीवों को असहाय दुख भोगते देख सके? इस मूर्खतापूर्ण तर्क का खण्डन एक व्यावहारिक उदाहरण द्वारा किया जा सकता है। यदि मैं हवाई उड़ान के लिए टिकट खरीद लूँ और जहाज में चढ़ कर यात्रा शुरू कर दूँ, तो जहाज में मेरी यात्रा करने के निश्चय के अनुसार मुझे तब तक यात्रा करनी होगी, जब तक जहाज नीचे न उतरे। यद्यपि मुझे अपने इस निर्णय के परिणाम को स्वीकार करना ही होगा, किन्तु जहाज में चढ़े चढ़े मैं कई नये निर्णय कर सकता हूँ। मैं चाहूँ तो हवाई जहाज की परिचारिका द्वारा प्रदत्त भोजन तथा पेय स्वीकार करूँ या अस्वीकार कर दूँ, मैं पत्रिका या अखबार पढ़ूँ, सोऊँ, टहलूँ, यात्रियों से बातें करूँ इत्यादि-इत्यादि। दूसरे शब्दों में, यद्यपि जहाज में चढऩे के पूर्व निर्णय के अनुसार किसी विशेष नगर तक यात्रा करते रहना मुझ पर थोपा हुआ है, किन्तु इस परिस्थिति के अन्तर्गत भी मैं नये नये निर्णय ले सकता हूँ, जिनके नये नये परिणाम हो सकते हैं। उदाहरणार्थ, यदि मैं हवाई जहाज में उत्पात मचा दूँ, तो जहाज उतरने पर मुझे बन्दी बनाया जा सकता है। दूसरी ओर, यदि मैं अपनी बगल में बैठे किसी व्यापारी से मित्रता कर लूँ, तो भविष्य में मुझे व्यापारिक आदान-प्रदान में लाभ हो सकता है। इसी तरह कर्म के नियमों के अनुसार यद्यपि जीव को बाध्य होकर एक विशिष्ट शरीर ग्रहण करना होता है, किन्तु मानव जीवन में सदा ही स्वतंत्र इच्छा तथा निर्णय लेने की गुँजाईश रहती है। भगवान् को इसलिए अन्यायी नहीं कहा जा सकता कि वे जीव को अपने वर्तमान कार्यों के लिए उत्तरदायी ठहराते हैं, यद्यपि जीव अपने पूर्वकर्म का फल भोग रहा है। श्रील विश्वनाथ चक्रवर्ती ठाकुर के अनुसार माया का प्रभाव इतना प्रबल है कि नरक में रहते हुए भी गॢवत बद्धजीव यही सोचता है कि वह जीवन का आनन्द लूट रहा है। 