**न यस्य देवा ऋषय: पदं विदु-** **र्जन्तु: पुन: कोऽर्हति गन्तुमीरितुम् ।** **यथा नटस्याकृतिभिॢवचेष्टतो** **दुरत्ययानुक्रमण: स मावतु ॥ ६॥** 

शब्दार्थ **** 

**न—** **न तो** **; यस्य—** **जिसका** **; देवा:—** **देवतागण** **; ऋषय:—** **बड़े-बड़े मुनि** **; पदम्—** **पद** **; विदु:—** **समझ सकते हैं** **; जन्तु:—** **पशुओं** **के समान बुद्धिहीन जीव** **; पुन:—** **फिर** **; क:—** **कौन** **; अर्हति—** **समर्थ है** **; गन्तुम्—** **ज्ञान में प्रवेश करने में** **; ईरितुम्—** **अथवा शब्दों** **द्वारा व्यक्त करने में** **; यथा—** **जिस प्रकार** **; नटस्य—** **कलाकार के** **; आकृतिभि:—** **शारीरिक स्वरूप से** **; विचेष्टत:—** **विभिन्न प्रकार** **से नाचते हुए** **; दुरत्यय—** **अत्यन्त कठिन** **; अनुक्रमण:—** **उसकी गतियाँ** **; स:—** **वही भगवान्** **; मा—** **मुझको** **; अवतु—** **संरक्षण** **प्रदान करें।** **.** 

**आकर्षक वेशभूषा से ढके रहने तथा विभिन्न प्रकार की गतियों से नाचने के कारण रंगमंच** **के कलाकार को श्रोता समझ नहीं पाते। इसी प्रकार परम कलाकार के कार्यों तथा स्वरूपों को** **बड़े-बड़े मुनि या देवतागण भी नहीं समझ पाते और बुद्धिहीन तो तनिक भी नहीं (जो पशुओं** **के तुल्य हैं)। न तो देवता तथा मुनि, न ही बुद्धिहीन मनुष्य भगवान् के स्वरूप को समझ सकते** **हैं और न ही वे उनकी वास्तविक स्थिति को अभिव्यक्त कर सकते हैं। ऐसे भगवान् मेरी रक्षा** **करें।** **तात्पर्य :** ऐसी ही बात कुन्ती देवी ने अभिव्यक्त की थी। भगवान् सर्वत्र भीतर-बाहर विद्यमान हैं, यहाँ तक कि वे हृदय के भीतर भी विद्यमान रहते हैं। *सर्वस्य चाहं हृदि सन्निविष्टो। ईश्वर: सर्वभूतानां* *हृद्देशेऽर्जुन तिष्ठति।* इस प्रकार यह सूचित किया गया है कि भगवान् को प्रत्येक हृदय में ढूँढा जा सकता है। अनेकानेक योगी उन्हें पाने का प्रयत्न करते हैं। *ध्यानावस्थित तद्गतेन मनसा पश्यन्ति यं योगिन:।*  फिर भी बड़े-बड़े योगी, देवता, सन्त तथा मुनि न तो उस महान् कलाकार (नट) के स्वरूप को समझ पाये, न ही वे उनकी गतियों का अर्थ समझ पाये। तो फिर इस जगत के सामान्य चिन्तकों, यथा तथाकथित दार्शनिकों के विषय में क्या कहा जा सकता है? उनके लिए उन्हें समझ पाना असश्भव है। उनके लिए उन्हीं कथनों को स्वीकार करना चाहिए जिनका उपदेश वे हमारे बीच कृपा करके अवतरित होकर देते हैं। हमें भगवान् रामचन्द्र, भगवान् कृष्ण तथा भगवान् श्री चैतन्य महाप्रभु के वचनों को स्वीकार मात्र करना चाहिए और उनके पदचिह्नों पर चलना चाहिए। तभी उनके अवतारों के प्रयोजन को जाना जा सकता है। *जन्म कर्म च मे दिव्यम् एवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन।* ( *भगवद्गीता ४.९* ) ** यदि भगवत्कृपा से उन्हें कोई जान लेता है, तो उसका इसी शरीर में भी तुरन्त उद्धार हो जाएगा। तब भौतिक शरीर का कोई कार्य नहीं रह जाता। फिर शरीर जितने भी कार्य करेगा वे कृष्णभावनामृत के कार्यकलाप होंगे। इस प्रकार मनुष्य अपना शरीर त्यागकर भगवद्धाम वापस जा सकता है।  