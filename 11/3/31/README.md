**स्मरन्त: स्मारयन्तश्च मिथोऽघौघहरं हरिम् ।** **भक्त्या सञ्जातया भक्त्या बिभ्रत्युत्पुलकां तनुम् ॥ ३१॥** 

**शब्दार्थ** 

**स्मरन्त:—** **स्मरण करते हुए** **; स्मारयन्त: च—** **तथा स्मरण दिलाते हुए** **; मिथ:—** **परस्पर** **; अघ-ओघ-हरम्—** **भक्त से समस्त अशुभ** **वस्तुओं को ले लेने वाला** **; हरिम्—** **भगवान् को** **; भक्त्या—** **भक्ति द्वारा** **; सञ्जातया—** **जगाया हुआ** **; भक्त्या—** **भक्ति द्वारा** **;** **बिभ्रति—** **धारण करते हैं** **; उत्पुलकाम्—** **पुलकायमान** **; तनुम्—** **शरीर को।** **.** 

**भगवद्भक्तगण परस्पर भगवान् की महिमा का निरन्तर बखान करते हैं। इस प्रकार वे** **निरन्तर भगवान् का स्मरण करते हैं और एक-दूसरे को उनके गुणों तथा लीलाओं का स्मरण** **कराते हैं। इस तरह से भक्तियोग के नियमों के प्रति अपनी अनुरक्ति से भक्तगण भगवान् को** **प्रसन्न करते हैं, जो उनके सारे अशुभों को हर लेते हैं। समस्त व्यवधानों से शुद्ध होकर भक्तगण** **शुद्ध भगवत्प्रेम जगा लेते हैं और इस प्रकार इस जगत में रहते हुए भी उनके आध्यात्मीकृत शरीरों** **में दिव्य आनन्द (भाव) के लक्षण—यथा रोमांच—प्रकट होते हैं।** **तात्पर्य :** *अघौघहरम्* शब्द इस श्लोक में अत्यन्त सार्थक है। *अघ* द्योतक है अशुभ या पापमय का। जीव वस्तुत: *सच्चिदानन्द विग्रह* है, किन्तु भगवान् कृष्ण के साथ अपने नित्य सश्बन्ध की उपेक्षा करके वह पापकर्म करता है और भौतिक कष्ट के रूप में अशुभ फल भोगता है। पापकर्मों की शृंखला *ओघ* कहलाती है। कृष्ण *अघौघहरं हरिम्* हैं। वे अपने भक्तों के पापकर्मों को हर लेते हैं, जो इस तरह इस जगत में रहते हुए भी भगवद्धाम के अचिन्त्य आनन्द का अनुभव करने के अधिकारी हो जाते हैं। *भक्त्या सञ्जातया भक्त्या* शब्द यह सूचित करते हैं कि भकि्तयोग के दो विभाग हैं— *साधन भक्ति*  तथा *रागानुग भक्ति।* श्रील प्रभुपाद ने *भक्तिरसामृतसिन्धु* नामक पुस्तक में साधन भक्ति अर्थात् विधि- विधान के पालन से रागानुग भक्ति अर्थात् भगवत् प्रेम में की गई सेवा तक भक्त के पहुँचने की विस्तार से व्यालया की है। श्रील भक्तिसिद्धान्त सरस्वती ठाकुर के अनुसार मुक्त जीव अपने शरीर के भीतर दिव्य भाव प्रकट होने के कारण सदैव प्रोत्साहित रहता है। इस तरह वह भगवान् हरि के गुणों का गान करते हुए भावविभोर रहने की आकांक्षा करता है। 