**मा²क्प्रपन्नपशुपाशविमोक्षणाय** **मुक्ताय भूरिकरुणाय नमोऽलयाय ।** **स्वांशेन सर्वतनुभृन्मनसि प्रतीत-** **प्रत्यग्²शे भगवते बृहते नमस्ते ॥ १७॥** 

शब्दार्थ **** 

**मा²क्—** **मेरे समान** **; प्रपन्न—** **शरणागत** **; पशु—** **पशु** **; पाश—** **बन्धन से** **; विमोक्षणाय—** **छुड़ाने वाले को** **; मुक्ताय—** **प्रकृति के** **कल्मष से अछूते परमेश्वर को** **; भूरि-करुणाय—** **असीम दयालु को** **; नम:—** **नमस्कार करता हूँ** **; अलयाय—** **कभी भी असावधान** **या अकर्मण्य न रहने वाले को (मेरे उद्धार के लिए)** **; स्व-अंशेन—** **आपके परमात्मा रूप अंश से** **; सर्व—** **सबों का** **; तनु-भृत्—** **प्रकृति में देहधारी जीव** **; मनसि—** **मन में** **; प्रतीत—** **कृतज्ञ** **; प्रत्यक्-²शे—** **(समस्त कार्यों के) प्रत्यक्ष द्रष्टा के रूप में** **; भगवते—** **भगवान् को** **; बृहते—** **असीम** **; नम:—** **नमस्कार करता हूँ** **; ते—** **तुमको।** **.** 

**चूँकि मुझ जैसे पशु ने परममुक्त आपकी शरण ग्रहण की है, अतएव आप निश्चय ही मुझे** **इस संकटमय स्थिति से उबार लेंगे। निस्सन्देह, अत्यन्त दयालु होने के कारण आप निरन्तर मेरा** **उद्धार करने का प्रयास करते हैं। आप अपने परमात्मा-रूप अंश से समस्त देहधारी जीवों के** **हृदयों में स्थित हैं। आप प्रत्यक्ष दिव्य ज्ञान के रूप में विलयात हैं और आप असीम हैं। हे** **भगवान्! मैं आपको सादर नमस्कार करता हूँ।** **तात्पर्य :** श्रील विश्वनाथ चक्रवर्ती ठाकुर ने *बृहते नमस्ते* शब्दों की व्यालया *बृहते श्रीकृष्णाय* के रूप में की है। भगवान् तो कृष्ण हैं। *तत्त्व* अनेक हैं यथा *विष्णुतत्त्व, जीवतत्त्व* तथा *शक्तितत्त्व* , किन्तु सबों से ऊपर *विष्णुतत्त्व* है, जो सर्वव्यापी है। भगवान् के इस सर्वव्यापी रूप की व्यालया *भगवद्गीता*  (१०.४२) में की गई है, जिसमें भगवान् कहते हैं— *अथवा बहुनैतेन ङ्क्षक ज्ञातेन तवार्जुन।* *विष्टवयाहमिदं कृत्स्नम् एकांशेन स्थितो जगत्॥* ''किन्तु हे अर्जुन! इस विस्तृत ज्ञान की क्या आवश्यकता है? अपने एक अंश से मैं इस सश्पूर्ण ब्रह्माण्ड में व्याप्त हूँ और इसका पालन करता हूँ।ÓÓ इस प्रकार कृष्ण कहते हैं कि सारा भौतिक जगत उनके आंशिक स्वरूप, परमात्मा, द्वारा पालित है। भगवान् प्रत्येक ब्रह्माण्ड में पहले गर्भोदकशायी विष्णु के रूप में प्रवेश करते हैं और फिर क्षीरोदकशायी विष्णु के रूप में विस्तार करके सभी जीवों के हृदयों में, यहाँ तक कि परमाणुओं में भी, प्रवेश करते हैं। *अण्डान्तरस्थपरमाणुचयान्तरस्थम्।* प्रत्येक ब्रह्माण्ड परमाणुओं से ओतप्रोत है और भगवान् न केवल ब्रह्माण्ड के भीतर अपितु परमाणुओं के भीतर भी विद्यमान हैं। इस प्रकार वे प्रत्येक परमाणु में विष्णु के अंश परमात्मा रूप में स्थित हैं, किन्तु जितने भी विष्णुतत्त्व हैं, वे कृष्ण से उद्भूत हैं। जैसी कि *भगवद्गीता* (१०.२) में पुष्टि की गई है— *अहम्* *आदिॢह देवानाम्* —कृष्ण इस भौतिक जगत के देवों—ब्रह्मा, विष्णु तथा महेश्वर—के आदि हैं। इसलिए यहाँ पर उन्हें *भगवते बृहते* कहा गया है। हर व्यक्ति भगवान् है अर्थात् ऐश्वर्य युक्त है, किन्तु कृष्ण *बृहान् भगवान्* —असीम ऐश्वर्य के स्वामी—हैं। *ईश्वर: परम: कृष्ण:।* कृष्ण हर एक के उद्गम हैं। *अहं* *सर्वस्य प्रभव:।* यहाँ तक कि ब्रह्मा, विष्णु तथा महेश्वर भी कृष्ण से उत्पन्न हैं। *मत्त: परतरं नान्यत्* *किञ्चिदस्ति धनञ्जय* —कृष्ण से श्रेष्ठ कोई व्यक्ति नहीं है। अतएव विश्वनाथ चक्रवती ठाकुर कहते हैं कि *भगवते बृहते* का अर्थ है ''श्रीकृष्ण को।ÓÓ इस भौतिक जगत में प्रत्येक मनुष्य पशु है क्योंकि वह देहात्मबुद्धि से युक्त है— *यस्यात्मबुद्धि: कुणपे त्रि-धातुके* *स्वधी: कलत्रादिषु भौम इज्यधी:।* *यत्तीर्थबुद्धि: सलिले न कॢहचि-* *ज्जनेष्वभिज्ञेषु स एव गोखर:॥* ''जो मनुष्य तीन तत्त्वों से बने शरीर को आत्मा मानता है, जो शरीर के उपजातों को अपने सश्बन्धी मानता है, जो अपनी जन्मभूमि को पूज्य मानता है और जो तीर्थ स्थानों में दिव्य ज्ञानवान् व्यक्तियों से भेंट करने नहीं अपितु केवल स्नान के लिए जाता है, वह गाय या गधे के समान माना जाता है।ÓÓ ( *भागवत* १०.४.१३)। इस तरह प्रत्येक व्यक्ति एक तरह से पशु है और हर एक पर भौतिक संसार-रूपी घडिय़ाल आक्रमण करता है। वह न केवल गजेन्द्र पर आक्रमण करता है, अपितु हममें से हर एक पर आक्रमण करता है और हम उसके दुष्परिणाम भोगते हैं। केवल कृष्ण ही हमें इस भौतिक जगत से छुटकारा दिला सकते हैं। निस्सन्देह, वे सदैव हमारा उद्धार करने के प्रयास में लगे रहते हैं। *ईश्वर: सर्वभूतानां हृद्देशेऽर्जुन तिष्ठति।* वे हमारे हृदयों के भीतर रहते हैं और तनिक भी असावधानी नहीं बरतते। उनका एकमात्र उद्देश्य भौतिक जीवन से हमारा उद्धार करना रहता है। ऐसा नहीं है कि जब हम उनकी प्रार्थना करते हैं तभी वे हमारी ओर ध्यान देते हैं। वे हमारे प्रार्थना करने के पूर्व से ही हमारा उद्धार करने के लिए सतत प्रयत्नशील रहते हैं। वे हमारे उद्धार के विषय में तनिक भी प्रमाद नहीं करते। अतएव इस श्लोक में कहा गया है— *भूरि करुणाय* *नमोऽलयाय।* यह भगवान् की अहैतुकी कृपा ही है कि वे हमें सदा भगवद्धाम वापस ले जाने के लिए प्रयत्नशील रहते हैं। ईश्वर मुक्त हैं अतएव वे हमें भी मुक्त बनाना चाहते हैं और यद्यपि वे निरन्तर इसके लिए प्रयत्नशील रहते हैं, किन्तु हम उनके उपदेशों का पालन करने से इनकार करते रहते हैं ( *सर्वधर्मान् परित्यज्य मामेकं शरणं व्रज* )। इतने पर भी वे क्रुद्ध नहीं होते। इसीलिए उन्हें यहाँ *भूरिकरुणाय* कहा गया है—वे हमें इस कष्टप्रद भौतिक जीवन से उबारने तथा भगवद्धाम वापस ले जाने के लिए अत्यन्त दयालु रहते हैं।  