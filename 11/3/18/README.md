**यथैतामैश्वरीं मायां दुस्तरामकृतात्मभि: ।** **तरन्त्यञ्ज: स्थूलधियो महर्ष इदमुच्यताम् ॥ १७॥** 

**शब्दार्थ** 

**श्री-राजा उवाच—** **राजा निमि ने कहा** **; यथा—** **जिस तरह** **; एताम्—** **यह** **; ऐश्वरीम्—** **भगवान् की** **; मायाम्—** **माया को** **;** **दुस्तराम्—** **दुर्लंघ्य** **; अकृत-आत्मभि:—** **जो आत्मसंयमी नहीं हैं उनके द्वारा** **; तरन्ति—** **पार कर जाते हैं** **; अञ्ज:—** **आसानी से** **;** **स्थूल-धिय:—** **भौतिकतावादी अनुरक्ति के कारण जिनकी बुद्धि मन्द पड़ चुकी हो ऐसे लोग** **; मह-ऋषे—** **हे महॢष** **; इदम्—** **यह** **;** **उच्यताम्—** **आप कहें।** **.** 

**राजा निमि ने कहा है, अत: हे महॢष, कृपया यह बतलायें कि किस तरह एक मूर्ख** **भौतिकतावादी भी आसानी से भगवान् की उस माया को पार कर सकता है, जो उन लोगों के** **लिए सदैव दुर्लंघ्य है, जिन्हें अपने ऊपर संयम नहीं होता।** **तात्पर्य :** श्रील श्रीधर स्वामी के अनुसार, *स्थूल-धिय:* उनका द्योतक है, जो अज्ञान के कारण अपने को स्थूल भौतिक शरीर मानते हैं और प्रकृति के उन सूक्ष्म नियमों का विश्लेषण नहीं कर पाते, जिनसे आत्मा माया के कारण देहान्तरण करता है। श्रील जीव गोस्वामी टीका करते हैं कि *स्थूल-धिय:*  उन तथाकथित पुण्यात्माओं का भी सूचक है, जो भौतिक इन्द्रिय-तृप्ति के लिए भव्य धाॢमक अनुष्ठान रचाते हैं, किन्तु भगवान् की सेवा करके भगवद्धाम वापस जाने की तैयारी नहीं करते। श्रील विश्वनाथ चक्रवर्ती ठाकुर के अनुसार राजा निमि पहले से महाभागवत थे, अतएव वे जानते थे कि भगवान् के चरणकमलों में शरण लेकर तथा उनकी शुद्ध भकि्त करके मनुष्य माया को पार कर सकता है। इसलिए राजा उन लोगों के हितार्थ प्रश्न पूछ रहे थे, जो भ्रमवश अपने को महान् पण्डित समझते हैं, किन्तु वास्तव में भौतिकतावादी सकाम कर्मों में लिप्त रहने के कारण माया में अधिकाधिक फँसते जाते हैं। इस प्रसंग में श्रील विश्वनाथ चक्रवर्ती ठाकुर ने अमरकोश से उद्धरण दिया है कि *अकृतात्मभि:* सूचक है *अपूर्णत्वम्* का अर्थात् रक्ति जीवन वाले का। हर जीव का नित्य सश्बन्ध परम पुरुष कृष्ण से है। कृष्ण को अपना नित्य स्वामी, घनिष्ठ मित्र, प्रिय सन्तान या माधुर्य प्रेम का लक्ष्य समझ कर प्रेम किया जा सकता है। हाँ, ऐसे भावों को कभी भी सामान्य भौतिक भावावेशों से मिलाना नहीं चाहिए, जो आध्याति्मक *रस* या सश्बन्धों के विकृत प्रतिबिश्ब होते हैं। हम भौतिक जगत में इन्हीं दास्य, सलय, वात्सल्य तथा माधुर्य रसों का आस्वादन करने का यत्न करते हैं, किन्तु ऐसे मनोभावों का स्थान नश्वर भौतिक शरीर होता है, जो प्रकृति के नियमों द्वारा तुरन्त नष्ट हो जाता है। इन प्रेम-उद्गारों को परम पुरुष कृष्ण के आध्यात्मिक शरीर की ओर निॢदष्ट करना चाहिए, जो समस्त सौन्दर्य तथा दिव्य आनन्द के आगार हैं। जिसने अपने प्रेम को कृष्ण की ओर उन्मुख करने की कला नहीं सीखी है, वह *अपूर्ण* है अर्थात् उसका जीवन अन्तत: रिक्त है। श्रील विश्वनाथ चक्रवर्ती ठाकुर के अनुसार जिसका जीवन अपूर्ण होता है, अर्थात् जिसकी बुद्धि विस्तृत अनुभव के अभाव के कारण पंगु है, उसे भी *मन्दधी:* कहा जा सकता है। शुद्ध वैष्णव राजा निमि इतने दयालु थे कि उन्होंने पूछा, ''भला पंगु बुद्धि वाले ऐसे लोग सरलता से माया को कैसे पार कर सकते हैं, क्योंकि वे स्वभाव से आध्यात्मिक मामलों में अत्यन्त आलसी होते हैं?ÓÓ 

**श्रीप्रबुद्ध उवाच** 