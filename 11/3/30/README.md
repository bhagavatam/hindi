**परस्परानुकथनं पावनं भगवद्यश: ।** **मिथो रतिॢमथस्तुष्टिॢनवृति्तॢमथ आत्मन: ॥ ३०॥** 

**शब्दार्थ** 

**परस्पर—** **एक-दूसरे से** **; अनुकथनम्—** **विचार-विमर्श** **; पावनम्—** **पवित्रकारी** **; भगवत्—** **भगवान् की** **; यश:—** **कीॢत** **; मिथ:—** **परस्पर** **; रति:—** **प्रेमाकर्षण** **; मिथ:—** **परस्पर** **; तुष्टि:—** **तुष्टि** **; निवृत्ति:—** **भौतिक कष्टों की समाप्ति** **; मिथ:—** **परस्पर** **; आत्मन:—** **आत्मा का।** **.** 

**मनुष्य को चाहिए कि भगवद्भक्तों के साथ एकत्र होकर भगवान् की महिमा-गायन के** **लिए उनकी संगति करना सीखे। यह विधि अत्यन्त शुद्ध बनाने वाली है। ज्योंही भक्तगण इस** **प्रकार प्रेमपूर्ण मैत्री स्थापित कर लेते हैं, त्योंही उन्हें परस्पर सुख तथा तुष्टि का अनुभव होता है।** **इस प्रकार एक-दूसरे को प्रोत्साहित करके, वे उस भौतिक इन्द्रिय-तृप्ति को त्यागने में सक्षम** **होते हैं, जो समस्त कष्टों का कारण है।** **तात्पर्य :** श्रील श्रीधर स्वामी के अनुसार जो लोग कृष्णभावनामृत में उन्नत हैं, उन्हें चाहिए कि वे न तो परस्पर ईष्र्या करें, न झगड़ें। ऐसी संसारी भावनाएँ त्याग कर, उन्हें एक स्थान पर एकत्र होना चाहिए और परस्पर शुद्धि के लिए भगवान् के यश का गायन करना चाहिए। श्रील विश्वनाथ चक्रवर्ती ठाकुर ने इंगित किया है कि भगवान् का महिमा-गायन शुद्ध भक्तों की संगति में सश्पन्न होने पर विशेष रूप से शक्तिशाली होता है। जब भक्तगण संकीर्तन में संलग्न रहते हैं और भगवत् महिमा का गायन इक_े मिल कर करते हैं, तो उन्हें सर्वोच्च आनन्द तथा तुष्टि मिलती है। इस तरह वे एक-दूसरे को उस भौतिक इन्द्रिय-तृप्ति का परित्याग करने के लिए प्रेरित करते हैं, जो षियों के साथ अवैध भोग- विलास करने पर आधारित होती है। एक भक्त दूसरे से कहता है, ''ओह! आपने तो इन्द्रिय तृप्ति छोड़ दी है। आज से मैं भी इसको छोड़े देता हूँ।ÓÓ मनुष्य को भक्तों के प्रति प्रेम बढ़ाना, उन्हें तुष्ट करना तथा कृष्ण-सेवा के प्रतिकूल इन्द्रिय-विषयों का परित्याग करना सीखना चाहिए। यही नहीं उसे इस सश्पूर्ण ब्रह्माण्ड को भगवान् की सेवा के लिए साज-सामग्री के रूप में देखना सीखना चाहिए। इन्द्रिय-विषयों को कृष्ण की सेवा में लगाने से मनुष्य स्वत: इन सबों से विरक्त हो जाता है। ज्यों ज्यों वह भगवद्भक्तों की संगति में अपने दिन बिताता है, उसका दिव्य आनन्द *श्रीमद्भागवत* तथा *भगवद्गीता* के वृत्तान्त और उनकी चर्चाएँ सुन कर बढ़ता जाता है। इसलिए जो व्यक्ति इन्द्रिय-तृप्ति के रूप में माया के उत्पीडऩ से छूटना चाहता है, उसे उन शुद्ध भगवद्भक्तों की निरन्तर संगति करनी चाहिए, जिनके पास भगवान् के यशोगान तथा श्रवण और इस धरा पर उनके मिशन को पूरा करने के अतिरिक्त कोई अन्य कार्य नहीं है। श्रील मध्वाचार्य ने इंगित किया है कि जिस तरह मनुष्य को भक्तों के साथ मित्रता करनी चाहिए, उसी तरह उसे देवताओं की ओर मैत्री की भावना का अनुशीलन करना चाहिए, क्योंकि देवगण ब्रह्माण्ड का भगवान् की ओर से संचालन करते हैं। इस तरह मनुष्य को इस संसार में शान्तिपूर्वक रहना चाहिए। 