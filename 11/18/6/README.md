**श्रोणायां श्रवणद्वादश्यां मुहूर्तेऽभिजिति प्रभु: ।** **सर्वे नक्षत्रताराद्याश्चक्रुस्तज्जन्म दक्षिणम् ॥ ५॥** 

**शब्दार्थ** 

**श्रोणायाम्—** **जब चन्द्रमा श्रवण नक्षत्र पर था** **; श्रवण-द्वादश्याम्—** **भाद्र मास के शुक्लपक्ष की द्वादशी को, जो श्रवण-द्वादशी** **कहलाती हैं** **; मुहूर्ते—** **शुभ क्षण में** **; अभिजिति—** **अभिजित नक्षत्र में, जो श्रवण राशि का पूर्वाद्र्ध है तथा अभिजित मुहूर्त में** **(मध्यान्ह के समय)** **; प्रभु:—** **भगवान्** **; सर्वे—** **सभी** **; नक्षत्र—** **तारे** **; तारा—** **लोक** **; आद्या:—** **सूर्य आदि लोक** **; चक्रु:—** **बनाया** **;** **तत्-जन्म—** **भगवान् का जन्म दिन** **; दक्षिणम्—** **अत्यन्त भव्य।** **.** 

**श्रवण-द्वादशी के दिन जब चन्द्रमा श्रवण राशि पर था और शुभ अभिजित मुहूर्त था,** **भगवान् इस ब्रह्माण्ड में प्रकट हुए। भगवान् के प्राकट्य को अत्यन्त शुभ मानकर सूर्य से लेकर** **शनि इत्यादि समस्त तारे तथा ग्रह अत्यन्त दानी बन गये।** **तात्पर्य :** निपुण ज्योतिषी श्रील विश्वनाथ चक्रवर्ती ठाकुर ने *नक्षत्र-ताराद्या:* शब्द की व्यालया की है। *नक्षत्र* का अर्थ है 'तारेÓ और इस प्रसंग में *तारा* का अर्थ 'लोकÓ या 'ग्रहÓ है एवं *आद्या:* का अर्थ है, वह जिसका वर्णन सर्वप्रथम हुआ है। तारों (ग्रहों) में पहला ग्रह सूर्य है चन्द्रमा नहीं। अतएव वैदिक कथन के अनुसार आधुनिक ज्योतिॢवद की यह मान्यता कि चन्द्रमा पृथ्वी के सबसे निकट है स्वीकार नहीं की जानी चाहिए। जिस क्रम में विश्वभर के लोग सप्ताह के दिनों के नाम लेते हैं— रविवार, सोमवार, मंगल, बुध, बृहस्पति, शुक्र तथा शनिवार—वस्तुत: वह वेदों के अनुसार लोकों का क्रम ही है और इस कथन से वेदों की पुष्टि होती है। इसके अलावा जब भगवान् का प्रादुर्भाव हुआ तो ज्योतिष गणना के अनुसार तारे तथा ग्रह भगवान् के जन्म को मनाने के लिए अत्यन्त शुभ स्थान पर आ गये।  