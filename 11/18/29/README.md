**ज्ञाननिष्ठो विरक्तो वा मद्भक्तो वानपेक्षक: ।** **सलिङ्गानाश्रमांस्त्यक्त्वा चरेदविधिगोचर: ॥ २८॥** 

शब्दार्थ **** 

**ज्ञान—** **दार्शनिक ज्ञान के प्रति** **; निष्ठ:—** **समॢपत** **; विरक्त:—** **भौतिक स्वरूपों से विरक्त** **; व—** **या तो** **; मत्-भक्त:—** **मेरा भक्त** **;** **वा—** **अथवा** **; अनपेक्षक:—** **मोक्ष भी न चाहने वाला** **; स-लिङ्गान्—** **अनुष्ठानों तथा बाह्य विधानों सहति** **; आश्रमान्—** **किसी** **आश्रम से सश्बद्ध कर्तव्यों को** **; त्यक्त्वा—** **त्याग कर** **; चरेत्—** **आचरण करे** **; अविधि-गोचर:—** **विधि-विधानों की परिधि से** **बाहर।** **.** 

**ज्ञान के अनुशीलन के प्रति समॢपत तथा बाह्य पदार्थों से विरक्त हुआ विद्वान अध्यात्मवादी** **(योगी) या मोक्ष की भी इच्छा से विरक्त मेरा भक्त—ये दोनों ही, उन कर्तव्यों की उपेक्षा करते** **हैं, जो बाह्य अनुष्ठानों अथवा साज-सामग्री पर आधारित होते हैं। इस तरह उनका आचरण** **विधि-विधानों की सीमा से परे होता है।** **तात्पर्य :** यह श्लोक जीवन की *परमहंस अवस्था* को बताता है, जिसमें अनुष्ठान करने या बाह्य साज-सामग्री तथा विधि-विधानों की आवश्यकता नहीं रहती। मोक्ष की खोज करने वाला पूर्णतया स्वरूपसिद्ध ज्ञानयोगी या, इससे भी आगे, भगवान् का पूर्ण भक्त जो मोक्ष भी नहीं चाहता, वह और अधिक भौतिक व्यस्तता की इच्छा नहीं करता। जब कोई व्यक्ति मन को पूरी तरह शुद्ध कर लेता है, तो पापपूर्ण आचरण की सश्भावना नहीं रहती। विधि-विधान तो उनके लिए हैं, जो अज्ञान में रह कर कर्म करने की ओर उन्मुख होते हैं या निजी तृप्ति के लिए ऐसा करते हैं। किन्तु जो व्यकि्त आध्यात्मिक चेतना में पूर्ण होता है, वह मुक्त होकर विचरण कर सकता है, जैसाकि भगवान् ने यहाँ कहा है। जो व्यक्ति अंधाधुंध मोटर-कार चलाना चाहता है या स्थानीय सड़क की हालत से परिचित नहीं होता, उसके लिए सड़क के चिह्नों का अनुशासन तथा यातायात के नियमों का पुलिस द्वारा लागू किया जाना आवश्यक होता है। किन्तु नितान्त सावधान चालक स्थानीय सड़कों की हालत से पूरी तरह परिचित रहता है। उसे न तो गति-सीमा तथा सावधानी के चिह्नों की आवश्यकता होती है न इन नियमों के लागू करने वाले अधिकारियों की। भगवान् का शुद्ध भक्त भगवान् की सेवा के अतिरिक्त कुछ भी नहीं चाहता। वह सभी निषेधात्मक एवं विध्यात्मक आदेशों का स्वयमेव पालन करता है, जो कृष्ण का सदा स्मरण करना और उन्हें कभी न भूलना है। किन्तु किसी को बनावटी परमहंस भक्त के उच्च पद की नकल नहीं करनी चाहिए क्योंकि ऐसा करने से उसका आध्यात्मिक जीवन तुरन्त नष्ट हो जायेगा। पिछले श्लोकों में भगवान् ने जीवन के विभिन्न आश्रमों के अनुष्ठानों, साज-सामग्री तथा अनुशासनों का विस्तार से वर्णन किया है। उदाहरणार्थ, संन्यासी त्रिदण्ड तथा कमण्डलु धारण करता है और विशेष ढंग से खाता-पीता तथा रहता है। परमहंस भक्त भौतिक जगत से सारी आसक्ति तथा रुचि त्याग देता है, जिससे वह वैराग्य के ऐसे बाह्य लक्षणों से आकृष्ट नहीं होता।  