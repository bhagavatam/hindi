**तावत्परिचरेद्भक्त: श्रद्धावाननसूयक: ।** **यावद्ब्रह्म विजानीयान्मामेव गुरुमा²त: ॥ ३९॥** 

शब्दार्थ **** 

**तावत्—** **तब तक** **; परिचरेत्—** **सेवा करे** **; भक्त:—** **भक्त** **; श्रद्धा-वान्—** **श्रद्धा समेत** **; अनसूयक:—** **ईष्र्या-द्वेष के बिना रह कर** **;** **यावत्—** **जब तक** **; ब्रह्म—** **आध्यात्मिक ज्ञान** **; विजानीयात्—** **अच्छी तरह जान लेता है** **; माम्—** **मुझको** **; एव—** **निस्सन्देह** **;** **गुरुम्—** **गुरु** **; आ²त:—** **आदर समेत।** **.** 

**जब तक भक्त को पूरी तरह आध्यात्मिक ज्ञान की अनुभूति न हो ले, उसे चाहिए कि परम** **श्रद्धा तथा आदरपूर्वक एवं द्वेषरहित होकर गुरु की सेवा करे, क्योंकि गुरु मुझसे अभिन्न होता** **है।** **तात्पर्य :** जैसाकि श्रील विश्वनाथ चक्रवर्ती ठाकुर ने अपनी *गुर्वष्टक* प्रार्थनाओं में कहा है— *यस्य* *प्रसादाद् भगवत्प्रसाद:* —गुरु की कृपा से ही मनुष्य को भगवान् की कृपा प्राप्त होती है। जिस भक्त को महान् आध्यात्मिक ज्ञान का आशीर्वाद प्राप्त होता है, वह भगवान् के मिशन में सीधे लगने के योग्य बन जाता है। श्रील प्रभुपाद सदैव कहा करते थे कि वैराग्य में गुरु की सेवा, गुरु के मिशन को अग्रसर करना, भक्ति का सर्वोच्च रूप है। इस श्लोक में *परिचरेत्* शब्द अपने गुरु की सेवा में लगे रहने का सूचक है। दूसरे शब्दों में, जिसे अपने गुरु की शिक्षाएँ ठीक से समझ में न आई हों, उसे चाहिए कि गुरु के निकट रहे जिससे पुन: मोह में न गिरे, किन्तु जिसे अपने गुरु की कृपा से ज्ञान प्राप्त हो गया है, वह विश्व-भर में यात्रा करके अपने गुरु के मिशन का विस्तार कृष्णभावनामृत का उपदेश देने में कर सकता है।  