**एकश्चरेन्महीमेतां नि:सङ्ग: संयतेनि्द्रय: ।** **आत्मक्रीड आत्मरत आत्मवान्समदर्शन: ॥ २०॥** 

शब्दार्थ **** 

**एक:—** **अकेला** **; चरेत्—** **इधर-उधर जाये** **; महीम्—** **पृथ्वी पर** **; एताम्—** **यह** **; नि:सङ्ग:—** **किसी भौतिक आसकि्त में बिना** **; संयत-** **इन्द्रिय:—** **इन्द्रियों को पूरी तरह वश में करते हुए** **; आत्म-क्रीड:—** **परमात्मा के साक्षात्कार से उत्साहित** **; आत्म-रत:—** **आध्यात्मिक ज्ञान में पूर्णतया तुष्ट** **; आत्म-वान्—** **आध्यात्मिक पद पर स्थित** **; सम-दर्शन:—** **सर्वत्र समान ²ष्टि से।** **.** 

**बिना किसी आसकि्त के, इन्द्रियों को पूरी तरह वश में करके, उत्साही बने रह कर तथा** **भगवान् के साक्षात्कार एवं अपने में तुष्ट सन्त पुरुष को अकेले ही पृथ्वी पर विचरण करना** **चाहिए। उसे सर्वत्र सम²ष्टि रखते हुए आध्यात्मिक पद पर स्थिर रहना चाहिए।** **तात्पर्य :** जो व्यक्ति भौतिक इन्द्रियतृप्ति में लिप्त रहता है, वह हरे कृष्ण के कीर्तन में स्थिर नहीं हो सकता। वह भ्रामक इच्छाओं में बँध कर अपनी इन्द्रियों को पूरी तरह वश में नहीं रख पाता। वस्तुत: मनुष्य को चौबीसों घण्टे भगवद्भक्ति की शरण में रहना चाहिए क्योंकि ऐसी भक्ति से वह आध्यात्मिक सच्चाई के दायरे में रहता जाता है। भगवान् की महिमाओं तथा लीलाओं के साथ भगवन्नाम के कीर्तन तथा श्रवण से मनुष्य स्वभावत: भौतिक इन्द्रियतृप्ति के क्षेत्र से दूर चला जाता है। भगवान् कृष्ण तथा उनके भक्तों की सत्संगति से व्यर्थ की भौतिक संगति स्वयमेव समाप्त हो जाती है और मनुष्य बद्धजीव को भौतिक क्षेत्र से ऊपर उठाने और कृष्णभावनामृत के मुक्त पद तक ले जाने वाले वैदिक आदेशों को पूरा करने में समर्थ होता है। इस सश्बन्ध में श्रील रूप गोस्वामी ने *उपदेशामृत*  (४) में कहा है— *ददाति प्रतिगृहणाति गुह्यमालयाति पृच्छति।* *भु–े भोजयते चैव षड्विधं प्रीति लक्षणम्॥* ''दान में उपहार देना, दान योग्य उपहार ग्रहण करना, विश्वास में अपने मन की बात प्रकट करना, विश्वसनीय रूप से प्रश्न पूछना, प्रसाद ग्रहण करना तथा प्रसाद देना ये प्रेम के छह लक्षण है जिनमें एक भक्त दूसरे को सहभागी बनाता है।ÓÓ इस तरह जो व्यक्ति भगवान् के भक्तों के संग रहना सीख लेता है, वह भौतिक जीवन के कल्मष से दूर रहता है। शुद्ध संगति से मनुष्य धीरे धीरे श्रीकृष्ण के नाम, रूप, गुणों, संगियों, लीलाओं तथा भक्ति को समझ लेता है और इस तरह इसी जीवन में ही, वह वैकुण्ठ का वासी बन सकता है। शुद्ध भक्तों की संगति में कोई भौतिक कल्मष नहीं होता और न ही व्यर्थ की कोई चर्चा होती है, क्योंकि सारे शुद्ध भक्त चौबीसों घण्टे भगवान् की प्रेमाभक्ति में लगे रहते हैं। ऐसे भक्तों के प्रभाव से मनुष्य *समदर्शन* उत्पन्न कर लेता है और कृष्णभावनामृत के अनुभूत ज्ञान को सर्वत्र देखता है। ज्योंही कोई व्यक्ति भगवान् कृष्ण के साथ अपने नित्य सश्बन्ध को समझने लगता है, त्योंही वह *आत्मवान* बन जाता है अर्थात् अपने स्वाभाविक पद पर स्थित हो जाता है। ऐसा महावैष्णव जो निरन्तर प्रेमाभक्ति का रसास्वादन करता है और पृथ्वी पर भगवान् के मिशन को पूरा करता है, वह *आत्म-क्रीड* है अर्थात् वह भगवान् की अन्तरंगा शक्ति के भीतर जीवन का भोग करता है। महाभक्त निरन्तर भगवान् तथा उनके भक्तों के प्रति आकृष्ट रहता है अतएव वह *आत्मरत* होता है—भक्ति में निरन्तर लगे रहने से पूर्ण तुष्ट होता है। यहाँ पर उल्लिखित उच्च गुणों को भगवान् कृष्ण का शुद्ध भक्त बने बिना विकसित नहीं किया जा सकता। जो व्यक्ति भगवान् तथा उनके भक्तों से ईष्र्या रखता है, वह कुसंगति की ओर बढ़ता है, धीरे धीरे इन्द्रियों का संयम खो बैठता है और अपवित्र जीवन के फन्दे में पड़ जाता है। अभक्तों की असंलय किस्में भगवान् कृष्ण की ईष्र्या रूपी वृक्ष की शाखाओं के समान हैं। इसलिए उनकी संगति हर संभव विधि से त्याग देनी चाहिए। भगवान् की शुद्ध भक्ति के बिना मनुष्य का सश्पर्क भगवान् की इच्छा तथा मिशन से टूट जाता है और वह भगवान् की माया द्वारा सृजित अद्भुत नर-नारियों, देवताओं, देवियों, राजनीतिज्ञों, वेश्याओं की पूजा करने लगता है। इस तरह मूर्खतावश वह भगवान् के अतिरिक्त वस्तुओं को भी परम अद्भुत मानता हैं। वस्तुत: जो लोग असीम सौन्दर्य तथा आनन्द का अनुभव करना चाहते हैं उनके लिए भगवान् कृष्ण ही एकमात्र असली पूजा की वस्तु हैं। गश्भीरतापूर्वक कृष्णभावनामृत को स्वीकार करके ही कोई भगवान् कृष्ण के दिव्य पद को अनुभव करता है और धीरे धीरे इस श्लोक में उल्लिखित सारे गुण उत्पन्न कर लेता है।  