**एवं चीर्णेन तपसा मुनिर्धमनिसन्तत: ।** **मां तपोमयमाराध्य ऋषिलोकादुपैति माम् ॥ ९॥** 

शब्दार्थ **** 

**एवम्—** **इस प्रकार** **; चीर्णेन—** **अवयास से** **; तपसा—** **तपस्या के** **; मुनि:—** **सन्त वानप्रस्थ** **; धमनि-सन्तत:—** **जिसके शरीर की सारी** **नसें दिखने लगे, इतना दुर्बल** **; माम्—** **मुझको** **; तप:-मयम्—** **सारी तपस्या का लक्ष्य** **; आराध्य—** **पूजा करके** **; ॢष-लोकात्—** **महर्लोक से परे** **; उपैति—** **प्राप्त करता है** **; माम्—** **मुझको।** **.** 

**कठिन तपस्या करते हुए तथा जीवन की आवश्यकताओं मात्र को ही स्वीकार करते हुए,** **सन्त वानप्रस्थ इतना दुर्बल हो जाता है कि उसकी चमड़ी तथा अस्थियाँ ही रह जाती हैं। इस तरह** **कठिन तपस्या द्वारा मेरी पूजा करके वह महर्लोक जाता है और वहाँ मुझे प्राप्त करता है।** **तात्पर्य :** जो वानप्रस्थ शुद्ध भक्ति उत्पन्न कर लेता है, वह वानप्रस्थ अवस्था में ही भगवान् कृष्ण को पा लेता है। किन्तु जो पूर्णतया कृष्णभावनाभावित नहीं हो पाता, वह पहले महर्लोक या ऋषि लोक जाता है जहाँ से सीधे भगवान् कृष्ण को प्राप्त करता है। मनुष्य को महर्लोक या ऋषि लोक की प्राप्ति कठोर विधि-निषेधों के पालन से ही होती है। किन्तु भगवान् के यश के कीर्तन तथा श्रवण के प्रति रुचि ( *श्रवणं कीर्तनं विष्णो:* ) उत्पन्न किये बिना, परम मोक्ष प्राप्त करके भगवद्धाम वापस जा पाना सश्भव नहीं है। इसलिए महर्लोक में असफल मुनि कीर्तन तथा श्रवण पर अधिक ध्यान देता है और इस तरह शुद्ध भगवत्प्रेम उत्पन्न कर लेता है।  