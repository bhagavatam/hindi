**ब्रह्मचर्यं तप: शौचं सन्तोषो भूतसौहृदम् ।** **गृहस्थस्याप्यृतौ गन्तु: सर्वेषां मदुपासनम् ॥ ४३॥** 

शब्दार्थ **** 

**ब्रह्म-चर्यम्—** **ब्रह्मचर्य** **; तप:—** **तपस्या** **; शौचम्—** **आसक्ति रहित मन की शुद्धता** **; सन्तोष:—** **पूर्ण सन्तोष** **; भूत—** **सारे जीवों के** **प्रति** **; सौहृदम्—** **मैत्री** **; गृहस्थस्य—** **गृहस्थ की** **; अपि—** **भी** **; ऋतौ—** **उचित समय पर** **; गन्तु:—** **अपनी पत्नी के पास जाकर** **;** **सर्वेषाम्—** **सभी मनुष्यों की** **; मत्—** **मेरी** **; उपासनम्—** **पूजा।** **.** 

**गृहस्थ को चाहिए कि सन्तान उत्पन्न करने के लिए ही नियत समय पर अपनी पत्नी के साथ** **संभोग (सहवास) करे। अन्यथा वह ब्रह्मचर्य तपस्या, मन तथा शरीर की स्वच्छता, अपने** **स्वाभाविक पद पर संतोष तथा सभी जीवों के प्रति मैत्री का अवयास करे। मेरी पूजा तो वर्ण** **अथवा आश्रम का भेदभाव त्याग कर सबों को करनी चाहिए।** **तात्पर्य :** *सर्वेषां मदुपासनम्* सूचित करता है कि वर्णाश्रम प्रणाली के सभी अनुयायियों को भगवान् कृष्ण की पूजा करनी चाहिए, नहीं तो पद से नीचे गिरने का खतरा है। *श्रीमद्भागवत* (११.५.३) में कहा गया है— *न भजन्त्यवजानन्ति स्थानाद भ्रष्टा: पतन्त्यध:* —भले ही कोई वैदिक अनुष्ठानों तथा प्रथाओं को सश्पन्न करने में बढ़ा-चढ़ा हो, भगवान् की पूजा किये बिना वह निश्चित रूप से नीचे गिर जायेगा। गृहस्थाश्रमियों को कूकरों-शूकरों की तरह स्वतंत्रतापूर्वक अपनी संभोग-शक्ति का भोग करने का अधिकार नहीं है। धाॢमक गृहस्थ को नियत काल तथा स्थान में अपनी पत्नी के पास जाना चाहिए और भगवान् की प्रसन्नता के लिए सन्त स्वभाव की सन्तान पैदा करनी चाहिए। अन्यथा, यहाँ विशेष रूप से उल्लेख हुआ है कि गृहस्थ को चाहिए कि उन्नत मानव सवयता के अन्य सदस्यों के साथ ब्रह्मचर्य का अवयास करे। *शौचम्* शब्द मन तथा शरीर की स्वच्छता का सूचक है या फिर आसक्ति तथा विकर्षण से पूर्ण मुक्ति का। जो व्यक्ति ईश्वर की पूजा परम नियन्ता के रूप में करता है, वह ईश्वर द्वारा प्रदत्त किसी भी स्थिति में *सन्तोष* का अनुभव करता है। हर व्यक्ति के भीतर भगवान् कृष्ण का दर्शन करने से, वह *भूत-सुहृत्* अर्थात् सबों का शुभेच्छु मित्र बन जाता है।  