**आहारार्थं समीहेत युक्तं तत्प्राणधारणम् ।** **तत्त्वं विमृश्यते तेन तद्विज्ञाय विमुच्यते ॥ ३४॥** 

शब्दार्थ **** 

**आहार—** **भोजन** **; अर्थम्—** **के हेतु** **; समीहेत—** **प्रयास करे** **; युक्तम्—** **उचित** **; तत्—** **व्यक्ति का** **; प्राण—** **जीवनी-शक्ति** **; धारणम्—** **धारण करते हुए** **; तत्त्वम्—** **आध्यात्मिक सत्य** **; विमृश्यते—** **चिन्तन किया जाता है** **; तेन—** **मन, इन्द्रिय तथा प्राण के उस बल पर** **;** **तत्—** **वह सत्य** **; विज्ञाय—** **जान कर** **; विमुच्यते—** **मुक्त हो जाता है।** **.** 

**आवश्यकता पड़े तो उसे चाहिए कि पर्याप्त भोजन पाने के लिए प्रयास करे क्योंकि** **स्वास्थ्य बनाये रखने के लिए यह आवश्यक तथा उचित है। इन्द्रियाँ, मन तथा प्राण के स्वस्थ** **रहने पर, वह आध्यात्मिक सत्य का चिन्तन कर सकता है और सत्य समझने पर वह मुक्त हो** **जाता है।** **तात्पर्य :** यदि भोजन अपने आप या भिक्षाटन से नहीं आ पाता, तो अपने शरीर तथा आत्मा को बनाये रखने के लिए उसे प्रयत्न करना चाहिए, जिससे आध्यात्मिक कार्यक्रम में विघ्न न आये। सामान्यतया जो लोग आध्यात्मिक जीवन के लिए प्रयत्नशील रहते हैं, वे सत्य पर एकाग्र नहीं रह सकते, यदि उनके मन तथा शरीर कम खाने से क्षीण पड़ जाँय। दूसरी ओर अत्यधिक भोजन करना आध्यात्मिक प्रगति में सबसे बड़ा व्यवधान है, अत: उसे त्याग देना चाहिए। इस श्लोक में *आहारार्थम्*  शब्द सूचक है आध्यात्मिक प्रगति के लिए अपने को स्वस्थ बनाये रखने के लिए ही भोजन करने का। यह अनावश्यक रूप से भिक्षा-संग्रह का समर्थन नहीं करता। यदि कोई व्यक्ति आध्यात्मिक कार्यक्रम के लिए आवश्यकता से अधिक संग्रह करता है, तो यह अधिक संग्रह उस भारी बोझ के समान बन जाता है, जो उसे भौतिक पद तक घसीट ले जाता है।  