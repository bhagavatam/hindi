**पुरग्रामव्रजान्सार्थान्भिक्षार्थं प्रविशंश्चरेत् ।** **पुण्यदेशसरिच्छैलवनाश्रमवतीं महीम् ॥ २४॥** 

शब्दार्थ **** 

**पुर—** **शहर** **; ग्राम—** **गाँव** **; व्रजान्—** **तथा चरागाह** **; स-अर्थान्—** **जीवन-निर्वाह के लिए कार्य करने वाले** **; भिक्षा-अर्थम्—** **भीख** **माँगने के लिए** **; प्रविशन्—** **प्रवेश करते हुए** **; चरेत्—** **विचरण करे** **; पुण्य—** **शुद्ध** **; देश—** **स्थान** **; सरित्—** **नदियों** **; शैल—** **पर्वत** **;** **वन—** **तथा जंगलों सहित** **; आश्रम-वतीम्—** **ऐसे निवास-स्थानों वाली** **; महीम्—** **पृथ्वी।** **.** 

**मुनि को चाहिए कि वह पवित्र स्थानों में बहती नदियों के किनारे तथा पर्वतों एवं जंगलों के** **एकान्त में घूमे। वह अपने जीवन-निर्वाह के लिए भिक्षा माँगने के लिए ही, शहरों, ग्रामों तथा** **चरागाहों में प्रवेश करे और सामान्य कामकाजी लोगों के पास जाये।** **तात्पर्य :** श्रील श्रीधर स्वामी के अनुसार, *पुर* शब्द बाजारों तथा व्यापारिक केन्द्रों वाले शहरों तथा कस्बों का द्योतक है और *ग्राम* छोटे-छोटे कस्बों का, जिनमें ऐसी सुविधाएँ नहीं होतीं। जो वानप्रस्थ या संन्यासी भौतिक आसक्ति से छूटना चाहता हो, उसे चाहिए कि इन्द्रियतृप्ति के लिए दिन-रात कार्य करने वाले लोगों से दूर रहे और उनके पास उन्हें दान के कार्य में संलग्न करने के लिए ही जाय। जो लोग विश्व-भर में कृष्णभावनामृत का प्रचार कर रहे हैं, वे मुक्तात्मा माने जाते हैं अतएव वे भौतिकतावादी जीवों को कृष्ण-भक्ति में लगाने के लिए निरन्तर उनके पास पहुँचते रहते हैं। किन्तु ऐसे प्रचारकों को भी भौतिकतावादी जगत के सश्पर्क से बचना चाहिए, जब तक कि उन्हें कृष्णभावनामृत कार्य को अग्रसर करने के लिए आवश्यक न हो। आदेश यह है कि भौतिकतावादी जगत से व्यर्थ का नाता न जोड़े।  