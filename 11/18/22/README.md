**विविक्तक्षेमशरणो मद्भावविमलाशय: ।** **आत्मानं चिन्तयेदेकमभेदेन मया मुनि: ॥ २१॥** 

शब्दार्थ **** 

**विविक्त—** **अकेला** **; क्षेम—** **सुरक्षित** **; शरण:—** **उसका निवासस्थान** **; मत्—** **मुझमें** **; भाव—** **निरन्तर विचार से** **; विमल—** **शुद्ध** **;** **आशय:—** **चेतना** **; आत्मानम्—** **आत्मा के विषय में** **; चिन्तयेत्—** **केन्द्रित करे** **; एकम्—** **अकेला** **; अभेदेन—** **अभिन्न** **; मया—** **मुझसे** **; मुनि:—** **मुनि।** **.** 

**मुनि को चाहिए कि सुरकि्षत तथा एकान्त स्थान में रहते हुए और निरन्तर मेरे ध्यान द्वारा मन** **को शुद्ध करके, अपने को मुझसे अभिन्न मानते हुए एकमात्र आत्मा में अपने को एकाग्र करे।** **तात्पर्य :** जो व्यक्ति भगवान् के साथ पाँच प्रमुख प्रकार के सश्बन्धों में से किसी एक द्वारा भगवद्भक्ति में लगा रहता है, वह शुद्ध वैष्णव कहलाता है। भगवत्प्रेम में आगे बढ़ जाने के कारण शुद्ध भक्त बिना किसी भौतिक बाधा के भगवान् के यश का कीर्तन करने में सक्षम रहता है। वह कृष्ण के अतिरिक्त अन्य किसी में रुचि नहीं रखता और गुणात्मक ²ष्टि से अपने को भगवान् से भिन्न नहीं मानता। जो व्यक्ति इतने पर भी नित्य आत्मा को आच्छादित करने वाली स्थूल देह तथा सूक्ष्म मन के द्वारा आकृष्ट होता रहता है, वही अपने को भगवान् से भिन्न देखता है। यह भ्रान्ति पदार्थ के साथ मिथ्या पहचान के कारण होती है। मनुष्य को चाहिए कि भौतिक कल्मष से रहित इन्द्रियों के द्वारा समस्त इन्द्रियों के स्वामी भगवान् की सेवा करे। इस तरह की गई भक्ति त्रुटिरहित मानी जाती है। जो व्यक्ति वैदिक साहित्यक आदेशों की अवहेलना करता है, वह व्यर्थ ही मायामय कार्यों में अपनी इन्द्रियों की गतिशीलता को नष्ट करता है। वह झूठे ही अपने को भगवान् कृष्ण से भिन्न मानता है और इस तरह कल्पना करता है कि उसकी रुचि भगवान् की रुचि से स्वतंत्र है। ऐसे व्यकि्त द्वारा जीवन-स्थैर्य प्राप्त कर पाना असश्भव होता है क्योंकि काल के बाधक प्रभाव से कर्म का क्षेत्र निरन्तर बदलता रहता है। यदि भक्त भगवान् की भक्ति को छोड़ कर कोई रुचि उत्पन्न करता है, तो भगवान् से एकात्मता का उसका ध्यान विचलित होकर पलट जायेगा। जब मन भगवान् के चरणकमलों से विपथ होता है, तो भौतिक प्रकृति की द्वैतता मन में प्रधान हो उठती है और तब मनुष्य प्रकृति के तीन गुणों पर आधारित कार्यक्रम चलाने लगता है। जो व्यक्ति भगवान् के प्रति अपने सश्बन्ध में स्थिर नहीं होता वह निडर या स्थिर नहीं हो सकता और भगवान् श्रीकृष्ण की शरण से वंचित रह जाता है। इसलिए इस श्लोक में हुए वर्णन के अनुसार मनुष्य को अपनी पहचान चेतना के क्षुद्र कण के रूप में करनी चाहिए जो परम चेतना, श्रीकृष्ण, से भिन्न नहीं है। इस प्रकार मनुष्य को कृष्णभावनामृत में स्थिर रहना चाहएि।  