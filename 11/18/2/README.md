**इत्थं विरिञ्चस्तुतकर्मवीर्य:** **प्रादुर्बभूवामृतभूरदित्याम् ।** **चतुर्भुज: शङ्खगदाब्जचक्र:** **पिशङ्गवासा नलिनायतेक्षण: ॥ १॥** 

**शब्दार्थ** 

**श्री-शुक: उवाच—** **श्री शुकदेव गोस्वामी ने कहा** **; इत्थम्—** **इस तरह से** **; विरिञ्च-स्तुत-कर्म-वीर्य:—** **भगवान्, जिनके कार्यों एवं** **पराक्रम की प्रशंसा ब्रह्माजी भी करते हैं** **; प्रादुर्बभूव—** **प्रकट हुए** **; अमृत-भू:—** **जिनका प्राकट्य सदैव मृत्युरहित होता है** **;** **अदित्याम्—** **अदिति के गर्भ से** **; चतु:-भुज:—** **चार भुजाओं वाले** **; शङ्ख-गदा-अब्ज-चक्र:—** **शंख, गदा, कमल तथा चक्र से** **सुशोभित** **; पिशङ्ग-वासा:—** **पीताश्बर धारण किये** **; नलिन-आयत-ईक्षण:—** **कमल की पंखडिय़ों के समान खिली हुई आँखों** **वाले।** **.** 

**शुकदेव गोस्वामी ने कहा : जब ब्रह्माजी इस प्रकार भगवान् के कार्यों एवं पराक्रम का** **यशोगान कर चुके तो भगवान् जिनकी एक सामान्य जीव की भान्ति कभी मृत्यु नहीं होती,** **अदिति के गर्भ से प्रकट हुए। उनके चार हाथ शंख, चक्र, गदा तथा पद्म से सुशोभित थे। वे** **पीताश्बर धारण किये हुए थे और उनकी आँखें खिले हुए कमल की पंखडिय़ों जैसी प्रतीत हो** **रही थीं।** **तात्पर्य :** इस श्लोक में *अमृत-भू:* शब्द महत्त्वपूर्ण है। कभी-कभी भगवान् सामान्य बालक की भाँति जन्म लेकर प्रकट होते हैं, किन्तु इसका यह अर्थ नहीं होता कि वे जन्म, मृत्यु या बुढ़ापे से प्रभावित होते हैं। भगवान् के अवतारों के प्राकट्य तथा उनके कार्यकलापों के विषय में समझने के लिए बहुत बुद्धिमानी चाहिए। इसकी पुष्टि *भगवद्गीता* (४.९) में हुई है— *जन्म कर्म च मे दिव्यमेवं यो* *वेत्ति तत्त्वत:।* मनुष्य को यह समझने का प्रयत्न करना चाहिए कि भगवान् का प्राकट्य तथा तिरोभाव एवं उनके कार्यकलाप *दिव्य* होते हैं। भगवान् को भौतिक कार्यकलापों से कोई सरोकार नहीं होता। जो कोई भगवान् के प्राकट्य, तिरोधान तथा कार्यकलापों को समझता है, वह तुरन्त मुक्त हो जाता है। इस शरीर को छोडऩे पर उसे फिर से भौतिक शरीर कभी नहीं धारण करना पड़ता अपितु वह सीधे स्वर्ग को चला जाता है ( *त्यक्त्वा देहं पुनर्जन्म नैति मामेति सोऽर्जुन* )।  