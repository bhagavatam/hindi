**यदेतदात्मनि जगन्मनोवाक्प्राणसंहतम् ।** **सर्वं मायेति तर्केण स्वस्थस्त्यक्त्वा न तत्स्मरेत् ॥ २७॥** 

शब्दार्थ **** 

**यत्—** **जो** **; एतत्—** **यह** **; आत्मनि—** **भगवान् में** **; जगत्—** **ब्रह्माण्ड** **; मन:—** **मन** **; वाक्—** **वाणी** **; प्राण—** **तथा प्राण-वायु से** **;** **संहतम्—** **निॢमत** **; सर्वम्—** **समस्त** **; माया—** **भौतिक मोह** **; इति—** **इस प्रकार** **; तर्केण—** **तर्क-वितर्क द्वारा** **; स्व-स्थ:—** **अपने में** **स्थिर** **; त्यक्त्वा—** **त्याग कर** **; न—** **कभी नहीं** **; तत्—** **वह** **; स्मरेत्—** **स्मरण करे।** **.** 

**उसे चाहिए कि भगवान् के भीतर स्थित ब्रह्माण्ड तथा मन, वाणी एवं प्राण-वायु से निॢमत** **अपने भौतिक शरीर को तर्क-वितर्क द्वारा भगवान् की मायाशक्ति का ही प्रतिफल माने। इस** **तरह अपने में स्थित होकर उसे इन वस्तुओं से अपनी श्रद्धा हटा लेनी चाहिए और उन्हें फिर कभी** **अपने ध्यान की वस्तु नहीं बनानी चाहिए।** **तात्पर्य :** प्रत्येक बद्धजीव इस जगत को अपनी निजी इनि्द्रयतृप्ति की वस्तु मानता है इसलिए भौतिक शरीर को अपनी वास्तविक पहचान मानता है। *त्यक्त्वा* शब्द सूचित करता है कि मनुष्य को भौतिक जगत तथा भौतिक देह के साथ झूठी पहचान करना त्याग देना चाहिए क्योंकि दोनों ही भगवान् की माया के प्रतिफल हैं। उसे भौतिक जगत तथा भौतिक देह को फिर कभी इन्द्रियतृप्ति के विषयों के रूप में नहीं सोचना चाहिए, अपितु उसे कृष्णभावनामृत में स्थिर हो जाना चाहिए। भगवान् की भौतिक शक्ति चेतनारहित है, अतएव वह वास्तविक सुख का आधार नहीं बन सकती। स्वयं भगवान् ही एकमात्र परम चेतन जीव हैं। वे नितान्त आत्माराम हैं और विष्णु रूप में अकेले खड़े रहते हैं। एकमात्र विष्णु ही हमें जीवन की वास्तविक सिद्धि प्रदान कर सकते हैं, भौतिक प्रकृति की क्षुद्र कार्यप्रणाली नहीं।  