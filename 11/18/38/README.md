**न हि तस्य विकल्पालया या च मद्वीक्षया हता ।** **आदेहान्तात्क्वचित्लयातिस्तत: सश्पद्यते मया ॥ ३७॥** 

शब्दार्थ **** 

**न—** **नहीं** **; हि—** **निश्चय ही** **; तस्य—** **ज्ञान का** **; विकल्प—** **कृष्ण से पृथक् किसी वस्तु की** **; आलया—** **अनुभूति** **; या—** **जो** **; च—** **भी** **; मत्—** **मेरे** **; वीक्षया—** **ज्ञान द्वारा** **; हता—** **विनष्ट** **; आ—** **तब तक** **; देह—** **शरीर की** **; अन्तात्—** **मृत्यु** **; क्वचित्—** **कभी कभी** **;** **लयाति:—** **ऐसी अनुभूति** **; तत:—** **तब** **; सश्पद्यते—** **समान ऐश्वर्य पाता है** **; मया—** **मेरे साथ।** **.** 

**ज्ञानी किसी भी वस्तु को मुझसे पृथक् नहीं देखता क्योंकि मेरा ज्ञान हो जाने से वह ऐसी** **भ्रामक अनुभूति को नष्ट कर चुका होता है। चूँकि भौतिक देह तथा मन ऐसी अनुभूति के लिए** **पहले से अवयस्त होते हैं अत: ऐसी अनुभूति की पुनरावृति्त हो सकती है, किन्तु मृत्यु के समय** **ऐसा ज्ञानी मेरे समान ही ऐश्वर्य प्राप्त करता है।** **तात्पर्य :** इस अध्याय के ३२वें श्लोक में कृष्ण ने बतलाया है कि सारी भौतिक तथा आध्याति्मक वस्तुएँ उनकी शक्ति की विस्तार हैं। भगवान् का ज्ञान होने पर मनुष्य यह भ्रम (मोह) त्याग देता है कि कोई भी वस्तु किसी भी समय और कहीं भी भगवान् कृष्ण से पृथक् है। किन्तु भगवान् कृष्ण ने यह भी बतलाया है कि भकि्त करने के लिए शरीर तथा मन को स्वस्थ रखना चाहिए। इसलिए कभी कभी ज्ञानी व्यक्ति भी इस जगत में कुछ परिस्थितियों अथवा वस्तुओं को स्वीकार करते या उनका बहिष्कार करते देखा जा सकता है। कृष्ण के अतिरिक्त अन्य वस्तु पर दिखने वालासंक्षिप्त एकाग्रता का द्वैत, ज्ञानी की मुक्तावस्था को परिवॢतत नहीं करता। उसे मृत्यु के समय वैकुण्ठ में भगवान् कृष्ण जैसा ऐश्वर्य प्राप्त होता है। मोह का कार्य ही है मनुष्य को कृष्ण से पृथक् करना किन्तु शुद्ध भक्त के आचरण या मनोवृत्ति में द्वैत का संक्षिप्त एवं सामयिक प्राकट्य उसे भगवान् से पृथक् नहीं करता। यह वास्तविक मोह नहीं होता क्योंकि इसमें मोह के अनिवार्य कार्य का—भगवान् कृष्ण से पृथक् करने का—अभाव रहता है। श्रील भक्तिसिद्धान्त सरस्वती ठाकुर ने स्वरूपसिद्ध (ज्ञानी) भक्त का वर्णन इस प्रकार किया है। भगवद्भक्त किसी भी वस्तु को कृष्ण से पृथक् नहीं देखता, अतएव वह अपने को इस जगत का स्थायी निवासी नहीं मानता। वह हर क्षण भगवान् कृष्ण की सेवा करने के लिए इच्छुक रहता है। जिस प्रकार इन्द्रियतृप्ति के प्रति उन्मुख लोग अपने भोग की व्यवस्था करने में समय बिताते हैं उसी तरह भक्तगण भी भगवान् की भक्ति करने की व्यवस्था करने में सारे दिन लगे रहते हैं। इसलिए उन्हें भौतिकतावादी इन्द्रिय भोक्ताओं की तरह कर्म करने के लिए समय ही नहीं बचता। सामान्य लोगों को ऐसा लग सकता है कि शुद्ध भक्त किसी वस्तु को कृष्ण से पृथक् देखता है किन्तु शुद्ध भक्त मुक्तात्मा के पद पर स्थिर रहता है और उसका भगवद्धाम में आध्यात्मिक शरीर प्राप्त करना निश्चित है। सामान्य, भौतिकतावादी व्यक्ति भगवद्भक्तों के कार्यों को सदा नहीं समझ पाते, अतएव वे उन्हें अपने समान समझ कर उनके पद को घटा कर बताने का प्रयत्न कर सकते हैं। किन्तु जीवन के अन्त में भगवद्भक्तों तथा सामान्य भौतिकतावादियों को मिलने वाले फल बहुत भिन्न होते हैं।  