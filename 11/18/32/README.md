**नोद्विजेत जनाद्धीरो जनं चोद्वेजयेन्न तु ।** **अतिवादांस्तितिक्षेत नावमन्येत कञ्चन ।** **देहमुद्दिश्य पशुवद्वैरं कुर्यान्न केनचित् ॥ ३१॥** 

शब्दार्थ **** 

**न—** **कभी नहीं** **; उद्विजेत—** **विचलित या भयभीत हो** **; जनात्—** **अन्य लोगों के कारण** **; धीर:—** **सन्त पुरुष** **; जनम्—** **अन्य लोग** **;** **च—** **भी** **; उद्वेजयेत्—** **डराये या विचलित करे** **; न—** **कभी नहीं** **; तु—** **निस्सन्देह** **; अति-वादान्—** **अपमानजनक या कटु वचन** **;** **तितिक्षेत—** **सहन करे** **; न—** **कभी नहीं** **; अवमन्येत—** **कम करके माने** **; कञ्चन—** **कोई भी** **; देहम्—** **शरीर** **; उद्दिश्य—** **के हेतु** **; पशु-** **वत्—** **जानवर के समान** **; वैरम्—** **दुश्मनी, शत्रुता** **; कुर्यात्—** **उत्पन्न करे** **; न—** **कभी नहीं** **; केनचित्—** **किसी से।** **.** 

**सन्त पुरुष को चाहिए कि वह न तो किसी के डराने या विचलित करने से डरे, न ही अन्य** **लोगों को डराये-धमकाये। उसे अन्यों द्वारा किया गया अपमान सहना चाहिए और कभी किसी** **को छोटा नहीं समझना चाहिए। भौतिक शरीर के लिए वह किसी से शत्रुता न उत्पन्न करे** **क्योंकि तब वह पशु-तुल्य होगा।** **तात्पर्य :** श्री चैतन्य महाप्रभु ने कहा है— *तृणाद् अपि सुनीचेन तरोरिव सहिष्णुना।* *अमानिना मानदेन कीर्तनीय: सदा हरि:॥* ''मनुष्य को चाहिए कि अपने को तिनके से भी निश्न मानते हुए विनीत भाव से भगवन्नाम का कीर्तन करे। उसे वृक्ष से भी अधिक सहिष्णु, मिथ्या प्रतिष्ठा के भाव से रहित तथा अन्यों को सश्मान देने के लिए उद्यत रहना चाहिए। ऐसी मन:स्थिति में भगवन्नाम का निरन्तर कीर्तन किया जा सकता है।ÓÓ वैष्णव को चाहिए कि मन, वचन या शरीर से किसी अन्य जीव को विचलित न करे। उसे सदैव सहिष्णु होना चाहिए और अन्यों को छोटा नहीं मानना चाहिए। यद्यपि एक वैष्णव भगवान् कृष्ण के लिए असुरों के विरुद्ध कठोर कदम उठा सकता है—जैसाकि अर्जुन, हनुमान तथा अन्य अनेक भक्तों ने किया—किन्तु जहाँ तक अपनी लयाति का प्रश्न है एक वैष्णव अत्यन्त विनीत होता है।  