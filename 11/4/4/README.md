**भूतैर्यदा पञ्चभिरात्मसृष्टै:** **पुरं विराजं विरचय्य तस्मिन् ।** **स्वांशेन विष्ट: पुरुषाभिधान-** **मवाप नारायण आदिदेव: ॥ ३॥** 

**शब्दार्थ** 

**भूतै:—** **तत्त्वों के द्वारा** **; यदा—** **जब** **; पञ्चभि:—** **पाँच (क्षिति, जल, पावक, गगन, समीर)** **; आत्म-सृष्टै:—** **अपने से उत्पन्न** **;** **पुरम्—** **शरीर** **; विराजम्—** **सूक्ष्म रूप ब्रह्माण्ड की** **; विरचय्य—** **रचना करके** **; तस्मिन्—** **उसके भीतर** **; स्व-अंशेन—** **अपने अंश के** **द्वारा** **; विष्ट:—** **प्रवेश करते हुए** **; पुरुष-अभिधानम्—** **पुरुष-नाम** **; अवाप—** **धारण किया** **; नारायण:—** **नारायण** **; आदि-देव:—** **आदि भगवान्।** **.** 

**जब आदि भगवान् नारायण ने अपने में से उत्पन्न पाँच तत्त्वों से अपने विराट शरीर की रचना** **की और फिर अपने ही अंश से उस विराट शरीर में प्रविष्ट हो गये, तो वे पुरुष नाम से विलयात** **हुए।** **तात्पर्य :** *इस श्लोक के भूतै पञ्चभि:* शब्द पाँच स्थूल तत्त्वों—क्षिति, जल, पावक, गगन, समीर— के द्योतक हैं, जो भौतिक जगत की रचना करने वाले मूलभूत तत्त्व हैं। जब बद्धजीव इन पाँच तत्त्वों के भीतर प्रविष्ट होता है, तो मन तथा बुद्धि कार्य करने लगते हैं और चेतना प्रकट होती है। दुर्भाग्यवश प्रकृति के गुणों के अधीन जो चेतना प्रकट होती है, वह अहंकार द्वारा शासित होती है, जिसमें जीव गलती से अपने को भौतिक तत्त्वों का भोक्ता मान बैठता है। यद्यपि पुरुषोत्तम भगवान् वैकुण्ठ में स्थित रहते हैं, किन्तु यज्ञ के माध्यम से भौतिक तत्त्व भी उनके भोग के लिए होते हैं। यह भौतिक जगत देवी-धाम अर्थात् माया देवी का आवास कहलाता है। *ब्रह्म-संहिता* में बतलाया गया है कि भगवान् अपनी अपरा शक्ति माया द्वारा कभी भी आकृष्ट नहीं होते, किन्तु जब भौतिक सृष्टि का उपयोग भगवद्भक्ति में किया जाता है, तो वे जीव की भक्ति तथा त्याग से आकृष्ट होते हैं और इस तरह परोक्ष रूप में वे भौतिक जगत के भी भोक्ता हैं। हमें यह नहीं सोचना चाहिए कि इस ब्रह्माण्ड के स्रष्टा तथा परमात्मा के रूप में भगवान् नारायण की लीलाएँ उनकी वैकुण्ठ-लोक की नित्य लीलाओं से निश्नस्तरीय होती होंगी। यदि इस जगत के अपने कार्यों में दिव्य ज्ञान और आनन्द में भगवान् नारायण को कोई कमी लानी होती, तो उन्हें माया के सश्पर्क से प्रभावित बद्धजीव माना गया होता। किन्तु माया के प्रभाव से शाश्वत पृथक् रहने वाले परमात्मा-रूप नारायण के इस ब्रह्माण्ड में दिव्य कार्यकलाप उनके वैकुण्ठ-लोक के कार्यकलापों जैसे ही हैं। भगवान् के सारे कार्यकलाप उनकी अनन्त आध्यात्मिक लीलाओं के अंशरूप हैं।  