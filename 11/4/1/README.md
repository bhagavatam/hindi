अवतारों में से हर एक के दिव्य गुणों का वर्णन किया गया है। भले ही इस पृथ्वी पर धूल के कणों की गणना की जा सके, किन्तु समस्त शकि्तयों के आधार असीम भगवान् हरि के असंलय दिव्य गुणों की गणना करने का प्रयास निरी मूर्खता होगी। भगवान् नारायण ने अपनी ही माया से निॢमत पंचतत्त्वों से ब्रह्माण्ड की सृष्टि की, फिर परमात्मा-रूप में उस ब्रह्माण्ड में प्रवेश किया और पुरुष-अवतार के नाम से विलयात हुए। वे ब्रह्मा के सत्कार रूप में रजोगुण के अन्तर्गत सृष्टि का कार्य सश्पन्न करते हैं, यज्ञेश्वर विष्णु के रूप में सतोगुण द्वारा रक्षा का कार्य करते हैं तथा रुद्र के रूप में तमोगुण के अन्तर्गत संहार का कार्य करते हैं। दक्ष की पुत्री तथा धर्म की पत्नी मूॢत के गर्भ से मुनियों में सर्वोच्च नर-नारायण के रूप में अवतार लेकर, उन्होंने अपने ही व्यावहारिक ²ष्टान्त द्वारा *नैष्कश्र्यम्* के विज्ञान का प्रदर्शन किया। जब राजा इन्द्र ने कन्दर्प तथा उनके अतिथेयों को बदरिकाश्रम भेज दिया, क्योंकि वह नर-नारायण की तपस्या देख कर भयभीत तथा ईष्र्यालु हो उठा था, तब मुनि-श्रेष्ठों ने कन्दर्प का सश्मान अतिथि-रूप में किया। तब शान्त हुए कन्दर्प ने भगवान् नर-नारायण ऋषि की स्तुति की। ऋषि के आदेश से कन्दर्प वहाँ से उर्वशी समेत लौट गया और इन्द्र के समक्ष जाकर उससे सारी बातें कह सुनाईं। भगवान् विष्णु सारे जगत के लाभ हेतु विविध अंशावतारों के रूप में प्रकट होते रहे हैं और उन्होंने हंस, दत्तात्रेय, सनक तथा अन्य कुमार-बन्धुओं एवं ऋषभदेव के रूप में आध्यात्मिक ज्ञान का उपदेश दिया। हयग्रीव के रूप में उन्होंने मधु असुर का वध किया और सारे वेदों को बचाया। मत्स्यावतार में उन्होंने पृथ्वी तथा सत्यव्रत मनु दोनों की रक्षा की। वराह अवतार में उन्होंने पृथ्वी का उद्धार किया और हिरण्याक्ष को विनष्ट किया। कूर्मावतार में उन्होंने मन्दर पर्वत को अपनी पीठ पर धारण किया। श्री हरि के रूप में उन्होंने गजराज को मोक्ष प्रदान किया। भगवान् ने गो-खुर में भरे जल में फँसे वालखिल्यों का उद्धार किया। उन्होंने ब्राह्मण की हत्या करने के पाप से इन्द्र का उद्धार किया और असुरों के महलों में बन्दी देव-पत्नियों को छुड़ाया। नृङ्क्षसह-अवतार में उन्होंने हिरण्यकशिपु का वध किया। प्रत्येक मन्वन्तर में वे असुरों का वध करते हैं, देवताओं की आवश्यकताओं को पूरा करते हैं और सारे लोकों की रक्षा करते हैं। वामन-रूप में उन्होंने बलि महाराज को ठगा, परशुराम-रूप में उन्होंने पृथ्वी को २१ बार क्षत्रिय-विहीन किया और श्री राम के रूप में सागर को अपने अधीन बनाकर रावण का वध किया। यदुवंश में अवतरित होकर उन्होंने पृथ्वी का भार उतारा। बुद्ध-रूप में वेदों के विरुद्ध अपने तर्कयुत उपदेश द्वारा उन्होंने उन असुरों को मोहित किया जो यज्ञ करने के लिए अयोग्य थे। कलियुग के अन्त में वे कल्कि-रूप में शूद्र राजाओं का विनाश करेंगे। इस प्रकार भगवान् हरि के असंलय प्राकट्यों तथा कार्यकलापों का वर्णन इसमें हुआ है।  

**श्रीराजोवाच** 