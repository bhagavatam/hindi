**इत्थं ब्रुवत्यभयदे नरदेव देवा:** **सव्रीडनम्रशिरस: सघृणं तमूचु: ।** **नैतद्विभो त्वयि परेऽविकृते विचित्रं** **स्वारामधीरनिकरानतपादपद्मे ॥ ९॥** 

**शब्दार्थ** 

**इत्थम्—** **इस तरह से** **; ब्रुवति—** **बोल चुकने पर** **; अभय-दे—** **अभय प्रदान करने वाला** **; नर-देव—** **हे राजा (निमि)** **; देवा:—** **देवतागण (कामदेव तथा उसके साथी)** **; स-व्रीड—** **लज्जावश** **; नम्र—** **झुके हुए** **; शिरस:—** **अपने सिरों से** **; स-घृणम्—** **दया की** **भीख माँगते** **; तम्—** **उससे** **; ऊचु:—** **बोले** **; न—** **नहीं** **; एतत्—** **यह** **; विभो—** **हे सर्वशक्तिमान** **; त्वयि—** **तुश्हारे लिए** **; परे—** **परम** **;** **अविकृते—** **अपरिवॢतत** **; विचित्रम्—** **विस्मयकारी** **; स्व-आराम—** **आत्मतुष्ट** **; धीर—** **तथा गश्भीर मन वाले** **; निकर—** **समूह द्वारा** **;** **आनत—** **झुकाया गया** **; पाद-पद्मे—** **चरणकमलों पर।** **.** 

**हे राजा निमि, जब नर-नारायण ऋषि ने देवताओं के भय को दूर करते हुए इस प्रकार** **कहा, तो उन्होंने लज्जा से अपने सिर झुका लिये और भगवान् से दया की भीख माँगते हुए इस** **प्रकार बोले, ''हे प्रभु, आप सदैव दिव्य हैं, मोह की पहुँच से परे हैं, अतएव आप नित्य** **अविकारी हैं। हमारे महान् अपराध के बावजूद आपकी अहैतुकी कृपा आपमें कोई असामान्य** **घटना नहीं है, क्योंकि असंलय आत्माराम तथा क्रोध और मिथ्या अहंकार से मुक्त मुनिजन** **आपके चरणकमलों पर विनयपूर्वक अपना शीश झुकाते हैं।** **तात्पर्य :** देवताओं ने कहा : ''हे प्रभु! यद्यपि देवता तथा साधारण मनुष्य जैसे सामान्य जीव गर्व तथा क्रोध से सदा विचलित होते रहते हैं, किन्तु आप दिव्य हैं। इसलिए यह आश्चर्यजनक नहीं है कि गलती करने वाले देवतागण आपकी महिमा को न समझ पाये हों।ÓÓ  