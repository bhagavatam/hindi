**आदावभूच्छतधृती रजसास्य सर्गे** **विष्णु: स्थितौ क्रतुपतिॢद्वजधर्मसेतु: ।** **रुद्रोऽप्ययाय तमसा पुरुष: स आद्य** **इत्युद्भवस्थितिलया: सततं प्रजासु ॥ ५॥** 

**शब्दार्थ** 

**आदौ—** **प्रारश्भ में** **; अभूत्—** **बना** **; शत-धृति:—** **ब्रह्मा** **; रजसा—** **रजोगुण से** **; अस्य—** **इस जगत का** **; सर्गे—** **सृष्टि में** **; विष्णु:—** **भगवान् विष्णु** **; स्थितौ—** **पालन में** **; क्रतु-पति:—** **यज्ञ का स्वामी** **; द्विज—** **द्विजन्मा ब्राह्मणों का** **; धर्म—** **धाॢमक कर्तव्यों का** **;** **सेतु:—** **रक्षक** **; रुद्र:—** **शिव** **; अप्ययाय—** **संहार हेतु** **; तमसा—** **तमोगुण द्वारा** **; पुरुष:—** **परम पुरुष** **; स:—** **वह** **; आद्य:—** **आदि** **;** **इति—** **इस प्रकार** **; उद्भव-स्थिति-लया:—** **सृजन, पालन तथा संहार** **; सततम्—** **सदैव** **; प्रजासु—** **उत्पन्न किये गये प्राणियों में से।** **.** 

**प्रारश्भ में आदि पूर्ण पुरुषोत्तम भगवान् ने इस ब्रह्माण्ड की सृष्टि करने के निमित्त रजोगुण** **के माध्यम से ब्रह्मा का रूप प्रकट किया। भगवान् ने ब्रह्माण्ड का पालन करने के लिए विष्णु-** **रूप में अपना स्वरूप प्रकट किया, जो यज्ञ का स्वामी है और द्विजन्मा ब्राह्मणों तथा उनके** **धाॢमक कर्तव्यों का रक्षक है। और जब ब्रह्माण्ड का संहार करना होता है, तो यही भगवान्** **तमोगुण का प्रयोग करते हुए अपना रुद्र-रूप प्रकट करते हैं। इस तरह उत्पन्न किये गये जीव** **सदैव सृष्टि, पालन तथा संहार की शक्तियों के अधीन रहते हैं।** **तात्पर्य :** पिछले श्लोक में भगवान् को *आदि-कर्ता* अर्थात् भौतिक जगत के सृजन, पालन तथा संहार के लिए उत्तरदायी आदि पुरुष कहा गया था। श्रील श्रीधर स्वामी के अनुसार *आदि-कर्ता* का अर्थ परवर्ती सृजनकर्ता, पालक तथा संहारक है। अन्यथा *आदि* का कोई अर्थ नहीं होगा। इसलिए इस श्लोक में बतलाया गया है कि परमसत्य अपना विस्तार गुणावतारों के रूप में करते हैं, जो क्रमश: रजो, सतो तथा तमोगुणों के द्वारा ब्रह्माण्ड का सृजन, पालन और संहार करते हैं। यहाँ यह महत्त्वपूर्ण बात है कि यद्यपि इस श्लोक में रजोगुण के माध्यम से सृष्टि और तमोगुण के माध्यम से संहार का वर्णन हुआ है, किन्तु सतोगुण द्वारा भगवान् विष्णु द्वारा पालन का उल्लेख नहीं हुआ। इसका कारण यह है कि विष्णु *विशुद्ध सत्त्व* हैं। यद्यपि शिव तथा ब्रह्मा प्रकृति के गुणों के अधीक्षकों के रूप में अपने अपने कर्तव्यों द्वारा थोड़ा-बहुत प्रभावित होते हैं, किन्तु भगवान् विष्णु *विशुद्ध सत्त्व* हैं—वे सतोगुण के द्वारा भी कल्मष से परे हैं। जैसाकि वेदों में कहा गया है *न तस्य कार्यं* *करणंच विद्यते* —भगवान् के कोई वृत्तिपरक कर्तव्य नहीं है। एक ओर जहाँ शिव तथा ब्रह्मा को भगवान् के दासों के रूप में माना जाता है, वहीं विष्णु नितान्त दिव्य हैं। श्रील जीव गोस्वामी के अनुसार इस श्लोक में विष्णु को *क्रतुपति:* कहा गया है, जो इसके पूर्व युग में प्रजापति रुचि के पुत्र सुयज्ञ के अवतार समझे जाते हैं। ब्रह्मा तथा शिव तो भगवान् की सेवा में दत्तचित्त रहते हैं, किन्तु विष्णु साक्षात् भगवान् हैं, अतएव इस श्लोक में वॢणत ब्राह्मणों तथा धर्म का पालन करने के ( *द्विजधर्म सेतु* ) उनके कार्यकलाप वृत्तिपरक कर्तव्य नहीं अपितु *लीला* हैं। अत: श्रील जीव गोस्वामी के अनुसार *गुणावतार* होने के अतिरिक्त विष्णु *लीलावतार* भी हैं। *महाभारत* (शान्ति पर्व) में विष्णु से निकलने वाले कमल-पुष्प से ब्रह्मा का जन्म और तत्पश्चात् ब्रह्मा की क्रुद्ध आँखों से शिवजी का जन्म दिखलाया गया है। किन्तु विष्णु स्वयंप्रकाश भगवान् हैं, जो अपनी अन्तरंगा शकि्त से ब्रह्माण्ड में प्रविष्ट होते हैं, जैसाकि *श्रीमद्भागवत* (३.८.१५) में कहा गया है— *तल्लोकपद्मं स उ एव विष्णु:।* *प्रावीविशत् सर्वगुणावभासम्॥* निष्कर्ष यह निकला कि भगवान् विष्णु परम नियन्ता हैं, जिनका साकार रूप सच्चिदानन्द है, जो अनादि हैं, किन्तु सभी वस्तुओं के आदि हैं, जो गोविन्द-नाम से जाने जाते हैं और जो समस्त कारणों के कारण हैं, जैसाकि *ब्रह्म-संहिता* में कहा गया है। फिर भी वही नित्य भगवान् ब्रह्माजी तथा शिव के रूप में प्रकट होते हैं, क्योंकि ब्रह्मा तथा शिव आदि नियन्ताओं के रूप में भगवान् की शकि्त तथा परम इच्छा प्रकट करते हैं, यद्यपि वे स्वयं सर्वोच्च नहीं हैं।  