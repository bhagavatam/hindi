**प्रकृतिर्यस्योपादानमाधार: पुरुष: पर: ।** **सतोऽभिव्यञ्जक: कालो ब्रह्म तत्त्रितयं त्वहम् ॥ १९॥** 

शब्दार्थ **** 

**प्रकृति:—** **भौतिक प्रकृति** **; यस्य—** **जिसका (ब्रह्माण्ड का उत्पन्न स्वरूप)** **; उपादानम्—** **अवयव कारण** **; आधार:—** **नींव** **;** **पुरुष:—** **भगवान्** **; पर:—** **परम** **; सत:—** **असली (स्वभाव)** **; अभिव्यञ्जक:—** **क्षुब्ध करने वाला** **; काल:—** **समय** **; ब्रह्म—** **परब्रह्म** **;** **तत्—** **यह** **; त्रितयम्—** **तीन का समूह** **; तु—** **लेकिन** **; अहम्—** **मैं।** **.** 

**भौतिक ब्रह्माण्ड को असली माना जा सकता है क्योंकि इसका आदि अवयव तथा इसकी** **अन्तिम अवस्था प्रकृति है। महाविष्णु प्रकृति के विश्राम स्थल हैं, जो काल की शक्ति से प्रकट** **होते हैं। इस तरह प्रकृति, सर्वशक्तिमान विष्णु तथा काल मुझ परब्रह्म से भिन्न नहीं हैं।** **तात्पर्य :** भौतिक प्रकृति भगवान् की शक्ति है, महाविष्णु स्वांश हैं और काल भगवान् की कि्रया को दर्शाता है। इस तरह काल तथा प्रकृति सदैव उस भगवान् के अधीन हैं, जो अपनी शक्तियों तथा स्वांशों द्वारा सारी वस्तुओं का सृजन, पालन और संहार करने वाले हैं। दूसरे शब्दों में, कृष्ण परब्रह्म हैं क्योंकि सारा जगत उन्हीं में समाया है।  