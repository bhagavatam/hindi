**देवानामोक आसीत्स्वर्भूतानां च भुव: पदम् ।** **मत्र्यादीनां च भूर्लोक: सिद्धानां त्रितयात्परम् ॥ १२॥** 

शब्दार्थ **** 

**देवानाम्—** **देवताओं का** **; ओक:—** **घर** **; आसीत्—** **बना** **; स्व:—** **स्वर्ग** **; भूतानाम्—** **भूतप्रेतों का** **; च—** **तथा** **; भुव:—** **भुवर** **;** **पदम्—** **स्थान** **; मत्र्य-आदीनाम्—** **सामान्य मत्र्य लोगों तथा अन्य प्राणियों का** **; च—** **तथा** **; भू: लोक:—** **भूर नामक लोक** **;** **सिद्धानाम्—** **मुक्ति चाहने वालों का (स्थान)** **; त्रितयात्—** **ये तीनों विभाग** **; परम्—** **परे।** **.** 

**स्वर्ग की स्थापना देवताओं के निवास रूप में, भुवर्लोक की भूतप्रेतों के निवास रूप में तथा** **पृथ्वी-लोक की स्थापना मनुष्यों तथा अन्य मत्र्य प्राणियों के स्थान के रूप में की गई। वे योगी** **जो मोक्ष के लिए उद्योगशील रहते हैं, इन तीनों विभागों से परे भेज दिये जाते हैं।** **तात्पर्य :** इन्द्र-लोक तथा चन्द्र-लोक जैसे लोक अत्यन्त पवित्र सकाम कॢमयों के स्वॢगक भोग के लिए हैं। किन्तु सत्य-लोक, महर-लोक, जनो-लोक तथा तपो-लोक उन लोगों के लिए हैं, जो मोक्ष के लिए पूर्णतया उद्योगशील रहते हैं। चैतन्य महाप्रभु अचिन्त्य रूप से दयालु हैं कि वे कलियुग के अधम से अधम पापियों को इन चारों लोकों से ऊपर, यहाँ तक कि वैकुण्ठ से भी परे, गोलोक वृन्दावन नामक परव्योम-स्थित भगवान् कृष्ण के परम लोक को भेज देते हैं। श्रील भक्तिसिद्धान्त सरस्वती ठाकुर बतलाते हैं कि स्वर्ग देवताओं का निवासस्थान है, पृथ्वी-लोक मनुष्यों का निवासस्थान है तथा इन दोनों के बीच दोनों ही श्रेणी के जीवों का अस्थायी निवास स्थान है।  