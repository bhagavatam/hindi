**यदुपादाय पूर्वस्तु भावो विकुरुतेऽपरम् ।** **आदिरन्तो यदा यस्य तत्सत्यमभिधीयते ॥ १८॥** 

शब्दार्थ **** 

**यत्—** **जो (रूप)** **; उपादाय—** **अवयव कारण को मान कर** **; पूर्व:—** **पहले वाला कारण (यथा महत् तत्त्व)** **; तु—** **तथा** **; भाव:—** **वस्तु** **; विकुरुते—** **विकार के रूप में उत्पन्न करता है** **; अपरम्—** **दूसरी वस्तु (यथा अहंकार)** **; आदि:—** **प्रारश्भ** **; अन्त:—** **अन्त** **;** **यदा—** **जब** **; यस्य—** **जिसका (कार्य का)** **; तत्—** **उस (कारण)** **; सत्यम्—** **असली** **; अभिधीयते—** **कहा जाता है।** **.** 

**किसी आवश्यक अवयव से बनी हुई भौतिक वस्तु रूपान्तर द्वारा अन्य भौतिक वस्तु उत्पन्न** **करती है। इस तरह एक उत्पन्न वस्तु अन्य उत्पन्न वस्तु का कारण एवं आधार बनती है। इस तरह** **कोई विशेष वस्तु इस हेतु असली कहलाती है क्योंकि यह उस दूसरी वस्तु के मूल स्वभाव से** **युक्त होती है, जो इसकी आदि तथा अन्तिम अवस्था होती है।** **तात्पर्य :** इस श्लोक के तात्पर्य को मिट्टी के बने पात्र का उदाहरण लेकर आसानी से समझा जा सकता है। मिट्टी का पात्र मिट्टी के लोंदे से बना होता है और यह मिट्टी पृथ्वी से प्राप्त होती है। इस प्रकार पृथ्वी आदि अवयव है, जिससे मिट्टी का लोंदा बना है और यह मिट्टी का लोंदा ही मिट्टी के पात्र का आदि कारण है। जब यह पात्र नष्ट हो जाता है, तो यह पुन: मिट्टी की उपाधि धारण कर लेता है और अन्त में अपने आदि कारण पृथ्वी में मिल जाता है। मिट्टी के पात्र के सन्दर्भ में मिट्टी आदि तथा अन्तिम अवस्था है। इस प्रकार पात्र असली कहलाता है क्योंकि इसमें मिट्टी के आवश्यक गुण पाये जाते हैं, जो पात्र के आदि और अन्त तक विद्यमान रहती है। इसी तरह पृथ्वी मिट्टी के पहले और बाद में भी विद्यमान रहती है, अत: मिट्टी को असली माना जा सकता है क्योंकि इसमें पृथ्वी के मुलय गुण पाये जाते हैं, जो मिट्टी के अस्तित्व के पूर्व तथा पश्चात् भी विद्यमान रहती है। इसी तरह पृथ्वी तथा अन्य तत्त्व *महत्-तत्त्व* से उत्पन्न होते हैं, जो तत्त्वों से पूर्व और पश्चात् विद्यमान रहते हैं। इन्हें असली माना जा सकता है क्योंकि इनमें महत् तत्त्व के मुलय गुण पाये जाते हैं। महत तत्त्व ही अन्ततोगत्वा समस्त कारणों के कारण भगवान् की सृष्टि का कारण है, जो कि समस्त वस्तुओं के संहार के बाद भी विद्यमान रहते हैं। परब्रह्म साक्षात् भगवान् हैं, जो समस्त वस्तुओं को शनै शनै अर्थ तथा गुण प्रदान करते हैं।  