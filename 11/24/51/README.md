**त्वं सर्वलोकस्य सुहृत्प्रियेश्वरो** **ह्यात्मा गुरुज्र्ञानमभीष्टसिद्धि: ।** **तथापि लोको न भवन्तमन्धधी-** **र्जानाति सन्तं हृदि बद्धकाम: ॥ ५२॥** 

**शब्दार्थ** 

**त्वम्—** **तुम, हे भगवान्** **; सर्व-लोकस्य—** **सारे लोकों एवं उनके निवासियों के** **; सुहृत्—** **शुभचिन्तक** **; प्रिय—** **अत्यन्त प्यारे** **;** **ईश्वर:—** **परम नियन्ता** **; हि—** **भी** **; आत्मा—** **परमात्मा** **; गुरु:—** **गुरु** **; ज्ञानम्—** **परम ज्ञान** **; अभीष्ट-सिद्धि:—** **समस्त इच्छाओं की** **पूॢत** **; तथा अपि—** **फिर भी** **; लोक:—** **लोग** **; न—** **नहीं** **; भवन्तम्—** **आपको** **; अन्ध-धी:—** **अन्धी बुद्धि के कारण** **; जानाति—** **जान** **सकता है** **; सन्तम्—** **स्थित** **; हृदि—** **उसके हृदय में** **; बद्ध-काम:—** **भौतिक कामेच्छाओं से मोहित होने के कारण।** **.** 

**हे प्रभु! आप सबों के परम हितैषी तथा प्रियतम मित्र, नियन्ता, परमात्मा, परम उपदेशक,** **परम ज्ञान के दाता तथा समस्त इच्छाओं को पूरा करने वाले हैं। यद्यपि आप हृदय में रहते हैं,** **किन्तु हृदय में बसी कामेच्छाओं के कारण मूर्ख व्यकि्त आपको समझ नहीं पाता।** **तात्पर्य :** यहाँ पर मूर्खता का कारण बताया गया है। चूँकि इस जगत में बद्धजीव भौतिकतावादी कामेच्छाओं से पूर्ण रहता है अतएव वह भगवान् को नहीं समझ पाता यद्यपि भगवान् सबों के हृदय में वास करते हैं ( *ईश्वर: सर्वभूतानां हृद्देशेऽर्जुन तिष्ठति* )। इसी मूर्खता के कारण वह भगवान् से उपदेश नहीं ग्रहण कर पाता यद्यपि भगवान् प्रत्येक व्यक्ति को बाहर और भीतर से उपदेश देने के लिए उद्यत रहते हैं। भगवान् कहते हैं— *ददामि बुद्धियोगं तं येन मामुपयान्ति ते।* दूसरे शब्दों में, भगवान् भक्ति के विषय में उपदेश दे सकते हैं जिससे मनुष्य भगवद्धाम लौट सकता है। किन्तु दुर्भाग्यवश लोग भकि्त को नहीं अपनाते। भगवान् सबों के हृदय में स्थित होकर मनुष्य को भगवद्धाम वापस जाने का पूरा-पूरा उपदेश दे सकते हैं, किन्तु मनुष्य कामेच्छाओं के कारण भौतिकतावादी कार्यों में लगा रहता है और भगवान् की सेवा नहीं करता। अतएव वह भगवान् के उपदेश के महत्त्व से वंचित रह जाता है। ज्ञान के बल पर मनुष्य यह समझ सकता है कि वह शरीर न होकर आत्मा है, किन्तु जब तक वह भकि्त में नहीं लगता तब तक जीवन का असली प्रयोजन पूरा पहीं हो पाता। जीवन का असली प्रयोजन भगवद्धाम वापस जाकर भगवान् के साथ रहना, उनके साथ खेलना नाचना तथा खाना-पीना है। ये सब आनन्द के विविध साधन हैं—आध्यात्मिक विविधताओं में आध्यात्मिक आनन्द। भले ही कोई ज्ञान के बल पर *ब्रह्मभूत* पद को क्यों न पा ले तथा अपने आध्यात्मिक स्वरूप को क्यों न समझ ले, किन्तु भगवान् को समझे बिना वह आध्यात्मिक जीवन का आनन्द नहीं उठा सकता। इसका संकेत *अभीष्टसिद्धि:* शब्द से मिलता है। भगवान् की भक्ति में लगने से ही जीवन के चरम लक्ष्य को पूरा किया जा सकता है। तब भगवान् मनुष्य को सही उपदेश देंगे कि भगवद्धाम किस तरह वापस जाया जाये।  