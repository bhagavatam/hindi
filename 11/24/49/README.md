**अचक्षुरन्धस्य यथाग्रणी: कृतस्** **तथा जनस्याविदुषोऽबुधो गुरु: ।** **त्वमर्क²क्सर्व²शां समीक्षणो** **वृतो गुरुर्न: स्वगङ्क्षत बुभुत्सताम् ॥ ५०॥** 

**शब्दार्थ** 

**अचक्षु:—** **जिसमें देखने की शक्ति न हो** **; अन्धस्य—** **अन्धे पुरुष का** **; यथा—** **जिस तरह** **; अग्रणी:—** **आगे चलने वाला नेता** **;** **कृत:—** **स्वीकृत** **; तथा—** **उसी प्रकार** **; जनस्य—** **ऐसे व्यक्ति का** **; अविदुष:—** **जिसे जीवन के लक्ष्य का कोई ज्ञान नहो** **; अबुध:—** **मूर्ख, मूढ़** **; गुरु:—** **गुरु** **; त्वम्—** **तुम** **; अर्क-²क्—** **सूर्य के समान प्रतीत होते हो** **; सर्व-²शाम्—** **ज्ञान के सारे स्रोतों में से** **;** **समीक्षण:—** **पूर्ण द्रष्टा** **; वृत:—** **स्वीकृत** **; गुरु:—** **गुरु** **; न:—** **हमारा** **; स्व-गतिम्—** **अपने असली जीवन-लक्ष्य को जानने वाला** **;** **बुभुत्सताम्—** **ऐसे प्रबुद्ध व्यक्ति को।** **.** 

**जिस प्रकार एक अन्धा पुरुष न देख सकने के कारण दूसरे अन्धे को अपना नायक मान** **लेता है, उसी तरह जो लोग जीवन-लक्ष्य को नहीं जानते वे किसी न किसी धूर्त तथा मूर्ख को** **अपना गुरु बना लेते हैं, किन्तु हमारा लक्ष्य आत्म-साक्षात्कार है अतएव हम आपको अपना गुरु** **स्वीकार करते हैं क्योंकि आप सभी दिशाओं में देखने में समर्थ हैं और सूर्य की तरह सर्वज्ञ हैं।** **तात्पर्य :** अज्ञान में डूबा रहने एवं जीवन-लक्ष्य न जानने के कारण बद्धजीव ऐसा गुरु बनाता है, जो शब्दों की जादूगरी जानता हो और ऐसा जादू दिखा सकता हो जो किसी मूर्ख के लिए आश्चर्यजनक हो। कभी-कभी मूर्ख व्यक्ति किसी को इसलिए गुरु बना लेता है क्योंकि वह अपनी योगशक्ति से थोड़ा सा सोना भी बना सकता है। चूँकि ऐसे शिष्य के पास अल्पज्ञान रहता है अतएव वह यह तै नहीं कर सकता कि सोना बनाना गुरु की कसौटी है या नहीं। क्यों न उन भगवान् कृष्ण को गुरु बनाया जाये जिनसे सोने की अनन्त खानें उत्पन्न होती हैं? *अहं सर्वस्य प्रभवो मत्त: सर्वं प्रवर्तते।* सोने की सारी खानें भगवान् की शक्ति द्वारा उत्पन्न की जाती हैं; अतएव उस जादूगर को क्यों गुरु बनाया जाये जो थोड़ा सा सोना ही बना सकता है? ऐसे गुरुओं को वे ही मानते हैं, जो अन्धे हैं और जीवन का लक्ष्य नहीं जानते। किन्तु महाराज सत्यव्रत जीवन का लक्ष्य जानते थे। वे भगवान् को जानते थे; अतएव उन्होंने भगवान् को अपना गुरु बनाया। या तो भगवान् या उनका प्रतिनिधि ही गुरु बन सकता है। भगवान् कहते हैं— *मामेव ये प्रपद्यन्ते मायामेतां तरन्ति ते* —ज्योंही कोई मेरी शरण में आ जाता है उसे माया के जाल से छुटकारा मिल सकता है। अतएव यह गुरु का कार्य है कि वह अपने शिष्य को उपदेश दे कि यदि वह भवबन्धन से छूटना चाहता है, तो भगवान् की शरण में जाये। यही गुरु का लक्षण है। इसी सिद्धान्त का उपदेश श्री चैतन्य महाप्रभु ने दिया— *यारे देख, तारे कह 'कृष्णÓ-उपदेश।*  दूसरे शब्दों में, मनुष्य को यह सलाह दी जाती है कि वह किसी ऐसे को गुरु न बनाए जो भगवान् कृष्ण द्वारा दिये गये उपदेश के मार्ग पर न चलता हो।  