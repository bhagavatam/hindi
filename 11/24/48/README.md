**न यत्प्रसादायुतभागलेश-** **मन्ये च देवा गुरवो जना: स्वयम् ।** **कर्तुं समेता: प्रभवन्ति पुंस-** **स्तमीश्वरं त्वां शरणं प्रपद्ये ॥ ४९॥** 

**शब्दार्थ** 

**न—** **नहीं** **; यत्-प्रसाद—** **भगवान् की कृपा** **; अयुत-भाग-लेशम्—** **मात्र दस हजारवाँ भाग** **; अन्ये—** **अन्य** **; च—** **भी** **; देवा:—** **देवता तक** **; गुरव:—** **तथाकथित गुरु** **; जना:—** **सारे लोग** **; स्वयम्—** **स्वयं** **; कर्तुम्—** **सश्पन्न करने के लिए** **; समेता:—** **कुल** **मिलाकर** **; प्रभवन्ति—** **समान रूप से समर्थ बन सकते हैं** **; पुंस:—** **भगवान् द्वारा** **; तम्—** **उसको** **; ईश्वरम्—** **ईश्वर को** **; त्वाम्—** **तुश्हारी** **; शरणम्—** **शरण** **; प्रपद्ये—** **ग्रहण करने दें।** **.** 

**न तो सारे देवता, न तथाकथित गुरू, न ही अन्य सारे लोग, स्वतंत्र रूप से या साथ** **मिलकर, आपकी कृपा के दस हजारवें भाग के बराबर भी कृपा प्रदान कर सकते हैं। अतएव मैं** **आपके चरणकमलों की शरण लेना चाहता हूँ।** **तात्पर्य :** कहा गया है कि— *कामैस्तैस्तैर्हृतज्ञाना: प्रपद्यन्तेऽन्यदेवता:* —सामान्य लोग भौतिक इच्छाओं से प्रेरित होकर शीघ्र ही फल प्राप्त करने के लिए देवताओं की पूजा करते हैं। सामान्यत: लोग भगवान् विष्णु के भक्त नहीं बनते क्योंकि भगवान् विष्णु उनके आदेश-पूरक नहीं बनते। वे भक्त को कभी भी ऐसा वर नहीं देते जिससे भक्त के मन में और वरों की इच्छा उत्पन्न हो। देवताओं की पूजा करने से फल प्राप्त हो सकते हैं किन्तु जैसाकि *भगवद्गीता* में वर्णन हुआ है— *अन्तवत्तु फलं तेषां* *तद्भवत्यल्पमेधसाम्* —देवताओं से जो भी वर लिये जा सकते हैं, वे क्षणिक होते हैं। चूँकि देवता स्वयं नश्वर होते हैं अतएव उनके वर भी नश्वर होते हैं और उनका कोई स्थायी महत्त्व नहीं होता। जो लोग ऐसे वरों की आकांक्षा करते हैं, वे अल्पज्ञ हैं ( *तद्भवत्यल्पमेधसाम्* )। भगवान् विष्णु के वर भिन्न हैं। भगवान् विष्णु की कृपा होने पर मनुष्य भौतिक कल्मष से पूर्णतया मुक्त होकर भगवद्धाम को वापस जा सकता है। इसलिए देवताओं द्वारा दिये गये वर भगवान् के वरों के दस हजारवें भाग के भी बराबर नहीं होते। अतएव मनुष्य को चाहिए कि वह देवताओं या झूठे गुरुओं से वर प्राप्त करने का प्रयास न करे। उसे केवल भगवान् से वर पाने की कामना करनी चाहिए। जैसाकि भगवान् *भगवद्गीता*  (१.६६) में कहते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''सारे धर्मों को छोड़कर केवल मेरी शरण में आओ। मैं तुश्हें सारे पापों के फल से उबार लूँगा। तुम डरो मत।ÓÓ यही सबसे बड़ा वर है।  