सकता है। यहाँ पर भगवान् पुन: उद्धव को प्रकृति विश्लेषण के विषय में उपदेश देते हैं। इस ज्ञान को आत्मसात् करके आत्मा मिथ्या द्वैतों पर आधारित अपने भ्रम को दूर कर सकता है। सृष्टि के प्रारश्भ में द्रष्टा तथा ²श्य एक तथा अभिन्न होते हैं। तब यह परब्रह्म, जो अद्वितीय है तथा शब्द और मन से जिस तक पहुँचा नहीं जा सकता, दो में विभक्त हो जाता है—द्रष्टा या दर्शक अर्थात् चेतना या पुरुष तथा ²श्य अर्थात् वस्तु या प्रकृति। प्रकृति, जो तीन गुणों से युक्त है, नियामक पुरुष द्वारा परिक्षुब्ध की जाती है। तब *महत् तत्त्व* चेतना तथा कर्म की शक्तियों के साथ साथ प्रकट होता है। इनसे मिथ्या अहंकार का तीन रूपों में—सतो, रजो तथा तमोगुणी रूपों में—जन्म होता है। तमोगुणी मिथ्या अहंकार से इन्द्रिय अनुभूति के पंद्रह सूक्ष्म रूप तथा उसके बाद पन्द्रह भौतिक तत्त्व उत्पन्न होते हैं। रजोगुणी मिथ्या अहंकार से दस इन्द्रियाँ उत्पन्न होती हैं और सतोगुणी मिथ्या अहंकार से मन तथा इन्द्रियों के अधिष्ठाता ग्यारह देवता उत्पन्न होते हैं। इन सारे तत्त्वों के मेल से ब्रह्माण्ड की उत्पत्ति होती है, जिसके भीतर भगवान् अन्तर्यामी परमात्मा के रूप में अपना निवास बनाते हैं। इस परम स्रष्टा की नाभि से एक कमल निकलता है, जिस पर ब्रह्मा जन्म लेते हैं। रजोगुण से युक्त ब्रह्मा भगवत् कृपा से तपस्या करते हैं और इस तपस्या के बल पर वे ब्रह्माण्ड के सारे लोकों की सृष्टि करते हैं। स्वर्गलोक देवताओं के निमित्त है, बीच का आकाश भूतप्रेतों के लिए तथा पृथ्वी मनुष्यों एवं अन्य प्राणियों के लिए है। इन तीन लोकों के ऊपर महॢषयों के स्थान हैं और निश्न लोक असुरों, नागों आदि के लिए हैं। तीन गुणों पर आधारित कार्यों के द्वारा प्राप्त होने वाले लक्ष्य तीन मत्र्य लोकों तक ही सीमित होते हैं। योग, कठिन तपस्या तथा संन्यास जीवन के लोक महर्, जनस्, तपस् तथा सत्य लोक कहलाते हैं। किन्तु भगवद्भकि्त का लक्ष्य भगवान् के ही धाम वैकुण्ठ में उनके चरणकमल हैं। भौतिक कार्य-कारण का यह ब्रह्माण्ड काल तथा तीनों गुणों के नियंत्रण में बना है। साथ ही, इस ब्रह्माण्ड में जो कुछ भी है, वह प्रकृति तथा उसके स्वामी के संयोग का फल है। जिस प्रकार एक सूक्ष्म से धीरे धीरे अत्यन्त स्थूल सृष्टि बनती है, उसी तरह संहार की विधि प्रकृति की स्थूलतम से सूक्ष्मतम अभिव्यक्ति के रूप में अग्रसर होती है, जिससे अन्त में केवल शाश्वत आध्यात्मिक वस्तु बचती है। यह परम आत्मा अपने ही भीतर, एकाकी रूप में तथा बिना किसी अन्त के स्थित रहता है। जो व्यकि्त इन विचारों पर ध्यान धरता है, उसका मन भौतिक द्वन्द्वों से मोहित नहीं होता। यह सांलय विज्ञान, जिसका वर्णन सृजन तथा संहार के एकान्तर अनुक्रम में किया गया है, सारे संशयों तथा बन्धन को छिन्न करने वाला है।  

**श्रीभगवानुवाच** 