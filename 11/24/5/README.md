**गोविप्रसुरसाधूनां छन्दसामपि चेश्वर: ।** **रक्षामिच्छंस्तनूर्धत्ते धर्मस्यार्थस्य चैव हि ॥ ५॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; गो—** **गायों का** **; विप्र—** **ब्राह्मणों का** **; सुर—** **देवताओं का** **; साधूनाम्—** **तथा** **भक्तों का** **; छन्दसाम् अपि—** **यहाँ तक कि वैदिक वाङ्मय का भी** **; च—** **तथा** **; ईश्वर:—** **परम नियन्ता** **; रक्षाम्—** **रक्षा** **; इच्छन्—** **चाहते हुए** **; तनू: धत्ते—** **अवतारों के रूप धारण करते हैं** **; धर्मस्य—** **धर्म का** **; अर्थस्य—** **जीवन के उद्देश्य के नियमों का** **; च—** **तथा** **; एव—** **निस्सन्देह** **; हि—** **निश्चय ही।** **.** 

**श्रीशुकदेव गोस्वामी ने कहा : हे राजन्! गायों, ब्राह्मणों, देवताओं, भक्तों, वैदिक वाङ्मय,** **धाॢमक सिद्धान्तों तथा जीवन के उद्देश्य को पूरा करने वाले नियमों की रक्षा करने के लिए** **भगवान् अवतरित होते हैं।** **तात्पर्य :** भगवान् सामान्यत: गायों तथा ब्राह्मणों की रक्षा करने के लिए विभिन्न प्रकार के रूपों में अवतरित होते हैं। भगवान् को *गोब्राह्मणहिताय च* कहा गया है—अर्थात् वे गायों तथा ब्राह्मणों का उपकार करने के लिए सदैव उत्सुक रहते हैं। जब भगवान् कृष्ण अवतरित हुए तो वे जानबूझकर ग्वालबाल बने और उन्होंने स्वयं यह दिखलाया कि किस तरह गायों तथा बछड़ों की रक्षा करनी चाहिए। इसी प्रकार उन्होंने सुदामा विप्र को, जो असली ब्राह्मण थे, सश्मान प्रदान किया। भगवान् के निजी कार्यों से मानव समाज को चाहिए कि गायों तथा ब्राह्मणों की रक्षा करना सीखे। तभी धर्म, जीवन के उद्देश्य की पूॢत तथा वैदिक ज्ञान की रक्षा की जा सकती है। गायों की सुरक्षा के बिना न तो ब्राह्मण संस्कृति को स्थिर रखा जा सकता है और न ही ब्राह्मण संस्कृति के बिना जीवन का उद्देश्य (अर्थ) पूरा किया जा सकता है। अतएव भगवान् को *गोब्राह्मणहिताय* कहा गया है क्योंकि उनका अवतार केवल गायों तथा ब्राह्मणों की रक्षा के लिए होता है। दुर्भाग्यवश, क्योंकि कलियुग में गायों की तथा ब्राह्मण-संस्कृति की रक्षा नहीं हो पाती, प्रत्येक वस्तु डांवाडोल स्थिति में है। यदि मानव समाज ऊपर उठना चाहता है, तो समाज के नायकों को *भगवद्गीता* के आदेशों का पालन करना चाहिए और गायों, ब्राह्मणों तथा ब्राह्मण संस्कृति को रक्षा प्रदान करनी चाहिए।  