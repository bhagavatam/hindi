**उच्चावचेषु भूतेषु चरन्वायुरिवेश्वर: ।** **नोच्चावचत्वं भजते निर्गुणत्वाद्धियो गुणै: ॥ ६॥** 

**शब्दार्थ** 

**उच्च-अवचेषु—** **उच्च या निश्न स्वरूपों वाले** **; भूतेषु—** **जीवों में** **; चरन्—** **आचरण करते हुए** **; वायु: इव—** **वायु की भाँति** **;** **ईश्वर:—** **परमेश्वर** **; न—** **नहीं** **; उच्च-अवचत्वम्—** **उच्च या निश्न कोटि के जीवन का गुण** **; भजते—** **स्वीकार करते हैं** **;** **निर्गुणत्वात्—** **समस्त भौतिक गुणों से ऊपर या दिव्य होने के कारण** **; धिय:—** **सामान्यतया** **; गुणै:—** **प्रकृति के गुणों के द्वारा।** **.** 

**यद्यपि भगवान् कभी मनुष्य रूप में और कभी निश्न पशु के रूप में प्रकट होते हैं, किन्तु वे** **विभिन्न प्रकार के वायुमण्डल में से गुजरने वाली वायु की तरह प्रकृति से सदैव परे रहते हैं।** **प्रकृति के गुणों से परे रहने के कारण वे उच्च तथा निश्न रूपों से प्रभावित नहीं होते।** **तात्पर्य :** भगवान् भौतिक प्रकृति के स्वामी हैं ( *मयाध्यक्षेण प्रकृति: सूयते सचराचरम्* )। इसलिए प्रकृति के परम नियामक होने के कारण भगवान् उसके प्रभाव में नहीं आ सकते। यहाँ पर वायु का उदाहरण दिया गया है। यद्यपि वायु अनेक स्थानों से होकर बहती है, किन्तु वह इन स्थानों के गुणों से प्रभावित नहीं होती। यद्यपि वायु में कभी-कभी गंदे स्थान की गंध आ जाती है, किन्तु उसे उस स्थान से कुछ लेना-देना नहीं रहता। इसी प्रकार भगवान् सर्व-शुभ तथा सर्व-मंगलकारी होने के कारण कभी भी किसी साधारण जीव की भाँति भौतिक गुणों से प्रभावित नहीं होते। *पुरुष: प्रकृतिस्थो हि भु–े* *प्रकृतिजान् गुणान्* ( *भगवद्गीता* १३.२१)। जब जीव भौतिक प्रकृति में रहता है, तो वह उसके गुणों से प्रभावित होता है। किन्तु भगवान् कभी भी प्रभावित नहीं होते। जो इसे नहीं जानता वह भगवान् का निरादर करता हुआ उन्हें सामान्य जीव मानता है ( *अवजानन्ति मां मूढा:)। परं भावम् अजानन्त:* —ऐसे निष्कर्ष पर मूर्ख ही पहुँचते हैं क्योंकि वे भगवान् के दिव्य गुणों से अनजान रहते हैं।  