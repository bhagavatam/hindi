**विज्ञानमेतत्त्रियवस्थमङ्ग** **गुणत्रयं कारणकर्यकर्तृ ।** **समन्वयेन व्यतिरेकतश्च** **येनैव तुर्येण तदेव सत्यम् ॥ २०॥** 

शब्दार्थ **** 

**विज्ञानम्—** **(मन जिसका लक्षण है) पूर्ण ज्ञान** **; एतत्—** **यह** **; त्रि-अवस्थम्—** **तीन अवस्थाओं (जाग्रत, सुप्ति, सुषुप्ति) में** **विद्यमान** **; अङ्ग—** **हे प्रिय उद्धव** **; गुण-त्रयम्—** **तीन गुणों के माध्यम से प्रकट** **; कारण—** **सूक्ष्म कारण के रूप में (अध्यात्म)** **;** **कार्य—** **स्थूल उत्पाद (अधिभूत)** **; कर्तृ—** **तथा करने वाला (आधिदैव)** **; समन्वयेन—** **एक के बाद एक-एक में** **; व्यतिरेकत:—** **पृथक् रूप में** **; च—** **तथा** **; येन—** **जिससे** **; एव—** **निस्सन्देह** **; तुर्येण—** **चौथा कारण** **; तत्—** **वह** **; एव—** **ही** **; सत्यम्—** **परब्रह्म है।** **.** 

**भौतिक मन चेतना की तीन अवस्थाओं—जाग्रत, सुप्ति तथा सुषुप्ति—में प्रकट होता है,** **जो प्रकृति के तीन गुणों से उत्पन्न हैं। फिर मन तीन भिन्न भिन्न भूमिकाओं में—द्रष्टा, ²श्य तथा** **अनुभूति के नियामक रूप में—प्रकट होता है। इस तरह मन तीनों उपाधियों में लगातार विविध** **प्रकारों से प्रकट होता है। किन्तु इन सबों से भिन्न एक चौथा तत्त्व भी विद्यमान रहता है और वही** **परब्रह्म होता है।** **तात्पर्य :** *कठ उपनिषद* (२.२.१५) में कहा गया है— *तमेव भान्तमनुभाति सर्वं/तस्य भासा सर्वमिदं* *विभाति* —उनकी मूल ज्योति के बल पर हर वस्तु अपना प्रकाश फैलाती है और उनका प्रकाश इस ब्रह्माण्ड की हर वस्तु को प्रकाशित करता है। इस तरह अनुभूति, ज्ञान तथा संवेदनशीलता की पूरी परिधि भगवान् की अनुभूति, ज्ञान तथा संवेदनशीलता का तुच्छ विस्तार है।  