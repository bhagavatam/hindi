**अविद्यमानोऽप्यवभासते यो** **वैकारिको राजससर्ग एस: ।** **ब्रह्म स्वयं ज्योतिरतो विभाति** **ब्रह्मेन्द्रियार्थात्मविकारचित्रम् ॥ २२॥** 

शब्दार्थ **** 

**अविद्यमान:—** **वास्तव में विद्यमान न होते हुए** **; अपि—** **यद्यपि** **; अवभासते—** **प्रतीत होता है** **; य:—** **जो** **; वैकारिक:—** **विकारों की** **अभिव्यक्ति** **; राजस—** **रजोगुण का** **; सर्ग:—** **सृजन** **; एष:—** **यह** **; ब्रह्म—** **परब्रह्म** **; स्वयम्—** **अपने में स्थित** **; ज्योति:—** **प्रकाशवान्** **;** **अत:—** **इसलिए** **; विभाति—** **प्रकट होता है** **; ब्रह्म—** **परब्रह्म** **; इन्द्रिय—** **इन्द्रियों का** **; अर्थ—** **विषय** **; आत्म—** **मन** **; विकार—** **तथा** **पाँच तत्त्वों के रूपान्तरों का** **; चित्रम्—** **विविधता के रूप में।** **.** 

**वास्तव में विद्यमान न होते हुए भी, रजोगुण से उत्पन्न रूपान्तरों की यह अभिव्यक्ति सत्य** **प्रतीत होती है क्योंकि स्वयं-व्यक्त, स्वयं-प्रकाशित परब्रह्म अपने को नाना प्रकार की इन्द्रियों,** **इन्द्रिय-विषयों, मन तथा शरीर के तत्त्वों के रूप में प्रकट करता है।** **तात्पर्य :** समग्र भौतिक प्रकृति अर्थात् *प्रधान* मूलत: अभिन्न तथा जड़ है किन्तु बाद में इसमें विकार आ जाते हैं जब भगवान् अपने काल अभिकर्ता के माध्यम से इस पर ²ष्टिपात करते हैं और रजोगुण को जागृत करते हैं। इस तरह भौतिक रूपान्तर होता है और भगवान् की अपरा शक्ति के रूप में प्रकट होता है। इसके विपरीत, भगवान् के निजी धाम में नित्य वैविध्य रहता है, जो परब्रह्म का आत्म-प्रकाशित आन्तरिक ऐश्वर्य है और भौतिक सृजन, रूपान्तर या संहार के अधीन नहीं है। इस तरह भौतिक जगत एक ही समय परब्रह्म से अभेद तथा पृथक् है।  