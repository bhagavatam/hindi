**यन्नामाकृतिभिग्र्राह्यं पञ्चवर्णमबाधितम् ।** **व्यर्थेनाप्यर्थवादोऽयं द्वयं पण्डितमानिनाम् ॥ ३७॥** 

शब्दार्थ **** 

**यत्—** **जो** **; नाम—** **नामों** **; आकृतिभि:—** **तथा स्वरूपों द्वारा** **; ग्राह्यम्—** **अनुभूत** **; पञ्च-वर्णम्—** **पाँच भौतिक तत्त्वों वाला** **;** **अबाधितम्—** **जिससे इंकार नहीं किया जा सके** **; व्यर्थेन—** **व्यर्थ** **; अपि—** **निस्सन्देह** **; अर्थ-वाद:—** **काल्पनिक व्यालया** **; अयम्—** **यह** **; द्वयम्—** **द्वैत** **; पण्डित-मानिनाम्—** **तथाकथित पण्डितों का।** **.** 

**पाँच भौतिक तत्त्वों का द्वैत केवल नामों और रूपों में ही देखा जाता है। जो लोग कहते हैं** **कि यह द्वैत असली है, वे छद्म पण्डित हैं और वस्तुत: बिना आधार के व्यर्थ ही तरह-तरह के** **सिद्धान्त प्रस्तावित करते रहते हैं।** **तात्पर्य :** भौतिक नामों तथा रूपों का सृजन और विनाश होता रहता है। इनका कोई स्थायी अस्तित्व नहीं होता; अतएव वे सत्य के अनिवार्य मूलभूत सिद्धान्तों का निर्माण नहीं करते। भौतिक जगत ईश्वर की शक्ति के विविध रूपान्तरों से बना हुआ है। यद्यपि ईश्वर सत्य है और उनकी शक्ति सत्य है, किन्तु ऐसे रूपों तथा नामों की जो क्षणिक रूप से अथवा संयोगवश प्रकट होते हैं, कोई वास्तविकता नहीं होती। निपट अज्ञानता तो तब उत्पन्न होती है जब बद्धजीव अपने को भौतिक या पदार्थ तथा आत्मा का मिश्रण मान बैठता है। कुछ दार्शनिक तर्क करते हैं कि नित्य आत्मा पदार्थ के सश्पर्क में स्थायी रीति से रूपान्तरित हो जाता है और मिथ्या अहंकार आत्मा की नवीन तथा स्थायी वास्तविकता का प्रतिनिधित्व करता है। श्रील जीव गोस्वामी उत्तर देते हैं कि आत्मा भगवान् की चेतन पराशक्ति है, जबकि पदार्थ भगवान् की निकृष्ट अचेतन शक्ति है। इस तरह इन दोनों शक्तियों में विपरीत गुण पाये जाते हैं जिस तरह प्रकाश तथा अंधकार में होते हैं। इसलिए श्रेष्ठ जीव तथा निश्न पदार्थ संभवत: एक ही जगत में लीन नहीं हो सकते क्योंकि उनमें नित्य विपरीत तथा बेमेल गुण पाये जाते हैं। पदार्थ तथा आत्मा के मिश्रण का व्यामोह मोह कहलाता है। यह मिथ्या अहंकार के रूप में विशेषकर प्रकट होता है, जो माया द्वारा निॢमत विशेष भौतिक शरीर या मन के साथ अपनी पहचान बनाता है। स्पष्ट है कि जो विज्ञानी या दार्शनिक निपट अज्ञान में डूबे हुए हैं, वे असली विज्ञानी तथा दार्शनिक नहीं हो सकते। आध्यात्मिक आत्म-जागरूकता की सरल कसौटी पर कसने से दुर्भाग्यवश आधुनिक तथाकथित विज्ञानियों तथा दार्शनिकों का बहुत बड़ा प्रतिशत छँट जाता है, जो व्यर्थ ही भगवान् में किसी प्रकार के ज्ञान अथवा रुचि के बिना, उनकी भौतिक शकि्त में अपनी टाँग अड़ाते हैं।  