**यथा हिरण्यं स्वकृतं पुरस्तात्** **पश्चाच्च सर्वस्य हिरण्मयस्य ।** **तदेव मध्ये व्यवहार्यमाणं** **नानापदेशैरहमस्य तद्वत् ॥ १९॥** 

शब्दार्थ **** 

**यथा—** **जिस तरह** **; हिरण्यम्—** **स्वर्ण** **; सु-अकृतम्—** **बनी वस्तु के रूप में अप्रकट** **; पुरस्तात्—** **इसके पूर्व** **; पश्चात्—** **बाद में** **;** **च—** **तथा** **; सर्वस्य—** **हर वस्तु का** **; हिरण्-मयस्य—** **सोने से बनी** **; तत्—** **वह सोना** **; एव—** **एकमात्र** **; मध्ये—** **बीच में** **;** **व्यवहार्यमाणम्—** **उपयोग में लाने पर** **; नाना—** **विविध** **; अपदेशै:—** **उपाधियों के रूप में** **; अहम्—** **मैं** **; अस्य—** **इस उत्पन्न ब्रह्माण्ड** **का** **; तद्वत्—** **उसी तरह से।** **.** 

**जिस तरह सोने की वस्तुएँ तैयार होने के पूर्व, एकमात्र सोना रहता है और जब ये वस्तुएँ नष्ट** **हो जाती हैं, तो भी एकमात्र सोना बचा रहता है और जब विविध नामों से व्यवहार में लाये जाने** **पर भी एकमात्र सोना ही अनिवार्य सत्य होता है, उसी तरह इस ब्रह्माण्ड की सृष्टि के पूर्व, इसके** **संहार के बाद और इसके अस्तित्व के समय केवल मैं विद्यमान रहता हूँ।** **तात्पर्य :** सोने से अनेक तरह के आभूषण, सिक्के तथा अन्य विलासपूर्ण वस्तुएँ बनाई जाती हैं। किन्तु प्रत्येक अवस्था पर—बनाने के पूर्व, बनाते समय, व्यवहार के समय तथा उसके बाद—अनिवार्य सत्य सोना ही होता है। इसी तरह से भगवान् अनिवार्य सत्य हैं—वे हर वस्तु के गतिमान तथा घटक कारण के रूप में हैं। भौतिक सृष्टि के समय भगवान् अपनी शक्ति को केवल गति प्रदान करते हैं, जो उनसे भिन्न नहीं है।  