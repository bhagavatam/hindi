**आत्माव्ययोऽगुण: शुद्ध: स्वयंज्योतिरनावृत: ।** **अग्निवद्दारुवदचिद्देह: कस्येह संसृति: ॥ ११॥** 

शब्दार्थ **** 

**आत्मा—** **आत्मा** **; अव्यय:—** **न चुकने वाला** **; अगुण:—** **गुणों से परे** **; शुद्ध:—** **शुद्ध** **; स्वयम्-ज्योति:—** **आत्म-प्रकाशित** **;** **अनावृत:—** **खुला** **; अग्नि-वत्—** **अग्नि की तरह** **; दारु-वत्—** **काष्ठ की तरह** **; अचित्—** **अचेतन** **; देह:—** **शरीर** **; कस्य—** **किसका** **; इह—** **इस जगत में** **; संसृति:—** **भौतिक जीवन का अनुभव।** **.** 

**आत्मा अव्यय, दिव्य, शुद्ध, आत्म-प्रकाशित तथा किसी भौतिक वस्तु से कभी न ढका** **जाने वाला है। यह अग्नि के समान है। किन्तु अचेतन शरीर, काष्ठ की तरह मन्द है और अनभिज्ञ** **है। अतएव इस जगत में वह कौन है, जो वास्तव में भौतिक जीवन का अनुभव करता है?** **तात्पर्य :** यहाँ पर *अनावृत:* तथा *दारुवत्* शब्द महत्त्वपूर्ण हैं। अग्नि कभी अंधकार से आवृत नहीं हो सकती क्योंकि अग्नि का स्वभाव ही प्रकाश करना है। इसी तरह आत्मा *स्वयंज्योति:* अर्थात् आत्म- प्रकाशित है। इस तरह आत्मा दिव्य है—इसे भौतिक जीवनरूपी अंधकार कभी भी आवृत नहीं कर सकता। दूसरी ओर, भौतिक शरीर, जो कि काष्ठ की तरह है, स्वभाव से मन्द तथा प्रकाश रहित होता है। इसे अपने आप में जीवन की कोई भिज्ञता नहीं रहती। यदि आत्मा भौतिक जीवन से परे है और भौतिक शरीर को अपना चेत भी नहीं है, तो प्रश्न उठता है :भौतिक जगत विषयक हमारा अनुभव वस्तुत: किस तरह होता है?  

**श्रीभगवानुवाच** 