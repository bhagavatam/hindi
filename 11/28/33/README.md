**पूर्वं गृहीतं गुणकर्मचित्र-** **मज्ञानमात्मन्यविविक्तमङ्ग ।** **निवर्तते तत्पुनरीक्षयैव** **न गृह्यते नापि विसृय्य आत्मा ॥ ३३॥** 

शब्दार्थ **** 

**पूर्वम्—** **इसके पहले** **; गृहीतम्—** **स्वीकृत** **; गुण—** **गुणों के** **; कर्म—** **कर्मों के द्वारा** **; चित्रम्—** **विविधतापूर्ण** **; अज्ञानम्—** **अज्ञान** **;** **आत्मनि—** **आत्मा पर** **; अविविक्तम्—** **अभिन्न रूप में आरोपित** **; अङ्ग—** **हे उद्धव** **; निवर्तते—** **बन्द कर देता है** **; तत्—** **वह** **; पुन:—** **फिर** **; ईक्षया—** **ज्ञान द्वारा** **; एव—** **ही** **; न गृह्यते—** **स्वीकार नहीं किया जाता** **; न—** **नहीं** **; अपि—** **निस्सन्देह** **; विसृज्य—** **तिरस्कार** **करके** **; आत्मा—** **आत्मा।** **.** 

**भौतिक अविद्या को, जो प्राकृतिक गुणों के कार्यों द्वारा नाना रूपों में विस्तार पाती है,** **बद्धजीव गलती से आत्मा मान बैठता है। किन्तु हे उद्धव, आध्यात्मिक ज्ञान के अनुशीलन से** **यही अविद्या मोक्ष के समय समाप्त हो जाती है। दूसरी ओर, नित्य आत्मा न तो कभी ग्रहण** **किया जा सकता है और न ही त्यागा जा सकता है।** **तात्पर्य :** यहाँ इस बात पर बल दिया गया है कि नित्य आत्मा न तो कभी ग्रहण किया जाता है या भौतिक उपाधि की तरह आरोपित होता है, न ही इसे कभी त्यागा जा सकता है। जैसाकि *भगवद्गीता*  में कहा गया है, आत्मा शाश्वत रूप से वही रहता है और उसमें कोई परिवर्तन नहीं आता। किन्तु प्रकृति के गुण मनुष्य के पूर्वकर्म के अनुसार स्थूल भौतिक शरीर तथा सूक्ष्म मन की रचना करते हैं और ये स्थूल तथा सूक्ष्म शरीर आत्मा पर लाद दिये जाते हैं। इस तरह जीव न तो आत्मा का ग्रहण करता है न बहिष्कार कर सकता है, जो शाश्वत तथ्य है। उसे तो चाहिए कि, यहाँ इंगित किए अनुसार, आध्यात्मिक ज्ञान का अनुशीलन करते हुए, भौतिक चेतना की स्थूल अज्ञानता को त्याग दे।  