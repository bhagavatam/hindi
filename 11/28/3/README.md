**परस्वभावकर्माणि य: प्रशंसति निन्दति ।** **स आशु भ्रश्यते स्वार्थादसत्यभिनिवेशत: ॥ २॥** 

शब्दार्थ **** 

**पर—** **दूसरे का** **; स्वभाव—** **स्वभाव, व्यक्तित्व** **; कर्माणि—** **तथा कार्य** **; य:—** **जो** **; प्रशंसति—** **प्रशंसा करता है** **; निन्दति—** **आलोचना करता है** **; स:—** **वह** **; आशु—** **तुरन्त** **; भ्रश्यते—** **गिरता है** **; स्व-अर्थात्—** **अपने हित से** **; असति—** **असत्य में** **;** **अभिनिवेशत:—** **पूरी तरह बँध जाने के कारण।** **.** 

**जो भी व्यक्ति दूसरों के गुणों तथा आचरण की प्रशंसा करता है या आलोचना करता है,** **वह मायामय द्वैतों में फँसने के कारण अपने उत्तमोत्तम हित से शीघ्र विपथ हो जाएगा।** **तात्पर्य :** बद्धजीव भौतिक प्रकृति पर अपना प्रभुत्व जमाना चाहता है और इस तरह अन्य बद्धजीव की, जिसे वह अपने से घटिया समझता है, आलोचना करता है। इसी तरह वह एक उच्च भौतिकतावादी की प्रशंसा करता है क्योंकि वह उस उच्च पद का इच्छुक रहता है, जिससे वह अन्यों पर प्रभुत्व दिखा सके। अन्य भौतिकतावादी लोगों की प्रशंसा करना तथा आलोचना करना प्रत्यक्ष अथवा अप्रत्यक्ष रूप से अन्य जीवों की ईष्र्या पर आधारित हैं और ये मनुष्य को *स्व-अर्थ* —असली आत्महित अर्थात् कृष्णभावनामृत—से नीचे गिराने वाले हैं। *असत्यभिनिवेशत:* का अर्थ है ''क्षणिक या असत्य में लीन रहने सेÓÓ। यह शब्द सूचित करता है कि मनुष्य को न तो भौतिक द्वन्द्व का सहारा लेना चाहिए, न ही भौतिकतावादी व्यकि्तयों की प्रशंसा या आलोचना करनी चाहिए। प्रत्युत उसे चाहिए कि वह भगवान् के शुद्ध भक्तों की प्रशंसा करे और भगवान् के विरुद्ध विद्रोह की मनोवृत्ति की आलोचना करे जिससे मनुष्य अभक्त बनता है। किसी को निश्न वर्गीय भौतिकतावादी की आलोचना यह सोच कर नहीं करनी चाहिए कि उच्च वर्गीय भौतिकतावादी अच्छा है। दूसरे शब्दों में मनुष्य को चाहिए कि भौतिक तथा आध्याति्मक का अन्तर समझे और भौतिक स्तर पर अच्छे तथा बुरे के फेर में न पड़े। उदाहरणार्थ, ईमानदार नागरिक नागरिक स्वतंत्रता तथा बन्दी जीवन के अन्तर को समझता है, जबकि मूर्ख कैदी सुविधाजनक तथा असुविधाजनक जेल की कोठरियों का अन्तर जानता है। जिस तरह मुक्त नागरिक के लिए बन्दीगृह की कोई भी अवस्था स्वीकार्य नहीं, उसी तरह मुक्त कृष्णभावनाभावित भक्त के लिए कोई भी भौतिक पद स्वीकार्य नहीं है। श्रील भक्तिसिद्धान्त सरस्वती ठाकुर इंगित करते हैं कि बद्धजीवों को उनकी भौतिकतावादी प्रतिष्ठाओं के आधार पर विभेदित करने की बजाय उन्हें भगवन्नाम कीर्तन करने के लिए एक दूसरे के निकट लाना चाहिए और चैतन्य महाप्रभु के संकीर्तन आन्दोलन का प्रसार करना चाहिए। कोई अभक्त या निश्न कोटि का ईष्र्यालु भक्त कभी भी लोगों को भगवत्प्रेम के स्तर पर एक करने में रुचि नहीं रखता, अपितु वह साश्यवादी, पूँजीवादी, श्वेत, श्याम, धनी, निर्धन, उदार तथा कट्टर जैसी भौतिक उपाधियों पर बल देकर उन्हें व्यर्थ ही विलग करता रहता है। भौतिक जीवन सदा ही अपूर्ण, अज्ञान से युक्त तथा अन्तत: निराशाजनक होता है। इसलिए अज्ञान के उच्च तथा निश्न स्वरूपों की प्रशंसा तथा आलोचना न करके मनुष्य को चाहिए कि दिव्य सच्चिदानन्द स्तर पर कृष्णभावनामृत में लीन रहे।  