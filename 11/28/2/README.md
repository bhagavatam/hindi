**परस्वभावकर्माणि न प्रशंसेन्न गर्हयेत् ।** **विश्वमेकामकं पश्यन्प्रकृत्या पुरुषेण च ॥ १॥** 

शब्दार्थ **** 

**श्री-भगवान् उवाच—** **भगवान् ने कहा** **; पर—** **पराये का** **; स्वभाव—** **स्वभाव** **; कर्माणि—** **तथा कर्म** **; न प्रशंसेत्—** **प्रशंसा न करे** **;** **न गर्हयेत्—** **आलोचना न करे** **; विश्वम्—** **संसार** **; एक-आत्मकम्—** **सत्य पर आश्रित** **; पश्यन्—** **देखते हुए** **; प्रकृत्या—** **प्रकृति के** **साथ साथ** **; पुरुषेण—** **भोक्ता के साथ** **; च—** **भी।** **.** 

**भगवान् ने कहा : मनुष्य को चाहिए कि किसी अन्य व्यकि्त के बद्ध स्वभाव तथा कर्मों की** **न तो प्रशंसा करे, न ही आलोचना। प्रत्युत उसे इस जगत को प्रकृति तथा भोक्ता आत्माओं का** **संमेल ही मानना चाहिए क्योंकि वे सभी एक परम सत्य पर आश्रित हैं।** **तात्पर्य :** प्रकृति के गुणों की अन्योन्य क्रिया के अनुसार भौतिक परिस्थितियाँ तथा कर्म साति्वक, राजस तथा तामसिक प्रतीत होते हैं। ये गुण भगवान् की मायाशक्ति द्वारा उत्पन्न होते हैं और यह माया अपने स्वामी भगवान् से भिन्न नहीं है। इसलिए भगवद्भक्त भौतिक प्रकृति की मायावी, क्षणिक अभिव्यक्तियों से अलग रहता है। साथ ही वह भौतिक प्रकृति को भगवान् की शक्ति मान कर उसे मूलत: सत्य मानता है। यहाँ पर बच्चे द्वारा मिट्टी को विभिन्न खिलौनों—यथा बाघ, मनुष्य, घर इत्यादि का स्वरूप देने का ²ष्टान्त दिया जा सकता है। खिलौने की मिट्टी सत्य है, जबकि मिट्टी द्वारा धारण किये जाने वाले क्षणिक स्वरूप मायावी हैं; वे असली बाघ, पुरुष या घर नहीं होते। इसी तरह सश्पूर्ण विराट जगत भगवान् के हाथों में मिट्टी के लोंदे के समान है, जो माया के द्वारा माया के सुस्पष्ट क्षणिक स्वरूप बनाता है। जो भगवान् के भक्त नहीं हैं उनका मन इन्हीं में लीन रहता है।  