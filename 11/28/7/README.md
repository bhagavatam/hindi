**आत्मैव तदिदं विश्वं सृज्यते सृजति प्रभु: ।** **त्रायते त्राति विश्वात्मा ह्रियते हरतीश्वर: ।** **तस्मान्न ह्यात्मनोऽन्यस्मादन्यो भावो निरूपित: ॥ ६॥** **निरूपितेऽयं त्रिविधा निर्मूल भातिरात्मनि ।** **इदं गुणमयं विद्धि त्रिविधं मायया कृतम् ॥ ७॥** 

शब्दार्थ **** 

**आत्मा—** **परमात्मा** **; एव—** **एकमात्र** **; तत् इदम्—** **यह** **; विश्वम्—** **ब्रह्माण्ड** **; सृज्यते—** **उत्पन्न किया जाता है** **; सृजति—** **तथा उत्पन्न** **करता है** **; प्रभु:—** **परमेश्वर** **; त्रायते—** **रक्षा किया जाता है** **; त्राति—** **रक्षा करता है** **; विश्व-आत्मा—** **सारे जगत का आत्मा** **; ह्रियते—** **खींच लिया जाता है** **; हरति—** **खींच लेता है** **; ईश्वर:—** **परम नियन्ता** **; तस्मात्—** **उसकी अपेक्षा** **; न—** **नहीं** **; हि—** **निस्सन्देह** **;** **आत्मन:—** **आत्मा की तुलना में** **; अन्यस्मात्—** **जो स्पष्ट है** **; अन्य:—** **अन्य** **; भाव:—** **जीव** **; निरूपित:—** **निश्चित किया जाता है** **;** **निरूपिते—** **इस प्रकार स्थापित हुआ** **; अयम्—** **यह** **; त्रि-विधा—** **तीन प्रकार का** **; निर्मूला—** **आधाररहित** **; भाति:—** **स्वरूप** **;** **आत्मनि—** **परमात्मा के भीतर** **; इदम्—** **यह** **; गुण-मयम्—** **प्रकृति के गुणों से युक्त** **; विद्धि—** **जानो** **; त्रि-विधम्—** **तीन प्रकार का** **;** **मायया—** **माया द्वारा** **; कृतम्—** **उत्पन्न।** **.** 

**एकमात्र परमात्मा ही इस जगत के परम नियन्ता तथा स्रष्टा हैं, अत: अकेले वे भी उत्पन्न** **किये हुए हैं। इसी प्रकार जो समस्त जगत का आत्मास्वरूप है, वह पालन भी करता है और** **पालित भी होता है** ; **हरता है और हरा भी जाता है। यद्यपि परमात्मा हर वस्तु से तथा अन्य हर** **किसी से पृथक् हैं, किन्तु कोई अन्य जीव उनसे पृथक् रूप में निश्चित नहीं किया जा सकता।** **तीन प्रकार की प्रकृति के जो उनके भीतर देखी जाती है, प्राकट्य का कोई वास्तविक आधार** **नहीं है। प्रत्युत तुम यह समझ लो कि तीन गुणों वाली यह प्रकृति उनकी मायाशकि्त का ही** **प्रतिफल है।** **तात्पर्य :** परब्रह्म श्रीकृष्ण अपनी बहिरंगा शक्ति का विस्तार करके इस भौतिक ब्रह्माण्ड की सृष्टि करते हैं। सूर्य-मण्डल तथा उसके विस्ताररूप किरणों की ही तरह भगवान् तथा उनकी विस्तीर्ण शकि्त एक ही समय एक तथा भिन्न है (अचिन्त्य भेदाभेद)। यद्यपि बद्ध आत्माओं को भौतिक द्वैत प्रकृति के गुणों पर टिका जान पड़ता है, किन्तु समग्र भौतिक अभिव्यकि्त वास्तव में भगवान् से अभिन्न है और अन्तत: एक ही आध्यात्मिक स्वभाव वाली है। प्रकृति के गुण इन्द्रिय-विषयों, देवताओं, मनुष्यों, पशुओं, मित्रों, शत्रुओं इत्यादि को जन्म देते हैं। किन्तु सच्चाई तो यह है कि हर वस्तु भगवान् की शकि्त का ही विस्तार है। बद्धजीव मूर्खतावश प्रकृति पर प्रभुत्व जमाना चाहता है, किन्तु भगवान् स्वयं ही एकमात्र असली स्वामी हैं क्योंकि वे प्रकृति से अभिन्न हैं। *श्रीमद्भागवत* में कई स्थलों पर मकड़ी द्वारा अपने मुख से जाल फैलाने का वर्णन आया है। इसी तरह भगवान् अपनी शक्ति से भौतिक जगत को उत्पन्न करते हैं, उसका पालन करते हैं और अन्त में अपने में ही उसे लीन कर लेते हैं। यद्यपि भगवान् हर वस्तु और हर व्यक्ति से ऊपर हैं और अद्वितीय हैं, किन्तु वे साथ ही हर वस्तु से अभिन्न हैं, जिस बात का अनुमान नहीं लगाया जा सकता। अतएव जब भगवान् सृजन करते हैं, तो वे स्वयं प्रकट होते हैं; जब वे पालन करते हैं, तो स्वयं उन्हीं का पालन होता है और संहार के समय भगवान् ही लीन होते हैं। यद्यपि भगवान् अपने आध्यात्मिक धाम तथा अपनी भौतिक सृष्टि इन दोनों से अभिन्न हैं, तो भी उनका आध्यात्मिक धाम वैकुण्ठ सदैव भौतिक जगत से श्रेष्ठ बना रहता है। यद्यपि पदार्थ तथा आत्मा दोनों ही भगवान् की शक्तियाँ हैं, तो भी आध्यात्मिक शक्ति आनन्द तथा ज्ञान के नित्य रूपों में ढल जाती है, जबकि पदार्थ के क्षणिक रूप बद्धजीव के लिए अज्ञान तथा हताशा के प्रतीक होते हैं, जो उसे ललचाते रहते हैं। भगवान् स्वयं ही समस्त आनन्द के आगार हैं अतएव अपने भक्तों के प्रिय हैं। हमारी यह कल्पना कि भगवान् हमें पूर्ण आनन्द नहीं दे सकते इस बात पर आधारित है कि हम उनकी प्रकृति के गुणों की उपज के रूप में गलत पहचान करते हैं। फलस्वरूप हम माया के घातक आङ्क्षलगन में मिथ्या सुख के पीछे भागते हैं और इस तरह हम कृष्ण के साथ अपने प्रेममय शाश्वत सश्बन्ध से विपथ हो जाते हैं।  