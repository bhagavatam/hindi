**यथा नभो वाय्वनलाश्बुभूगुणै-** **र्गतागतैर्वर्तुगुणैर्न सज्जते ।** **तथाक्षरं सत्त्वरजस्तमोमलै-** **रहंमते: संसृतिहेतुभि: परम् ॥ २६॥** 

शब्दार्थ **** 

**यथा—** **जिस तरह** **; नभ:—** **आकाश** **; वायु—** **वायु** **; अनल—** **अग्नि** **; अश्बु—** **जल** **; भू—** **तथा पृथ्वी के** **; गुणै:—** **गुणों से** **; गत-** **आगतै:—** **आने-जाने वाले** **; वा—** **अथवा** **; ऋतु-गुणै:—** **ऋतुओं (यथा शीत, ग्रीष्म इत्यादि) के गुणों द्वारा** **; न सज्जते—** **नहीं** **बँधता** **; तथा—** **उसी तरह** **; अक्षरम्—** **परब्रह्म** **; सत्त्व-रज:-तम:—** **सतो, रजो तथा तमोगुणों के** **; मलै:—** **दूषण द्वारा** **; अहम्-** **मते:—** **मिथ्या अहंकार की भावना का** **; संसृति-हेतुभि:—** **जगत के कारणों द्वारा** **; परम्—** **परम।** **.** 

**आकाश अपने में से होकर गुजरने वाली वायु, अग्नि, जल तथा पृथ्वी के विविध गुणों को** **और उसी के साथ उष्मा तथा शीत के गुणों को भी प्रदॢशत कर सकता है, जो ऋतुओं के** **अनुसार निरन्तर आते-जाते रहते हैं। फिर भी, आकाश कभी भी इन गुणों से बँधता नहीं। इसी** **प्रकार परब्रह्म सतो, रजो तथा तमोगुणों के दूषणों से कभी बँधता नहीं क्योंकि ये मिथ्या** **अहंकार का भौतिक विकार उत्पन्न करने वाले हैं।** **तात्पर्य :** यहाँ पर *अहं-मते:* शब्द उस बद्धजीव का द्योतन करता है, जो किसी विशेष शरीर के मिथ्या अहंकार के साथ प्रकट होता है। इसके विपरीत, भगवान् प्रकृति के गुणों से अप्रभावित रहते हैं और इस तरह वे न तो भौतिक शरीर से कभी आवृत होते हैं और न ही मिथ्या अहंकार के वशीभूत होते हैं। जैसाकि यहाँ पर वर्णन हुआ है, भगवान् नित्य अच्युत तथा शुद्ध हैं।  