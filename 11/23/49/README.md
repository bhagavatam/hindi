**जनस्तु हेतु: सुखदु:खयोश्चेत्** **किमात्मनश्चात्र हि भौमयोस्तत् ।** **जिह्वां क्वचित्सन्दशति स्वदद्भि-** **स्तद्वेदनायां कतमाय कुप्येत् ॥ ५०॥** 

शब्दार्थ **** 

**जन:—** **ये लोग** **; तु—** **लेकिन** **; हेतु:—** **कारण** **; सुख-दु:खयो:—** **मेरे सुख तथा दुख का** **; चेत्—** **यदि** **; किम्—** **क्या** **; आत्मन:—** **अपने लिए** **; च—** **तथा** **; अत्र—** **इस धारणा में** **; हि—** **निस्सन्देह** **; भौमयो:—** **भौतिक शरीर से सश्बन्धित** **; तत्—** **वह (कर्ता तथा** **भोक्ता का पद)** **; जिह्वाम्—** **जीभ को** **; क्वचित्—** **कभी** **; सन्दशति—** **काट लेता है** **; स्व—** **अपने** **; दद्भि:—** **दाँतों से** **; तत्—** **उस** **;** **वेदनायाम्—** **पीड़ा का** **; कतमाय—** **किसके साथ** **; कुप्येत्—** **कोई क्रोध करे।** **.** 

**यदि आप यह कहते हैं कि ये लोग ही मेरे सुख तथा दुख के कारण हैं, तो फिर ऐसी धारणा** **होने पर आत्मा के लिए स्थान कहाँ रहता है? यह सुख तथा दुख आत्मा का नहीं होता अपितु** **भौतिक शरीरों की अन्योन्य क्रियाओं का है। यदि कोई व्यकि्त अपने ही दाँतों से अपनी जीभ** **काट लेता है, तो अपनी पीड़ा के लिए वह किस पर क्रोध करे?** **तात्पर्य :** यद्यपि आत्मा शारीरिक सुख तथा दुख का अनुभव करता है किन्तु मनुष्य को यह समझते हुए ऐसी द्वैतता को सह लेना चाहिए कि यह तो उसके भौतिक मन की सृष्टि है। यदि कोई अचानक अपनी ही जीभ या होंठ काट लेता है, तो वह क्रोध करके अपने दाँत तो निकाल नहीं सकता। इसी तरह सारे जीव ईश्वर के भिन्नांश है और इस तरह एक दूसरे से अभिन्न हैं। वे सभी आध्यात्मिक समभाव से भगवान् की सेवा करने के लिए हैं। यदि ये जीव अपने स्वामी की सेवा करना छोड़ दें और उसकी बजाय परस्पर लडऩे लगें तो उन्हें प्रकृति के नियमों द्वारा पीडि़त किया जायेगा। यदि बद्ध आत्माएँ भौतिक शरीर पर आधारित कृति्रम स्नेह-सश्बन्ध स्थापित करती हैं और ईश्वर से कोई सरोकार नहीं रखतीं, तो काल ऐसे सश्बन्धों को नष्ट कर देता है और उन्हें आगे भी कष्ट मिलता है। किन्तु यदि प्रत्येक जीव अपने को एक ही परिवार का सदस्य मानता है, जिन सबका सश्बन्ध परमेश्वर से हो, तो उनमें पारस्परिक मैत्री उत्पन्न होगी। इस तरह मनुष्य को क्रोध नहीं करना चाहिए क्योंकि वह अपने लिए तथा अन्यों के लिए भी घातक होगा। यद्यपि उस ब्राह्मण को कुछ लोग भीख दे रहे थे और कुछ लोग तंग कर रहे थे और पीट भी रहे थे, किन्तु उसने इन लोगों को अपने सुख तथा दुख का परम कारण नहीं माना क्योंकि वह शरीर तथा मन से परे आत्म-साक्षात्कार के पद को प्राप्त था।  