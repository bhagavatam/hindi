**मन्त्रतस्तन्त्रतश्छिद्रं देशकालार्हवस्तुत: ।** **सर्वं करोति निश्छिद्रमनुसङ्कीर्तनं तव ॥ १६॥** 

**शब्दार्थ** 

**मन्त्रत:—** **वैदिक मंत्रों का गलत उच्चारण करने से** **; तन्त्रत:—** **कर्मकाण्ड पालन के लिए अधूरे ज्ञान से** **; छिद्रम्—** **दोष** **; देश—** **देश** **; काल—** **तथा समय** **; अर्ह—** **तथा पात्र** **; वस्तुत:—** **तथा सामग्री** **; सर्वम्—** **ये सब** **; करोति—** **बनाता है** **; निश्छिद्रम्—** **त्रुटिहीन** **;** **अनुसङ्कीर्तनम्—** **पवित्र नाम का निरन्तर कीर्तन** **; तव—** **आपका।** **.** 

**मंत्रों के उच्चारण तथा कर्मकाण्ड के पालन में त्रुटियाँ हो सकती हैं। देश, काल, व्यक्ति** **तथा सामग्री के विषय में भी कमियाँ रह सकती हैं। किन्तु भगवन्! यदि आपके पवित्र नाम का** **कीर्तन किया जाए तो हर वस्तु दोषरहित बन जाती है।** **तात्पर्य :** श्री चैतन्य महाप्रभु ने संस्तुति की है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* ''इस कलह तथा दिखावे के युग में उद्धार का केवल एक ही साधन है और वह है भगवान् के पवित्र नाम का कीर्तन। इसके अतिरिक्त अन्य कोई रास्ता नहीं है। अन्य कोई रास्ता नहीं है। अन्य कोई रास्ता नहीं है।ÓÓ ( *बृहन्नारदीय पुराण* ३.१२६)। इस कलियुग में वैदिक क र्मकाण्डों या यज्ञों को पूरी तरह से सश्पन्न कर सकना अत्यन्त दुष्कर है। शायद ही कोई वैदिक मंत्रों का ठीक से उच्चारण कर सकता हो या वैदिक अनुष्ठानों के लिए सामग्री का संग्रह कर सकता हो। इसलिए इस युग के लिए जिस यज्ञ की संस्तुति की गई है, वह है सङ्कीर्तन—अर्थात् भगवान् के पवित्र नाम का निरन्तर कीर्तन। *यज्ञै: सङ्कीर्तन: प्रायैर्यजन्ति हि सुमेधस:* ( *भागवत* ११.५.२९)। जो लोग बुद्धिमान् हैं और जिनके पास अच्छी दिमागी शक्ति है, वे वैदिक यज्ञों को सश्पन्न करने में समय न गँवाकर भगवान् के पवित्र नामका कीर्तन करें और इस तरह यज्ञ को अच्छी तरह पूरा करें। मैंने देखा है कि अनेक धाॢमक नेताओं को यज्ञ करने एवं अपूर्ण यज्ञ की सश्पन्नता में लाखों रुपया खर्च करने की लत है। यह उन लोगों के लिए शिक्षा है, जो ऐसे अपूर्ण यज्ञ व्यर्थ ही सश्पन्न करते हैं। हमें श्री चैतन्य महाप्रभु की सलाह ग्रहण करनी चाहिए ( *यज्ञै: सङ्कीर्तन-प्रायैर्यजन्ति हि सुमेधस:* )। यद्यपि शुक्राचार्य कट्टर कर्मकाण्डी ब्राह्मण थे, किन्तु उन्होंने भी स्वीकार किया है— *निश्छिद्रम् अनुसङ्कीर्तनं तव* —हे भगवान्! आपके पवित्र नाम का निरन्तर कीर्तन सब कुछ पूर्ण कर देता है। कलियुग में वैदिक कर्मकाण्डों को पहले की तरह पूरी तरह सश्पन्न नहीं किया जा सकता। इसलिए श्रील जीव गोस्वामी ने संस्तुति की है कि यद्यपि हर प्रकार का आध्यात्मिक कर्म करते समय सभी सिद्धान्तों के पालन में पूरी सतर्कता बरतनी चाहिए, विशेषतया दैव पूजा में, फिर भी कुछ न कुछ त्रुटि रह सकती है और मनुष्य को चाहिए कि वह इस कमी को पूरा करने के लिए भगवान् के पवित्र नाम का कीर्तन करें। इसलिए हम अपने कृष्णभावनामृत आन्दोलन में सभी कर्मों में हरे कृष्ण मंत्र के कीर्तन पर विशेष बल देते हैं।  