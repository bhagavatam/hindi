**केनचिद्भिक्षुणा गीतं परिभूतेन दुर्जनै: ।** **स्मरता धृतियुक्तेन विपाकं निजकर्मणाम् ॥ ५॥** 

शब्दार्थ **** 

**केनचित्—** **किसी** **; भिक्षुणा—** **संन्यासी द्वारा** **; गीतम्—** **गाया गया** **; परिभूतेन—** **अपमानित किया गया** **; दुर्जनै:—** **अपवित्र लोगों** **द्वारा** **; स्मरता—** **स्मरण करते हुए** **; धृति-युक्तेन—** **धैर्यपूर्वक** **; विपाकम्—** **परिणामों को** **; निज-कर्मणाम्—** **अपने विगत कर्मों के।** **.** 

**एक बार किसी संन्यासी को दुर्जनों द्वारा नाना प्रकार से अपमानित किया गया। किन्तु उसने** **धैर्यपूर्वक स्मरण किया कि वह अपने ही विगत कर्मों का फल भोग रहा है। मैं तुमसे यह** **इतिहास तथा उसने जो कुछ कहा था उसे सुनाऊँगा।** **तात्पर्य :** श्रील भक्तिसिद्धान्त सरस्वती की टीका इस प्रकार है— प्राय: जो लोग भौतिकतावादी पथ को त्याग कर वैराग्य में संलग्न होते हैं, उन पर दुर्जन आक्रमण करते हैं। किन्तु यह विवेचन सतही है क्योंकि जो दंड मिलता है, वह वास्तव में विगत कर्म का संचित फल होता है। जब पिछले पापों के अवशेष प्रस्तुत किये जाते हैं, तो कुछ वैरागी सहनशीलता नहीं दिखलाते, अतएव उन्हें पुन: अपवित्र जीवन में प्रवेश करना होता है। इसीलिए श्री चैतन्य महाप्रभु उपदेश देते हैं कि मनुष्य को वृक्ष की तरह सहनशील बनना चाहिए। यदि ईष्र्यालु लोग भगवान् के भकि्त-मार्ग में नवदीक्षित पर आक्रमण करते हैं, तो उसे इसे अपने विगत कर्मों का फल मानना चाहिए। उसे बुद्धिमान बनना चाहिए और ''जैसे को तैसाÓÓ सिद्धान्त का बहिष्कार करके उसे भावी दुख से बचना चाहिए। यदि ईष्र्यालु लोगों से शत्रु भाव न रखा जाय तो वे स्वयं उसे अकेला छोड़ देंगे।ÓÓ  