**दु:खस्य हेतुर्यदि देवतास्तु** **किमात्मनस्तत्र विकारयोस्तत् ।** **यदङ्गमङ्गेन निहन्यते क्वचित्** **क्रुध्येत कस्मै पुरुष: स्वदेहे ॥ ५१॥** 

शब्दार्थ **** 

**दु:खस्य—** **दुख का** **; हेतु:—** **कारण** **; यदि—** **यदि** **; देवता:—** **देवतागण (शरीर के भीतर विविध इन्द्रियों के अधिष्ठाता)** **; तु—** **लेकिन** **; किम्—** **क्या** **; आत्मन:—** **आत्मा के लिए** **; तत्र—** **उस सश्बन्ध में** **; विकारयो:—** **विकारों (इन्द्रियों तथा उनके अधिष्ठातृ** **देवों) से सश्बन्धित** **; तत्—** **वह (कर्म तथा उसका फल)** **; यत्—** **जब** **; अङ्गम्—** **अंग** **; अङ्गेन—** **दूसरे अंग द्वारा** **; निहन्यते—** **चोट** **पहुँचाया जाता है** **; क्वचित्—** **कभी** **; क्रुध्येत—** **क्रुद्ध होना चाहिए** **; कस्मै—** **किस पर** **; पुरुष:—** **जीव** **; स्व-देहे—** **अपने शरीर के** **भीतर।** **.** 

**यदि आप यह कहें कि शारीरिक इन्द्रियों के अधिष्ठाता देवता दुख के देने वाले हैं, तो भी** **ऐसा दुख आत्मा पर कैसे लागू हो सकता है? यह कर्म करना तथा उसके द्वारा प्रभावित होना** **परिवर्तनशील इन्द्रियों तथा उनके अधिष्ठाता देवों की अन्योन्य क्रिया मात्र है। यदि शरीर का कोई** **अंग दूसरे अंग पर आक्रमण करे तो उस शरीर का धारक व्यक्ति किस पर क्रोध करे?** **तात्पर्य :** वह ब्राह्मण आत्म-साक्षात्कार की उस स्थिति की विस्तृत व्यालया कर रहा है, जिसमें मनुष्य अपने आप को शरीर तथा मन और उन पर नियंत्रण रखने वाले देवताओं से सर्वथा पृथक् मानता है। शारीरिक सुख का अनुशीलन करने से हमें शारीरिक कष्ट भी सहना पड़ता है। किन्तु मूर्ख बद्ध आत्माएँ दुख को हटाकर सुख भोगने का प्रयास करती हैं किन्तु भौतिक सुख तथा दुख एक ही सिक्के के दो पक्ष हैं। कोई व्यक्ति अपने को शरीर माने बिना शारीरिक सुख का आस्वादन नहीं कर सकता। किन्तु ज्योंही ऐसी पहचान बनती है, उसी शरीर के भीतर उपस्थित असंलय दुखों से वह सताया जाने लगता है। शारीरिक सुख-दुख देने वाले तो देवता हैं, जिन्हें हम कभी भी अपने वश में नहीं कर सकते। इस तरह मनुष्य विधाता की इच्छा के अधीन रहता है। किन्तु यदि वह आनन्दकंद भगवान् कृष्ण की शरण ग्रहण करता है, तो वह आध्यात्मिक पद तक पहुँच सकता है जहाँ पर मुक्त आत्मा को दिव्य आनन्द प्राप्त होता है, जिसमें चिन्ता या दुख बाधक नहीं बनते।  