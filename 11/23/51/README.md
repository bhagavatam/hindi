**आत्मा यदि स्यात्सुखदु:खहेतु:** **किमन्यतस्तत्र निजस्वभाव: ।** **न ह्यात्मनोऽन्यद्यदि तन्मृषा स्यात्** **क्रुध्येत कस्मान्न सुखं न दु:खम् ॥ ५२॥** 

शब्दार्थ **** 

**आत्मा—** **आत्मा** **; यदि—** **यदि** **; स्यात्—** **हो** **; सुख-दु:ख—** **सुख तथा दुख का** **; हेतु:—** **कारण** **; किम्—** **क्या** **; अन्यत:—** **अन्य** **;** **तत्र—** **उस मत में** **; निज—** **अपना** **; स्वभाव:—** **स्वभाव, प्रकृति** **; न—** **नहीं** **; हि—** **निस्सन्देह** **; आत्मन:—** **आत्मा की अपेक्षा** **;** **अन्यत्—** **अलग से कोई वस्तु** **; यदि—** **यदि** **; तत्—** **वह** **; मृषा—** **झूठी** **; स्यात्—** **होगी** **; क्रुध्येत—** **कोई क्रोध करे** **; कस्मात्—** **किस** **पर** **; न—** **नहीं है** **; सुखम्—** **सुख** **; न—** **न तो** **; दु:खम्—** **दुख।** **.** 

**यदि आत्मा ही सुख तथा दुख का कारण होता, तो हम अन्यों को दोष न दे पाते, क्योंकि** **तब सुख तथा दुख आत्मा के स्वभाव होते। इस मत के अनुसार आत्मा से भिन्न अन्य कुछ** **विद्यमान नहीं होता और यदि हमें आत्मा के अतिरिक्त और किसी वस्तु का अनुभव करना पड़ता** **तो वह मोह होता। इसलिए कोई अपने ऊपर या अन्यों पर क्रोध क्यों करे क्योंकि इस मत के** **अनुसार सुख तथा दुख का वास्तविक अस्तित्व ही नहीं है।** **तात्पर्य :** चूँकि मृत शरीर को आनन्द या पीड़ा की अनुभूति नहीं होती अत: हमारा सुख तथा दुख हमारी ही चेतना के कारण होते हैं क्योंकि यह आत्मा का स्वभाव है। किन्तु भौतिक सुख का भोग और कष्ट का भोग आत्मा के आदि कार्य नहीं हैं। ये तो मिथ्या अहंकार पर आधारित स्नेह तथा शत्रुता से उत्पन्न होते हैं। इन्द्रियतृप्ति में लिप्त होने से हमारी चेतना भौतिक शरीर की ओर ङ्क्षखच जाती है जहाँ इसे अपरिहार्य शारीरिक कष्टों तथा समस्याओं के आघात सहने पड़ते हैं। आध्यात्मिक स्तर पर न तो भौतिक सुख है, न भौतिक दुख क्योंकि वहाँ पर सजीव चेतना, बिना किसी निजी इच्छा के, भगवान् की भकि्त में लगी रहती है। मिथ्या शारीरिक पहचान से अलग, सुख की यही वास्तविक स्थिति है। अपनी मूर्खता के लिए अन्यों पर क्रोध करने की बजाय मनुष्य को आत्म-साक्षात्कार करके जीवन की समस्याएँ हल करनी चाहिए।  