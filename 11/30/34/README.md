**तन्माशु जहि वैकुण्ठ पाप्मानं मृगलुब्धकम् ।** **यथा पुनरहं त्वेवं न कुर्यां सदतिक्रमम् ॥ ३७॥** 

शब्दार्थ **** 

**तत्—** **इसलिए** **; मा—** **मुझे** **; आशु—** **तुरन्त** **; जहि—** **मार डालो** **; वैकुण्ठ—** **हे वैकुण्ठ-पति** **; पाप्मानम्—** **पापी** **; मृग-लुब्धकम्—** **बहेलिये को** **; यथा—** **जिस तरह** **; पुन:—** **फिर** **; अहम्—** **मैं** **; तु—** **निस्संदेह** **; एवम्—** **इस प्रकार** **; न कुर्याम्—** **न कर सकूँ** **; सत्—** **सत्पुरुषों के विरुद्ध** **; अतिक्रमम्—** **अतिक्रमण।** **.** 

**अतएव हे वैकुण्ठपति, आप इस पापी पशु-शिकारी को तुरन्त मार डालें जिससे वह** **सत्पुरुषों के साथ पुन: ऐसा अपराध न कर सके।** **तात्पर्य :** श्रील विश्वनाथ चक्रवर्ती ठाकुर बतलाते हैं कि यदुवंश का बंधुघाती युद्ध तथा भगवान् कृष्ण पर शिकारी का आक्रमण भगवान् की लीला-इच्छाओं को पूरा करने के उद्देश्य से भगवान् की अन्तरंगा शक्ति के कार्यकलाप हैं। प्रमाण के अनुसार, यदुवंशियों में झगड़ा सूर्यास्त के समय शुरू हुआ। तब भगवान् सरस्वती नदी के किनारे बैठ गये। कहा जाता है कि तभी एक शिकारी मृग मारने के इरादे से वहाँ आया, किन्तु जहाँ ५६०० लाख योद्धा तुमुल युद्ध में मारे गये हों और खून से लथपथ शव पड़े हों वहाँ एक शिकारी मृग मारने के प्रयास में किस तरह पहुँच सकता है। चूँकि मृग स्वभाव से भीरु होता है, अतएव ऐसे विशाल युद्धक्षेत्र में मृग कैसे आ सकता है और किस तरह एक साधारण शिकारी ऐसे नर-संहार के बीच अपना कार्य कर सकता है? इसलिए यदुवंश का लोप तथा कृष्ण का इस धरा से अन्तर्धान होना ऐतिहासिक घटनाएँ नहीं हैं, प्रत्युत वे पृथ्वी पर अपनी प्रकट लीलाओं को समाप्त करने के उद्देश्य से भगवान् की अंतरंगा शक्ति का प्रदर्शन थीं।  