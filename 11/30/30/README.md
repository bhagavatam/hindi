**मुषलावशेषाय:खण्डकृतेषुर्लुब्धको जरा ।** **मृगास्याकारं तच्चरणं विव्याध मृगशङ्कया ॥ ३३॥** 

शब्दार्थ **** 

**मुषल—** **लोहे की गदा से** **; अवशेष—** **बचा हुआ** **; अय:—** **लोहे का** **; खण्ड—** **टुकड़े से** **; कृत—** **बनाया गया** **; इषु:—** **तीर** **;** **लुब्धक:—** **शिकारी** **; जरा—** **जरा नामक** **; मृग—** **मृग का** **; आस्य—** **मुँह का** **; आकारम्—** **आकार वाला** **; तत्—** **उसका** **;** **चरणम्—** **पैर** **; विव्याध—** **बेध डाला** **; मृग-शङ्कया—** **मृग समझ कर।** **.** 

**तभी जरा नामक शिकारी जो उस स्थान पर आया था, भगवान् के पाँव को मृग का मुख** **समझ बैठा। यह सोच कर कि उसे उसका शिकार मिल गया है, जरा ने उस पाँव को अपने उस** **तीर से बेध डाला जिसे उसने साश्ब की गदा के बचे हुए लोहे के टुकड़े से बनाया था।** **तात्पर्य :** श्रील विश्वनाथ चक्रवर्ती ठाकुर के अनुसार यह कथन कि, ''बाण ने भगवान् के पाँव को बेध दियाÓÓ शिकारी के ²ष्टिकोण को व्यक्त करता है, जिसने सोचा कि उसने मृग को मार दिया है। वास्तव में उस बाण ने भगवान् के चरणकमल का स्पर्श मात्र ही किया था, बेधा नहीं था क्योंकि भगवान् के अंग सच्चिदानन्द रूप हैं। अन्यथा, अगले श्लोक के वर्णन में (कि शिकारी डर गया और भगवान् के चरणकमलों में सिर रख कर गिर पड़ा) शुकदेव गोस्वामी यह बतलाये होते कि बहेलिये ने भगवान् के चरण से अपना तीर निकाला।  