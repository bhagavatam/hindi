**इन्द्रियाणि जयन्त्याशु निराहारा मनीषिण: ।** **वर्जयित्वा तु रसनं तन्निरन्नस्य वर्धते ॥ २०॥** 

**शब्दार्थ** 

**इन्द्रियाणि—** **इन्द्रियाँ** **; जयन्ति—** **जीत लेती हैं** **; आशु—** **शीघ्रतापूर्वक** **; निराहारा:—** **जो लोग इन्द्रियों को उनके विषयों से रोकते** **हैं** **; मनीषिण:—** **विद्वान** **; वर्जयित्वा—** **के अतिरिक्त** **; तु—** **लेकिन** **; रसनम्—** **जीभ** **; तत्—** **उसकी इच्छा** **; निरन्नस्य—** **उपवास करने** **वाले की** **; वर्धते—** **बढ़ाती है।** **.** 

**उपवास द्वारा विद्वान पुरुष जीभ के अतिरिक्त अन्य सारी इन्द्रियों को जल्दी से अपने वश में** **कर लेते हैं, क्योंकि ऐसे लोग अपने को खाने से दूर रखकर स्वादेन्द्रिय को तृप्त करने की प्रबल** **इच्छा से पीडि़त हो उठते हैं।** **तात्पर्य :** दक्षिणी अमेरिका की कहावत है कि जब पेट भरा रहता है, तो हृदय संतुष्ट रहता है। इस प्रकार जो व्यक्ति अच्छा भोजन करता है, वह प्रसन्नचित्त रहता है और यदि किसी को भोजन न दिया जाय, तो उसकी भूख और भी बढ़ जाती है। किन्तु बुद्धिमान व्यकि्त जीभ के वशीभूत नहीं होता, प्रत्युत वह कृष्णभावनामृत में अग्रसर होने का प्रयास करता है। भगवान् को अॢपत भोजन के जूठन ( *प्रसादम्* ) को खाने से धीरे धीरे हृदय शुद्ध हो जाता है और मनुष्य सरल तथा संयमी बन जाता है। इस सश्बन्ध में श्रील भक्तिसिद्धान्त सरस्वती ठाकुर कहते हैं कि जीभ का कार्य है विविध प्रकार के रस से अपने को तृप्त करना, किन्तु व्रजमण्डल (वृन्दावन) के बारह पवित्र वनों का भ्रमण करने से मनुष्य भौतिक इन्द्रियतृप्ति के बारह रसों से मुक्त हो जाता है। भौतिक सश्बन्ध के पाँच मुलय विभाग हैं तटस्थ प्रशंसा, दास्य, मैत्री, वात्सल्य तथा माधुर्य। सात गौण भौतिक सश्बन्ध हैं भौतिक हास्य, आश्चर्य, पराक्रम, दया, क्रोध, भय तथा वीभत्सता। मूलत: इन बारह *रसों* या सश्बन्धों के स्वादों का आध्यात्मिक जगत में भगवान् तथा जीव के मध्य आदान-प्रदान होता है। वृन्दावन के बारह वनों में भ्रमण करके मनुष्य अपने जीवन में इन बारह रसों को पुन: आध्यात्मिक बना सकता है। इस तरह वह मुक्तात्मा बन जाता है। यदि कोई बनावटी रीति से इन्द्रियतृप्ति को, विशेष रूप से जीभ-तृप्ति को त्यागना चाहता है, तो उसका प्रयास विफल होगा और इससे बनावटी रोकथाम के कारण, उसकी इन्द्रियतृप्ति की इच्छा बढ़ेगी। केवल कृष्ण के साथ असली आध्यात्मिक आनन्द का अनुभव करके ही ऐसी भौतिक इच्छाएँ त्यागी जा सकती हैं।  