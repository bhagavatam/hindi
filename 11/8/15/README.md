**ततोऽभिषिषिचुर्देवीं श्रियं पद्मकरां सतीम् ।** **दिगिभा: पूर्णकलशै: सूक्तवाक्यैॢद्वजेरितै: ॥ १४॥** 

शब्दार्थ **** 

**तत:—** **तत्पश्चात्** **; अभिषिषिचु:—** **शरीर पर पवित्र जल डाला** **; देवीम्—** **लक्ष्मी देवी को** **; श्रियम्—** **अत्यन्त सुन्दर** **; पद्म-कराम्—** **हाथ में कमल का फूल लिए** **; सतीम्—** **भगवान् के अतिरिक्त अन्य किसी को न जानने वाली परम साध्वी सती को** **; दिगिभा:—** **बड़े-बड़े हाथी दिग्गज** **; पूर्ण-कलशै:—** **जल से पूर्ण पात्रों द्वारा** **; सूक्त-वाक्यै:—** **वैदिक मंत्रों से** **; द्वि-ज—** **ब्राह्मणों से** **; ईरितै:—** **उच्चारित।** **.** 

**तत्पश्चात् सभी दिशाओं के दिग्गज गंगाजल से भरे कलश ले आये और भाग्य की देवी को** **विद्वान ब्राह्मणों द्वारा उच्चारित वैदिक मंत्रों के साथ स्नान कराया। स्नान कराये जाते समय** **लक्ष्मीजी अपनी मौलिक शैली को बनाए रख कर अपने हाथ में कमल धारण किये रहीं और** **अत्यन्त सुन्दर लग रही थीं। वे परम सती साध्वी हैं क्योंकि वे भगवान् के अतिरिक्त किसी को** **नहीं जानतीं।** **तात्पर्य :** इस श्लोक में लक्ष्मीजी को *श्रियम्* कहा गया है, जिसका अर्थ है कि वे षड्ऐश्वर्यों— धन, बल, प्रभाव, सौन्दर्य, ज्ञान तथा त्याग—से युक्त हैं। ये सारे ऐश्वर्य लक्ष्मीजी से प्राप्त किये जाते हैं। लक्ष्मी को यहाँ पर देवी कहा गया है क्योंकि वे वैकुण्ठ लोक में भगवान् तथा उनके भक्तों को सारे ऐश्वर्य प्रदान करती हैं जिससे वे लोग वहाँ का प्राकृतिक जीवन बिताते हैं। भगवान् अपनी प्रिया लक्ष्मी जी से प्रसन्न रहते हैं, जो हाथ में कमल धारण किये रहती हैं। इस श्लोक में माता लक्ष्मी को परम साध्वी सती कहा गया है क्योंकि वे भगवान् के अतिरिक्त अन्य किसी की ओर ध्यान नहीं देतीं।  