**शयीताहानि भूरीणि निराहारोऽनुपक्रम: ।** **यदि नोपनयेद्ग्रासो महाहिरिव दिष्टभुक् ॥ ३॥** 

**शब्दार्थ** 

**शयीत—** **शान्तिपूर्वक रहता रहे** **; अहानि—** **दिनों तक** **; भूरीणि—** **अनेक** **; निराहार:—** **उपवास करते हुए** **; अनुपक्रम:—** **बिना** **प्रयास के** **; यदि—** **यदि** **; न उपनयेत्—** **नहीं आता** **; ग्रास:—** **भोजन** **; महा-अहि:—** **अजगर** **; इव—** **स²श** **; दिष्ट—** **भाग्य द्वारा प्रदत्त** **;** **भुक्—** **खाते हुए।** **.** 

**यदि कभी भोजन न भी मिले, तो सन्त-पुरुष को चाहिए कि बिना प्रयास किये वह अनेक** **दिनों तक उपवास रखे। उसे यह समझना चाहिए कि ईश्वर की व्यवस्था के कारण उसे उपवास** **करना चाहिए। इस तरह अजगर का अनुसरण करते हुए उसे शान्त तथा धीर बने रहना चाहिए।** **तात्पर्य :** यदि ईश्वर की व्यवस्था द्वारा किसी को कठिनाई का सामना करना पड़े, तो उसे यह सोचना चाहिए, ''मैं अपने विगत पापमय कर्मों के कारण दण्डित हो रहा हूँ। ईश्वर दयापूर्वक इस तरह मुझे विनीत बना रहे हैं।ÓÓ *शयीत्* शब्द का अर्थ है कि मनुष्य क्षुब्ध हुए बिना शान्त तथा धीर बना रहे। *दिष्ट-भुक्* का अर्थ है कि मनुष्य भगवान् को परम नियन्ता माने और भौतिक असुविधा होने पर मूर्खतापूर्वक श्रद्धा को त्यागे नहीं। *तत्तेऽनुकश्पां सुसमीक्षमाणो भुञ्जान एवात्मकृतं विपाकम्* (भागवत १०.१४.८)। भगवद्भक्त सदा ही भौतिक कष्ट को भगवान् कृष्ण की कृपा मानता है और इस तरह वह परम मुक्ति का पात्र बन जाता है।  