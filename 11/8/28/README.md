**तस्या निॢवण्णचित्ताया गीतं शृणु यथा मम ।** **निर्वेद आशापाशानां पुरुषस्य यथा ह्यसि: ॥ २८॥** 

**शब्दार्थ** 

**तस्या:—** **उसका** **; निॢवण्ण—** **क्षुब्ध** **; चित्ताया:—** **मन** **; गीतम्—** **गीत** **; शृणु—** **सुनो** **; यथा—** **मानो** **; मम—** **मुझसे** **; निर्वेद:—** **विरक्ति** **; आशा—** **आशाओं एवं इच्छाओं के** **; पाशानाम्—** **बन्धनों के** **; पुरुषस्य—** **पुरुष को** **; यथा—** **जिस तरह** **; हि—** **निश्चय ही** **;** **असि:—** **तलवार।** **.** 

**वह वेश्या अपनी भौतिक स्थिति से ऊब उठी और इस तरह वह अन्यमनस्क हो गई।** **दरअसल, विरक्ति तलवार का काम करती है। यह भौतिक आशाओं तथा इच्छाओं के बन्धन को** **खण्ड-खण्ड कर देती है। अब मुझसे वह गीत सुनो, जो उस स्थिति में वेश्या ने गाया।** **तात्पर्य :** भौतिक इच्छाओं का ताना-बाना तब उत्पन्न होता है, जब कोई व्यक्ति झूठे यह सोचता है कि वह इस जगत में स्थायी रूप से रह सकता है। इस बन्धन को विरकि्त रूपी तलवार से काट डालना चाहिए, अन्यथा मनुष्य माया के मोहक बन्धन में रहने के लिए बाध्य होगा और उसे दिव्य पद पर मुक्त जीवन की कोई जानकारी नहीं होगी।  