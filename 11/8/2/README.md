**सुखमैन्द्रियकं राजन्स्वर्गे नरक एव च ।** **देहिनां यद्यथा दु:खं तस्मान्नेच्छेत तद् बुध: ॥ १॥** 

**शब्दार्थ** 

**श्री-ब्राह्मण: उवाच—** **उस साधु-ब्राह्मण ने कहा** **; सुखम्—** **सुख** **; ऐन्द्रियकम्—** **इन्द्रियों से उत्पन्न** **; राजन्—** **हे राजा** **; स्वर्गे—** **स्वर्ग** **में** **; नरके—** **तथा नरक में** **; एव—** **निश्चय ही** **; च—** **भी** **; देहिनाम्—** **देहधारी जीवों के** **; यत्—** **चूँकि** **; यथा—** **जिस तरह** **; दु:खम्—** **दुख** **; तस्मात्—** **इसलिए** **; न—** **नहीं** **; इच्छेत—** **इच्छा करे** **; तत्—** **वह** **; बुध:—** **जाननहारा।** **.** 

**साधु-ब्राह्मण ने कहा : हे राजन्, देहधारी जीव स्वर्ग या नरक में स्वत: दुख का अनुभव** **करता है। इसी तरह बिना खोजे ही सुख का भी अनुभव होता है। इसलिए बुद्धिमान तथा** **विवेकवान व्यक्ति ऐसे भौतिक सुख को पाने के लिए कभी कोई प्रयास नहीं करता।** **तात्पर्य :** मनुष्य को इन्द्रियतृप्ति के पीछे अपना जीवन व्यर्थ ही नहीं गँवाना चाहिए, क्योंकि उसके विगत तथा वर्तमान सकाम कर्मों के फलस्वरूप उसे स्वत: ही भौतिक सुख की विशेष मात्रा उपलब्ध होगी। यह शिक्षा उस अजगर से प्राप्त की जाती है, जो लेटा रहता है और जो कुछ स्वयमेव आता है, उसी से वह अपना उदर-पोषण करता है। उल्लेखनीय बात तो यह है कि स्वर्ग तथा नरक दोनों में सुख तथा दुख स्वत: ही हमारे पूर्वकर्मों के फलस्वरूप आते हैं, यद्यपि सुख-दुख का अनुपात बदलता रहता है। चाहे स्वर्ग में हो या नरक में, मनुष्य खाना, पीना, सोना और संभोग कर सकता है, किन्तु ये कर्म भौतिक देह पर आधारित होने के कारण क्षणभंगुर तथा असंगत हैं। बुद्धिमान व्यक्ति को देखना चाहिए कि अच्छा से अच्छा भौतिक पद भी ईश्वर-भकि्त के क्षेत्र से बाहर किये गये पिछले अवैध कर्मों के लिए दंडस्वरूप हैं। बद्धजीव को स्वल्प सुख पाने के लिए घोर कष्ट सहने पड़ते हैं। विपत्ति तथा दिखावे से पूर्ण भौतिक जीवन में संघर्ष करने के बाद भले ही किसी को थोड़ी-सी इन्द्रियतृप्ति मिल सके, किन्तु यह भ्रामक आनन्द उस कष्ट को कम नहीं कर पाता, जो उसे पाने के लिए सहना पड़ता है। कुछ भी हो, एक सुन्दर टोपी से सीधा-सादा, भोला चेहरा, सुन्दर नहीं हो जाता। यदि कोई सचमुच ही जीवन की समस्याओं को हल करना चाहता है, तो उसे सादा जीवन बिताना चाहिए और जीवन का अधिकांश भाग कृष्ण की प्रेमाभक्ति के लिए बचा रखना चाहिए। जो लोग ईश्वर की सेवा नहीं करते, उन्हें भी वे पालन-पोषण का एक स्तर प्रदान करते हैं इसलिए हम भगवान् द्वारा प्रदत्त उस सुरक्षा की कल्पना कर सकते हैं, जो उनकी भक्ति में अपना जीवन अॢपत कर देते हैं। अपरिष्कृत सकाम कर्मी वर्तमान जीवन के विषय में व्यर्थ ही चिन्ता करते हैं, जबकि अधिक पवित्र कर्मीजन भावी भौतिक इन्द्रियतृप्ति के लिए उद्धृत होकर विस्तृत व्यवस्था करते हैं। वे यह भूल जाते हैं कि ऐसा सारा भोग-विलास क्षणिक है। किन्तु असली समाधान तो यह समझ लेना है कि समस्त इन्द्रियों तथा समस्त इच्छाओं के स्वामी भगवान् को प्रसन्न करके मनुष्य स्थायी सुख पा सकता है। ऐसे ज्ञान से जीवन की समस्याएँ आसानी से हल हो जाती हैं।  