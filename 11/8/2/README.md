**पीते गरे वृषाङ्केण प्रीतास्तेऽमरदानवा: ।** **ममन्थुस्तरसा सिन्धुं हविर्धानी ततोऽभवत् ॥ १॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; पीते—** **पी लिये जाने पर** **; गरे—** **विष** **; वृष-अङ्केण—** **बैल पर बैठने वाले** **शिवजी द्वारा** **; प्रीता:—** **प्रसन्न होकर** **; ते—** **वे सब** **; अमर—** **देवतागण** **; दानवा:—** **तथा असुरगण** **; ममन्थु:—** **पुन: मथने लगे** **;** **तरसा—** **बड़े वेग से** **; सिन्धुम्—** **क्षीरसागर को** **; हविर्धानी—** **सुरभि गाय जो घी देने वाली है** **; तत:—** **उस मन्थन से** **; अभवत्—** **उत्पन्न हुई।** **.** 

**शुकदेव गोस्वामी ने आगे कहा : शिवजी द्वारा विषपान कर लिये जाने पर देवता तथा दानव** **दोनों ही अत्यधिक प्रसन्न हुए और नवीन उत्साह के साथ समुद्र का मन्थन करने लगे। इसके** **फलस्वरूप सुरभि नामक गाय उत्पन्न हुई।** **तात्पर्य :** *सुरभि* गाय को *हविर्धानी* कहा गया है क्योंकि वह मक्खन प्रदान करती है। मक्खन को पिघलाने से घी बनता है, जो बड़े-बड़े अनुष्ठानिक यज्ञों को सश्पन्न करने के लिए अनिवार्य होता है। जैसाकि *भगवद्गीता* (१.५) में कहा गया है— *यज्ञदानतप:कर्म न त्याज्यं कार्यमेव तत्* —मानव समाज में शान्ति तथा समृद्धि बनाये रखने के लिए यज्ञ, दान तथा तपस्या अनिवार्य कर्म हैं। यज्ञ अनिवार्य है; यज्ञ करने के लिए घी नितान्त आवश्यक है और घी के लिए दूध आवश्यक है। दूध तभी उत्पन्न होता है जब पर्याप्त गौवें हों। अतएव *भगवद्गीता* (१.४४) में गोरक्षा की संस्तुति की गई है ( *कृषिगोरक्ष्यवाणिज्यं वैश्यकर्म स्वभावजम्* )।  