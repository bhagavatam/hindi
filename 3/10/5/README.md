**तद्विलोक्याब्जसश्भूतो वायुना यदधिष्ठित: ।** **पद्ममश्भश्च तत्कालकृतवीर्येण कश्पितम् ॥ ५॥** 

**शब्दार्थ** 

**तत् विलोक्य—** **उसके भीतर देखकर** **; अब्ज-सश्भूत:—** **कमल से उत्पन्न** **; वायुना—** **वायु द्वारा** **; यत्—** **जो** **; अधिष्ठित:—** **जिस पर** **यह स्थित था** **; पद्मम्—** **कमल** **; अश्भ:—** **जल** **; च—** **भी** **; तत्-काल-कृत—** **जो नित्य काल द्वारा प्रभावित था** **; वीर्येण—** **अपनी** **निहित शक्ति से** **; कश्पितम्—** **काँपता।** **.** 

**तत्पश्चात् ब्रह्मा ने देखा कि वह कमल जिस पर वे स्थित थे तथा वह जल जिसमें कमल उगा** **था प्रबल प्रचण्ड वायु के कारण काँप रहे हैं।** **तात्पर्य :** भौतिक जगत मोहमय कहलाता है, क्योंकि यह भगवान् की दिव्य सेवा की विस्मृति का स्थान है। इस तरह इस भौतिक जगत में भगवद्भक्ति में संलग्न व्यक्ति कभी-कभी विषम परिस्थितियों से अत्यधिक विचलित हो सकता है। माया शक्ति तथा भक्त—इन दो पक्षों के बीच युद्ध की घोषणा हुई रहती है और कभी कभी दुर्बल भक्त-पक्ष सबल मायाशक्ति के प्रतिघात की चपेंट में आ जाता है। किन्तु भगवान् की अहैतुकी कृपावश ब्रह्माजी अत्यन्त प्रबल थे और मायाशकि्त उन्हें अपना शिकार नहीं बना सकी यद्यपि यह उनकी चिन्ता का कारण तब बनी जब यह उनके पद को लडख़ड़ाने में समर्थ हुई।  