**येन वा भगवांस्तुष्येद्धर्मयोनिर्जनार्दन: ।** **सश्प्रसीदति वा येषामेतदालयाहि मेऽनघ ॥ ३५॥** 

**शब्दार्थ** 

**येन—** **जिससे** **; वा—** **अथवा** **; भगवान्—** **भगवान्** **; तुष्येत्—** **तुष्ट होता है** **; धर्म-योनि:—** **समस्त धर्मों का पिता** **; जनार्दन:—** **सारे** **जीवों का नियन्ता** **; सश्प्रसीदति—** **पूर्णतया तुष्ट होता है** **; वा—** **अथवा** **; येषाम्—** **जिनका** **; एतत्—** **ये सभी** **; आलयाहि—** **कृपया** **वर्णन करें** **; मे—** **मुझसे** **; अनघ—** **हे निष्पाप पुरुष।** **.** 

**हे निष्पाप पुरुष, चूँकि समस्त जीवों के नियन्ता भगवान् समस्त धर्मों के तथा धाॢमक कर्म** **करने वाले समस्त लोगों के पिता हैं, अतएव कृपा करके इसका वर्णन कीजिये कि उन्हें किस** **प्रकार पूरी तरह से तुष्ट किया जा सकता है।** **तात्पर्य** : समस्त धाॢमक कार्यकलाप अन्ततोगत्वा परमेश्वर को तुष्ट करने के लिए हैं। भगवान् समस्त धर्मों के पिता हैं। जैसाकि *भगवद्गीता* (७.१६) में कहा गया है, चार प्रकार के पवित्र पुरुष— अर्थार्थी, आर्त, प्रबुद्ध (ज्ञानी) तथा जिज्ञासु भक्ति द्वारा भगवान् के पास पहुँचते हैं और इनकी भक्ति भौतिक स्नेह से मिश्रित होती है। किन्तु इन सबों के ऊपर वे शुद्ध भक्त हैं, जिनकी भकि्त सकाम कर्म या चिन्तनशील ज्ञान के किसी भौतिक कलुष से रंजित नहीं है। जो लोग जीवन भर केवल दुष्ट बने रहते हैं उनके जीवन की तुलना असुरों से की गई है। ( *भगवद्गीता* ७.१५) चाहे वे कैसा भी शैक्षिक जीवन क्यों न बिताएँ, वे समस्त ज्ञान से वंचित ही रहते हैं। ऐसे लुच्चे कभी भी भगवान् को तुष्ट करने वाले व्यक्ति नहीं होते।  