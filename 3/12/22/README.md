**मरीचिरत्र्यङ्गिरसौ पुलस्त्य: पुलह: क्रतु: ।** **भृगुर्वसिष्ठो दक्षश्च दशमस्तत्र नारद: ॥ २२॥** 

**शब्दार्थ** 

**मरीचि:, अत्रि, अङ्गिरसौ, पुलस्त्य:, पुलह:, क्रतु:, भृगु:, वसिष्ठ:, दक्ष:—** **ब्रह्मा के पुत्रों के नाम** **; च—** **तथा** **; दशम:—** **दसवाँ** **;** **तत्र—** **वहाँ** **; नारद:—** **नारद।** **.** 

**इस तरह मरीचि, अत्रि, अंगिरा, पुलस्त्य, पुलह, क्रतु, भृगु, वसिष्ठ, दक्ष तथा दसवें पुत्र** **नारद उत्पन्न हुए।** **तात्पर्य :** विराट जगत के सृजन, पालन तथा संहार की सश्पूर्ण प्रक्रिया बद्धजीवों को भगवद्धाम वापस जाने का अवसर देने के निमित्त है। ब्रह्मा ने अपने सर्जनात्मक प्रयास में सहायता के लिए रुद्र को उत्पन्न किया, किन्तु रुद्र प्रारश्भ से ही सारी सृष्टि को निगलने लगे, अत: उन्हें ऐसे विनाशकारी कार्य से रोका जाना पड़ा। फलत: ब्रह्मा ने अच्छे बच्चों की दूसरी टोली का सृजन किया जो अधिकांशतया सांसारिक सकाम कर्मों के पक्ष में थे। किन्तु वे भली भाँति जानते थे कि भगवद्भकि्त के बिना बद्ध- जीवों को कोई लाभ नहीं मिलता; फलत: उन्होंने अन्त में अपने योग्य पुत्र नारद को जन्म दिया जो सारे अध्यात्मवादियों के परम गुरु हैं। भगवद्भक्ति के बिना कोई व्यक्ति कर्म के किसी भी क्षेत्र में उन्नति नहीं कर सकता यद्यपि भक्ति का मार्ग किसी भी भौतिक वस्तु से स्वतंत्र है। एकमात्र भगवान् की दिव्य प्रेमाभक्ति जीवन के असली लक्ष्य को दिलाने वाली है। अत: ब्रह्मा के समस्त पुत्रों में श्रीमन् नारद मुनि द्वारा की गई सेवा सर्वोच्च है।  