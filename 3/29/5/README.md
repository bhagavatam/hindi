**इति मातुर्वच: श्लक्ष्णं प्रतिनन्द्य महामुनि: ।** **आबभाषे कुरुश्रेष्ठ प्रीतस्तां करुणाॢदत: ॥ ६॥** 

**शब्दार्थ** 

**मैत्रेय: उवाच—** **मैत्रेय ने कहा** **; इति—** **इस प्रकार** **; मातु:—** **उनकी माता के** **; वच:—** **शब्द** **; श्लक्ष्णम्—** **भद्र** **;** **प्रतिनन्द्य—** **स्वागत करते हुए** **; महा-मुनि:—** **ऋषि कपिल** **; आबभाषे—** **बोले** **; कुरु-श्रेष्ठ—** **हे कुरुओं में श्रेष्ठ, विदुर** **;** **प्रीत:—** **प्रसन्न** **; ताम्—** **उससे** **; करुणा—** **दया से** **; अॢदत:—** **द्रवीभूत।** **.** 

**श्री मैत्रेय ने कहा : हे कुरुश्रेष्ठ, अपनी महिमामयी माता के शब्दों से प्रसन्न होकर** **तथा अत्यधिक अनुकश्पा से द्रवित होकर महामुनि कपिल इस प्रकार बोले।** **तात्पर्य :** भगवान् कपिल अपनी माता की प्रार्थना से अत्यधिक प्रसन्न हुए, क्योंकि वे अपने व्यक्तिगत मोक्ष के प्रति उतनी चिन्तित न थीं जितनी कि पतित बद्धजीवों के प्रति चिन्तित थीं। भगवान् इस जगत की पतितात्माओं पर सदैव कृपालु रहते हैं, अत: उनका उद्धार करने के लिए वे या तो स्वयं अवतरित होते हैं या अपने विश्वासपात्र दासों को भेजते हैं। चूँकि वे निरन्तर उनके प्रति सदय रहते हैं, अत: यदि उनका कोई भक्त भी उन सबों के प्रति दयालु हो उठता है, तो वे भक्तों से अत्यन्त प्रसन्न होते हैं। *भगवद्गीता* में स्पष्ट कहा गया है कि जो लोग पतितात्माओं को *भगवद्गीता* के इस निष्कर्ष का कि भगवान् के प्रति पूर्ण समर्पण करो, उपदेश देकर उन्हें उठाने का प्रयत्न करते हैं, वे भगवान् को अत्यन्त प्रिय हैं। अत: जब भगवान् ने देखा कि उनकी माता पतित जीवों के प्रति अत्यन्त सदय हैं, तो वे प्रसन्न हुए और वे उन पर अत्यन्त कृपालु हो गये।  

**श्रीभगवानुवाच** 