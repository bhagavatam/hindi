में पतिव्रता पत्नी के प्रसंग में, भगवान् द्वारा दत्तात्रेय के रूप में अवतार लेने की कथा का वर्णन हुआ है। उसमें कहा गया है कि ऋषि अत्रि की पत्नी अनसूया ने ब्रह्मा, विष्णु तथा शिव के समक्ष प्रार्थना की, ''हे प्रभो! यदि आप मुझ पर प्रसन्न हैं और मुझसे वर माँगने को कहते हैं, तो मेरी प्रार्थना है कि आप तीनों मिलकर मेरे पुत्र बनें।ÓÓ उन्होंने यह प्रार्थना स्वीकार की और भगवान् ने दत्तात्रेय के रूप में आत्म-दर्शन की स्थापना की तथा अलर्क, प्रह्लाद, यदु, हैहय आदि को विशेष रूप से इसका उपदेश दिया। 

तत: सप्तम आकूत्यां रुचेर्यज्ञोऽवयजायत । स यामाद्यै: सुरगणैरपात्स्वायश्भुवान्तरम् ॥ १२॥ **शब्दार्थ** 

**तत:—** **तत्पश्चात्** **; सप्तमे—** **सातवाँ** **; आकूत्याम्—** **आकूति के गर्भ से** **; रुचे:—** **प्रजापति रुचि के द्वारा** **; यज्ञ:—** **यज्ञ रूप में** **भगवान् का अवतार** **; अवयजायत—** **अवतरित हुए** **; स:—** **वे** **; याम-आद्यै:—** **यम इत्यादि से** **; सुर-गणै:—** **देवताओं के** **द्वारा** **; अपात्—** **शासन किया** **; स्वायश्भुव-अन्तरम्—** **स्वाश्भुव मनु का काल परिर्वतन (मन्वन्तर)।** **.** 

**सातवें अवतार प्रजापति रुचि तथा उनकी पत्नी आकूति के पुत्र यज्ञ थे। उन्होंने** **स्वायश्भुव मनु के बदलने पर शासन सँभाला और अपने पुत्र यम जैसे देवताओं की** **सहायता प्राप्त की।** **तात्पर्य** : भौतिक जगत की विधि-व्यवस्था बनाये रखने के लिए, देवताओं द्वारा ग्रहण किये जाने वाले प्रशासकीय पद, अत्यन्त उन्नत पुण्यशाली जीवों को प्रदान किये जाते हैं। जब ऐसे पुण्यात्माओं का अभाव होता है, तो भगवान् स्वयं ब्रह्मा, प्रजापति, इन्द्र आदि के रूप में अवतरित होकर शासन भार सँभालते हैं। स्वायंभुव मनु (आधुनिक युग वैवस्वत मनु का है) के काल में कोई ऐसा उपयुक्त जीव न था, जो इन्द्रलोक के राजा इन्द्र का पद ग्रहण कर सके। उस समय भगवान् स्वयं इन्द्र बन गये। यम आदि अपने पुत्रों तथा देवताओं की सहायता से भगवान् यज्ञ ने संसार का शासन सँभाला। 