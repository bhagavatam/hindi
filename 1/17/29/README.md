 

पतितं पादयोर्वीर: कृपया दीनवत्सल: । शरण्यो नावधीच्छ्लोक्य आह चेदं हसन्निव ॥ ३०॥ **शब्दार्थ** 

**पतितम्—** **गिरा हुआ** **; पादयो:—** **पैरों पर** **; वीर:—** **वीर** **; कृपया—** **कृपावश** **; दीन-वत्सल:—** **दान के प्रति दयालु** **; शरण्य:—** **जो** **शरण स्वीकार करने में योग्य है, शरणागत का रक्षक** **; न—** **नहीं** **; अवधीत्—** **बध किया** **; श्लोक्य:—** **जो गायन किये जाने योग्य** **है** **; आह—** **कहा** **; च—** **भी** **; इदम्—** **यह** **; हसन्—** **मुसकाते हुए** **; इव—** **स²श।** **.** 

**शरणागत के रक्षक तथा इतिहास में प्रशंसनीय महाराज परीक्षित ने उस दीन शरणागत तथा** **पतित कलि को मारा नहीं, अपितु वे दयापूर्वक हँसने लगे, क्योंकि वे दीनवत्सल जो हैं।** **तात्पर्य** : जब एक सामान्य क्षत्रिय भी शरणागत व्यक्ति को नहीं मारता, तो महाराज परीकि्षत के लिए क्या कहा जाय, जो स्वभाव से दयालु तथा गरीबों पर सदय हैं। वे हँस रहे थे, क्योंकि छद्मवेशधारी कलि ने निश्नजाति के व्यक्ति के रूप में अपनी पहचान प्रकट कर दी थी और वे सोच रहे थे कि यह कितनी विडश्बना है कि जिस पैनी तलवार से वे जिस किसी का वध कर देते थे, उससे यह दीन निश्न जातिवाला कलि सामयिक आत्मसमर्पण के कारण बचा जा रहा है। इसीलिए इतिहास में महाराज परीक्षित के यश तथा सदयता का गुणगान किया जाता है। वे सदय तथा कृपालु सम्राट थे और अपने शत्रु को भी शरण में लेनेवाले थे। इस तरह दैवी इच्छा से कलि बच गया। 