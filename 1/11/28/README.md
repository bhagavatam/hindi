 

अथाविशत् स्वभवनं सर्वकाममनुत्तमम् । प्रासादा यत्र पत्नीनां सहस्राणि च षोडश ॥ ३०॥ **शब्दार्थ** 

**अथ—** **तत्पश्चात्** **; अविशत्—** **प्रविष्ट हुए** **; स्व-भवनम्—** **अपने महलों में** **; सर्व—** **समस्त** **; कामम्—** **इच्छाएँ** **; अनुत्तमम्—** **सब तरह** **से पूर्ण** **; प्रासादा:—** **महल** **; यत्र—** **जहाँ** **; पत्नीनाम्—** **पत्नियों को** **; सहस्राणि—** **हजारों** **; च—** **इसके ऊपर** **; षोडश—** **सोलह।** **.** 

**तत्पश्चात् भगवान् अपने महलों में प्रविष्ट हुए, जो सभी तरह से परिपूर्ण थे। उनमें उनकी** **पत्नियाँ रहती थीं और वे सोलह हजार से अधिक थीं।** **तात्पर्य** : भगवान् कृष्ण की १६,१०८ पत्नियाँ थीं और प्रत्येक के लिए चारदीवारी तथा उद्यान से युक्त पूर्ण रूप से सुसज्जित महल थे। इन महलों का पूरा विवरण दशम स्कंध में दिया गया है। सारे महल सर्वोत्तम संगमरमर पत्थर के बने थे। वे रत्नों से प्रकाशित थे और मखमल तथा रेशम के पर्दों तथा गलीचों से सज्जित थे, जिनके किनारों पर सोने की जरी लगी थी। भगवान् का अर्थ है, जो समस्त बल, समस्त शक्ति, समस्त ऐश्वर्य, समस्त सौन्दर्य, समस्त ज्ञान तथा समस्त वैराग्य से परिपूर्ण हो। अतएव भगवान् के महलों में कोई वस्तु ऐसी न थी, जिससे भगवान् की सारी इच्छाएँ पूरी न होती हों। भगवान् असीम हैं, अतएव उनकी इच्छाएँ भी असीमित हैं और पूॢत भी असीमित है। प्रत्येक वस्तु असीम होने के कारण यहाँ पर संक्षेप में *सर्वकामम्,* अर्थात् सभी वांछनीय वस्तुओं से पूर्ण कहा गया है। 