 

ऊर्वक्षिबाहवो मह्यं स्फुरन्त्यङ्ग पुन: पुन: । वेपथुश्चापि हृदये आराद्दास्यन्ति विपि्रयम् ॥ ११॥ **शब्दार्थ** 

**ऊरु—** **जाँघें** **; अक्षि—** **आँखें** **; बाहव:—** **भुजाएँ** **; मह्यम्—** **मेरे** **; स्फुरन्ति—** **फड़कते हैं** **; अङ्ग—** **शरीर का बाँया भाग** **; पुन: पुन:—** **बारश्बार** **; वेपथु:—** **धड़कनें** **; च—** **भी** **; अपि—** **निश्चय ही** **; हृदये—** **हृदय में** **; आरात्—** **डर के मारे** **; दास्यन्ति—** **सूचित कर रहे हैं** **;** **विप्रियम्—** **अशुभ, अनिष्ट।** **.** 

**मेरे शरीर का बाँयाँ भाग, मेरी जाँघें, भुजाएँ तथा आँखें बारश्बार फड़क रही हैं। भय से मेरा** **हृदय धड़क रहा है। ये सब अनिष्ट घटना को सूचित करने वाले हैं।** **तात्पर्य** : यह भौतिक अस्तित्व अनिष्टों से भरा हुआ है। जिन वस्तुओं को हम नहीं चाहते, वे ही किसी उच्चतर शकि्त द्वारा हम पर लाद दी जाती हैं और हम यह नहीं देख पाते कि ये अनिष्ट प्रकृति के तीनों गुणों के नियंत्रण में हैं। जब किसी मनुष्य की जाँघें, भुजाएँ तथा आँखें लगातार फड़कें, तो यह समझ लेना चाहिए कि कुछ अनिष्ट होनेवाला है। इन सब अनिष्टों की तुलना दावग्नि से की जाती है। जंगल में कोई आग लगाने नहीं जाता, फिर भी यह आग स्वत: लग जाती है, जिससे जंगल के जीवों को अकल्पनीय विपत्तियाँ सहनी पड़ती हैं। ऐसी आग को किसी भी मानवीय प्रयास से नहीं बुझाया जा सकता। यह अग्नि केवल भगवान् की कृपा से ही बुझ सकती है, जो अग्नि का शमन करने के लिए बादलों को भेजते हैं। इसी प्रकार कितनी भी योजनाएँ क्यों न बनाई जाँय, जीवन की अप्रिय घटनाओं को रोका नहीं जा सकता। ऐसी विपत्तियाँ केवल भगवत्कृपा से ही दूर की जा सकती हैं, जिसके निमित्त भगवान् अपने प्रामाणिक प्रतिनिधि को भेजकर मनुष्य को प्रबुद्ध करते हैं और विपति्तयों से बचाते हैं। 