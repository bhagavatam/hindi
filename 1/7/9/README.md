 

शौनक उवाच स वै निवृत्तिनिरत: सर्वत्रोपेक्षको मुनि: । कस्य वा बृहतीमेतामात्माराम: समवयसत् ॥ ९॥ **शब्दार्थ** 

**शौनक: उवाच—** **श्री शौनक ने पूछा** **; स:—** **वह** **; वै—** **निश्चय ही** **; निवृत्ति—** **आत्म-साक्षात्कार के पथ पर** **; निरत:—** **सदैव** **लगा हुआ** **; सर्वत्र—** **सभी प्रकार से** **; उपेक्षक:—** **उदासीन** **; मुनि:—** **मुनि** **; कस्य—** **किस कारण से** **; वा—** **अथवा** **;** **बृहतीम्—** **विशाल** **; एताम्—** **इस** **; आत्म-आराम:—** **अपने आप में प्रसन्न रहने वाला** **; समवयसत्—** **अध्ययन किया।** **.** 

**श्री शौनक ने सूत गोस्वामी से पूछा : शुकदेव गोस्वामी तो पहले से ही निवृत्ति मार्ग पर** **चले रहे थे और इस तरह वे अपने आप में प्रसन्न थे। तो फिर उन्होंने ऐसे बृहत् साहित्य का** **अध्ययन करने का कष्ट क्यों उठाया?** **तात्पर्य** : सामान्य लोगों के लिए जीवन की चरम सिद्धि भौतिक कार्यकलापों को बन्द करके आत्म-साक्षात्कार के पथ (निवृत्ति मार्ग) पर स्थिर होने में है। जो लोग इनि्द्रयभोग में सुख पाते हैं या जो भौतिक शारीरिक कल्याण के कार्य में स्थिर हैं, वे *कर्मी* कहलाते हैं। ऐसे हजारों तथा लाखों *कर्मीयों* ं में से कोई एक कर्मी आत्म-साक्षात्कार द्वारा *आत्माराम* बन पाता है। *आत्म* का अर्थ है स्व तथा *आराम* का अर्थ है सुख पाना। प्रत्येक व्यक्ति उच्चतम सुख की खोज में लगा रहता है, लेकिन इस सुख का मानदण्ड व्यकि्त-व्यकि्त के साथ अलग-अलग हो सकता है। अतएव *कर्मीयों* द्वारा भोगा गया आदर्श सुख *आत्मारामों* के आदर्श सुख से भिन्न होता है। ** *आत्माराम* हर तरह से भौतिक भोग के प्रति अन्यमनस्क रहते हैं। श्रील शुकदेव गोस्वामी ने यह अवस्था पहले से ही प्राप्त कर ली थी, तो भी उन्होंने इस बृहत् *भागवत* ग्रंथ का अध्ययन करने का कष्ट उठाया। इसका अर्थ यह है कि *श्रीमद्भागवत* उन *आत्मारामों* के लिए भी स्नाकतोत्तर अध्ययन का विषय है, जिन्होंने समस्त वैदिक ज्ञान का अध्ययन कर लिया हो। 