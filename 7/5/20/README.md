**तत एनं गुरुज्र्ञात्वा ज्ञातज्ञेयचतुष्टयम् ।** **दैत्येन्द्रं दर्शयामास मातृमृष्टमलङ्कृतम् ॥ १९॥** 

**शब्दार्थ** 

**तत:—** **तत्पश्चात्** **; एनम्—** **उसको (प्रह्लाद महाराज को)** **; गुरु:—** **उसके गुरु** **; ज्ञात्वा—** **जानकर** **; ज्ञात—** **जाना हुआ** **; ज्ञेय—** **जिन्हें** **जानना है** **; चतुष्टयम्—** **चार कूटनीतिक सिद्धान्त-साम, दाम, दंड, भेद** **; दैत्य-इन्द्रम्—** **दैत्यों के राजा हिरण्यकशिपु को** **; दर्शयाम्** **आस—** **ले गये, प्रस्तुत किया** **; मातृ-मृष्टम्—** **अपनी माता के द्वारा नहलाया जाकर** **; अलङ्कृतम्—** **आभूषणों से सजाया जाकर।** **.** 

**कुछ काल बाद षण्ड तथा अमर्क नामक शिक्षकों ने सोचा कि प्रह्लाद महाराज जनता के** **नेताओं को शान्त करने, उन्हें लाभप्रद आकर्षक नौकरीयाँ देकर प्रसन्न करने, उनमें फूट डालकर** **उन पर शासन करने तथा अवज्ञा करने पर उन्हें दण्डित करने के कूटनीतिक मामलों में पर्याप्त** **शिक्षा प्राप्त कर चुका है। तब एक दिन जब प्रह्लाद की माता अपने पुत्र को स्वयं नहला-** **धुलाकर तथा पर्याप्त आभूषणों से अलंकृत कर चुकी थीं तो उन शिक्षकों ने उसे उसके पिता के** **समक्ष लाकर प्रस्तुत कर दिया।** **तात्पर्य :** जो विद्यार्थी शासक या राजा होने वाला हो उसके लिए आवश्यक है कि वह चार कूटनीतिक सिद्धान्तों को सीखे। राजा तथा उसकी प्रजा के बीच सदा प्रतिस्पर्धा चलती है। अतएव जब कोई नागरिक जनसमूह को राजा के विरुद्ध भड़काएं तो राजा का धर्म है कि वह उसे बुलाए और मीठी-मीठी वाणी से यह कहकर शान्त करे—''तुम इस राज्य के लिए अत्यन्त महत्त्वपूर्ण हो। तुम जनता को किसी नये आन्दोलन के लिए क्यों भड़का रहे हो?ÓÓ यदि वह नागरिक बहलावे में नहीं आता तो राजा को चाहिए कि उसे गवर्नर या मंत्री का कोई लाभप्रद पद कोई भी पद जिस में ऊँचा वेतन मिलता हो—प्रदान करे जिससे वह राजी हो सके। यदि शत्रु फिर भी जनता को भड़काएं तो राजा को चाहिए कि शत्रु के खेमे में मतभेद उत्पन्न कर दे। किन्तु यदि वह इतने पर भी न माने तो राजा को चाहिए कि उसे कठोर दण्ड दे—वह उसे कारागार में डाल दे या गोली चलाने वाली पोलिस की टुकड़ी के सामने खड़ा कर दे। हिरण्यकशिपु द्वारा नियुक्त शिक्षकों ने प्रह्लाद महाराज को यह पढ़ाया कि किस प्रकार कूटनीतिज्ञ बना जाये जिससे प्रजा के ऊपर ठीक से शासन किया जा सके।  