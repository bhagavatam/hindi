**यथा त्रिवर्गं गुरुभिरात्मने उपशिक्षितम् ।** **न साधु मेने तच्छिक्षां द्वन्द्वारामोपवॢणताम् ॥ ५३॥** 

**शब्दार्थ** 

**यथा—** **इस प्रकार** **; त्रि-वर्गम्—** **तीन विधियाँ (धर्म, अर्थ तथा काम)** **; गुरुभि:—** **अध्यापकों द्वारा** **; आत्मने—** **अपने (प्रह्लाद)** **को** **; उपशिक्षितम्—** **उपदेश दिया** **; न—** **नहीं** **; साधु—** **वास्तव में अच्छा** **; मेने—** **उसने माना** **; तत्-शिक्षाम्—** **उस शिक्षा को** **; द्वन्द्व-** **आराम—** **द्वैत (शत्रुता तथा मित्रता) में आनन्द लेने वाले व्यक्तियों द्वारा** **; उपवॢणताम्—** **संस्तुत।** **.** 

**षण्ड तथा अमर्क नामक शिक्षकों ने प्रह्लाद महाराज को धर्म, अर्थ तथा काम इन तीन प्रकार** **के भौतिक विकास के बारे में शिक्षा दी। किन्तु प्रह्लाद महाराज इन उपदेशों से ऊपर थे, अतएव** **उन्होंने इन्हें पसन्द नहीं किया, क्योंकि ऐसे उपदेश संसारी मामलों के द्वैत पर आधारित होते हैं,** **जो मनुष्य को भौतिकतावादी जीवन-शैली में फंसा लेते हैं जिसमें जन्म, मृत्यु, जरा तथा व्याधि** **प्रमुख हैं।** **तात्पर्य :** पूरा संसार भौतिकतावादी जीवन-शैली में रुचि रखता है। निस्सन्देह, तीनों संसार के ९९.९ प्रतिशत लोग मोक्ष या आध्याति्मक शिक्षा में कोई रुचि नहीं लेते। केवल भगवान् के भक्त, जिनमें प्रह्लाद महाराज तथा नारद मुनि जैसे महापुरुष प्रमुख हैं, आध्यात्मिक जीवन की असली शिक्षा में रुचि लेते हैं। कोई व्यक्ति भौतिक पद पर रहते हुए धर्म के नियमों को नहीं समझ सकता। अतएव उन्हें चाहिए कि वे इन महापुरुषों का अनुगमन करें। जैसाकि *श्रीमद्भागवत* (६.३.२०) में कहा गया है— *स्वयश्भूर्नारद: शश्भु: कुमार: कपिलो मनु:।* *प्रह्रादो जनको भीष्मो बलिर्वैयासकिर्वयम्॥* मनुष्य को चाहिए कि वह ब्रह्मा, नारद, शिव, कपिल, मनु, चारों कुमार, प्रह्लाद महाराज, भीष्म, जनक, बलि महाराज, शुकदेव गोस्वामी तथा यमराज जैसे महापुरुषों के पदचिह्नों का अनुसरण करे। जो लोग आध्यात्मिक जीवन में रुचि रखते हैं उन्हें चाहिए कि धर्म, अर्थ तथा काम का परित्याग करके प्रह्लाद महाराज का अनुगमन करें। मनुष्य को आध्यात्मिक शिक्षा लेनी चाहिए। इसीलिए कृष्णभावनामृत आन्दोलन प्रह्लाद महाराज के चरण-चिह्नों पर चलकर सारे विश्व में फैल रहा है, क्योंकि जिन्हें अपने शिक्षकों से प्राप्त भौतिकतावादी शिक्षा बिल्कुल पसन्द न थी।  