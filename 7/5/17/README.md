**आनीयतामरे वेत्रमस्माकमयशस्कर: ।** **कुलाङ्गारस्य दुर्बुद्धेश्चतुर्थोऽस्योदितो दम: ॥ १६॥** 

**शब्दार्थ** 

**आनीयताम्—** **लायी जाये** **; अरे—** **ओह** **; वेत्रम्—** **बेंत, छड़ी** **; अस्माकम्—** **हमारी** **; अयशस्कर:—** **अपयश लाने वाला** **; कुल-** **अङ्गारस्य—** **जो कुल में अंगार के स²श है उसका** **; दुर्बुद्धे:—** **दुर्बुद्धि वाले** **; चतुर्थ:—** **चौथा** **; अस्य—** **उसका** **; उदित:—** **घोषित** **;** **दम:—** **दण्ड (हठ न्याय)।** **.** 

**अरे! मेरी छड़ी तो लाओ! यह प्रह्लाद हम लोगों के नाम और यश में बट्टा लगा रहा है। अपनी** **दुर्बुद्धि के कारण यह असुरों के कुल में अंगार बन गया है। अब राजनीतिक कूटनीति के चार** **प्रकारों में से चौथे के द्वारा इसका उपचार किये जाने की आवश्यकता है।** **तात्पर्य :** राजनीतिक मामलों में जब कोई व्यक्ति सरकार के विरुद्ध अवज्ञा दिखलाता है, तो उसके दमन के लिए चार नियमों का प्रयोग किया जाता है—कानूनी आदेश, शमन करना, पद प्रदान करना या अन्तत: हथियार का प्रयोग। जब कोई तर्क शेष नहीं रहते तो उसे दण्डित किया जाता है। तर्कशाष में इसे हठ न्याय कहते हैं। षण्ड तथा अमर्क नामक दोनों ब्राह्मण जब प्रह्लाद महाराज से अपने पिता से भिन्न मत होने का कारण कहलवा नहीं पाये तो उन्होंने अपने स्वामी हिरण्यकशिपु को प्रसन्न करने के लिए बेंत मँगवाया जिससे वे उसे दन्ड दे सके। चूँकि प्रह्लाद भक्त बन चुका था, अतएव उन्होंने सोचा कि वह दुर्बुद्धि से कलुषित हो चुका है और असुरों के कुल के लिए निकृष्टतम सन्तान है। जैसाकि कहावत है ''जहाँ अज्ञान ही वरदान बन जाता है, वहाँ बुद्धिमान होना मूर्खता है।ÓÓ जिस समाज या परिवार का हर व्यक्ति असुर हो वहाँ किसी का वैष्णव बनना सरासर मूर्खता है। इस तरह प्रह्लाद महाराज पर दुर्बुद्धि का आरोप लगाया गया, क्योंकि वे असुरों के बीच में थे जिनमें उनके शिक्षक भी सश्मिलित थे, जो कहने भर के ब्राह्मण थे। हमारे कृष्णभावनामृत आन्दोलन के सदस्यों की स्थिति प्रह्लाद महाराज जैसी है। सारे विश्व में ९९ प्रतिशत लोग ईश्वरविहीन असुर हैं, अतएव प्रह्लाद महाराज का अनुसरण करते हुए हम लोगों का प्रचार-कार्य सदैव अनेक अवरोधों से ग्रस्त रहता है। जिन अमरीकी बालकों ने कृष्णभावनामृत के प्रचार कार्य में अपना सर्वस्व बलिदान कर दिया है उन्हें भक्त होने के दोष में सी. आई. ए. का सदस्य बतलाया जाता है। यही नहीं, भारत के शुक्र-ब्राह्मण, जो यह मानते हैं कि कोई ब्राह्मण तभी हो सकता है, जब वह ब्राह्मण कुल में जन्मा हो, हम पर आरोप लगाते हैं कि हम हिन्दू धर्म को विनष्ट कर रहे हैं। निस्सन्देह, तथ्य यह है कि योग्यता से ही कोई ब्राह्मण बन सकता है। चूँकि हम यूरोपवासियों तथा अमरीकियों को योग्य बनने की शिक्षा दे रहे हैं और उन्हें ब्राह्मण पद प्रदान कर रहे हैं, अतएव हम पर हिन्दू धर्म को विनष्ट करने का आरोप लगाया जाता है। फिर भी हमें सभी प्रकार की कठिनाइयों का सामना करते हुए प्रह्लाद महाराज की भाँति ही ²ढसंकल्प होकर कृष्णभावनामृत का प्रसार करना है। असुरराज हिरण्यकशिपु का पुत्र होते हुए भी प्रह्लाद कभी भी आसुरी पिता के शुक्र से उत्पन्न ब्राह्मण पुत्रों की प्रताडऩा से भयभीत नहीं हुए।  