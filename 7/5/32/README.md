**नैषां मतिस्तावदुरुक्रमाङ्क्षङ्घ्र** **स्पृशत्यनर्थापगमो यदर्थ: ।** **महीयसां पादरजोऽभिषेकं** **निष्किञ्चनानां न वृणीत यावत् ॥ ३२॥** 

**शब्दार्थ** 

**न—** **नहीं** **; एषाम्—** **इनकी** **; मति:—** **चेतना** **; तावत्—** **तब तक** **; उरुक्रम-अङ्घ्रिम्—** **भगवान् के चरणकमल, जो असामान्य कार्य** **करने के लिए विलयात हैं** **; स्पृशति—** **छूती है** **; अनर्थ—** **अंवाछित वस्तुओं का** **; अपगम:—** **विलोप, छिपना** **; यत्—** **जिसका** **;** **अर्थ:—** **प्रयोजन** **; महीयसाम्—** **महात्माओं (या भक्तों) का** **; पाद-रज:—** **चरणकमल की धूल द्वारा** **; अभिषेकम्—** **राजतिलक** **;** **निष्किञ्चनानाम्—** **उन भक्तों का जिन्हें इस भौतिक जगत से कुछ भी लेना-देना नहीं है** **; न—** **नहीं** **; वृणीत—** **स्वीकार करे** **;** **यावत्—** **जब तक।** **.** 

**जब तक भौतिकतावादी जीवन के प्रति झुकाव रखने वाले लोग ऐसे वैष्णवों के** **चरणकमलों की धूलि अपने शरीर में नहीं लगाते जो भौतिक कल्मष से पूर्णतया मुक्त हैं, तब** **तक वे भगवान् के चरणकमलों के प्रति आसक्त नहीं हो सकते जिनका यशोगान उनके अपने** **असामान्य कार्यकलापों के लिए किया जाता है। केवल कृष्णभावनाभावित बनकर एवं इस** **प्रकार से भगवान् के चरणकमलों की शरण ग्रहण करके ही मनुष्य भौतिक कल्मष से मुक्त हो** **सकता है।** **तात्पर्य :** कृष्णभावनाभावित होने से *अनर्थ अपगम:* प्राप्त होता है अर्थात् सभी अनर्थों या उन दुखमय दशाओं का लोप होता है, जिन्हें हमने व्यर्थ ही अंगीकार कर रखा है। भौतिक देह इन अवांछित दुखमय दशाओं का मूल कारण है। समग्र वैदिक सवयता इन्हीं अवांछित दुखों से मुक्ति दिलाने के लिए है, किन्तु प्रकृति के नियमों से बद्ध लोग जीवन-लक्ष्य को नहीं जानते। जैसाकि पिछले श्लोक में कहा गया है— *ईश-तन्त्र्यम् उरुदाश्नि बद्धा:* —वे प्रकृति के तीन प्रबल गुणों द्वारा बँधे हैं। वह शिक्षा जो बद्धजीव को जन्म-जन्मांतर बद्ध रखती है भौतिकतावादी शिक्षा कहलाती है। श्रील भक्तिविनोद ठाकुर ने बताया है कि भौतिकतावादी शिक्षा माया के प्रभाव को बढ़ाती है। ऐसी शिक्षा से बद्धजीव भौतिकतावादी जीवन के प्रति अधिकाधिक आकृष्ट होता है और अवांछित दुखों से मुक्ति पाने से दूर चला जाता है। कोई यह पूछ सकता है कि अत्यधिक शिकि्षत लोग कृष्णभावनामृत को क्यों स्वीकार नहीं करते? इसका कारण इस श्लोक में बतलाया गया है। जब तक कोई पूर्णतया कृष्णभावनाभावित प्रामाणिक गुरु की शरण ग्रहण नहीं करता तब तक कृष्ण को समझने का प्रश्न ही नहीं उठता। शिक्षक, विद्वान तथा लाखों व्यक्तियों द्वारा पूजित राजनीतिक नेता जीवन के लक्ष्य को नहीं समझ सकते और कृष्णभावनामृत को अंगीकार नहीं कर सकते हैं क्योंकि उन्होंने प्रामाणिक गुरु एवं वेदों को स्वीकार नहीं किया है। अतएव *मुण्डक उपनिषद्* (३.२.३) में कहा गया है— *नायमात्मा प्रवचनेन लवयो न मेधया न बहुना* *श्रुतेन* —न तो शिक्षा प्राप्त करने से, न विद्वत्तापूर्ण भाषण करने से ( *प्रवचनेन लवय:* ) अथवा अनेकानेक अद्भुत वस्तुओं की खोज करने वाले बुद्धिमान विज्ञानी बनने से कोई स्वरूपसिद्ध बन सकता है। कोई कृष्ण को तब तक नहीं समझ सकता जब तक उस पर भगवान् की कृपा न हो। जिसने कृष्ण के शुद्ध भक्त की शरण ले ली है और उसके चरणकमलों की धूलि धारण की है, वही कृष्ण को समझ सकता है। सर्वप्रथम मनुष्य को यह जानना चाहिए कि वह माया के चंगुल से किस प्रकार बाहर निकले। इसका एकमात्र उपाय है कि वह कृष्णभावनाभावित हो जाये और सरलता से कृष्णभावनाभावित होने के लिए आवश्यक है कि किसी स्वरूपसिद्ध महत् या महात्मा की शरण ग्रहण की जाये जिसका एकमात्र स्वार्थ परमेश्वर की भक्ति में लगे रहना है। जैसाकि भगवान् *भगवद्गीता* (९.१३) में कहते हैं— *महात्मानस्तु मां पार्थ दैवीं प्रकृतिमाश्रिता:।* *भजन्त्यनन्यमनसो ज्ञात्वा भूतादिमव्ययम्॥* ''हे पृथापुत्र! जो मोहग्रस्त नहीं हैं अर्थात् महात्मा हैं, वे दैवी प्रकृति के संरक्षण में रहते हैं। वे पूर्णतया भक्ति में संलग्न रहते हैं, क्योंकि वे मुझे आदि तथा अविनाशी भगवान् के रूप में जानते हैं।ÓÓ अतएव जीवन के अंवाछित दुखों को समाप्त करने के लिए मनुष्य को भक्त बन जाना चाहिए। *यस्यास्ति भक्तिर्भगवत्यकिञ्चना* *सर्वैर्गुणैस्तत्र समासते सुरा:।* ''जिसमें कृष्ण के प्रति अविचल भक्तिमयी श्रद्धा है, वह निरन्तर कृष्ण तथा देवताओं के सद्गुणों को प्रकट करता है।ÓÓ (भागवत ५.१८.१२) *यस्य देवे परा भक्तिर्यथा देवे तथा गुरौ।* *तस्यैते कथिता ह्यर्था: प्रकाशन्ते महात्मन:॥* ''केवल उन महात्माओं को वैदिक ज्ञान का सारा अर्थ स्वत: प्रकट होता है जिन्हें भगवान् तथा गुरु दोनों पर ही निश्चित श्रद्धा होती है।ÓÓ ( *श्वेताश्वतर उपनिषद्* ६.२३) *यमेवैष वृणुते तेन लवयस्तस्यैष आत्मा विवृणुते तनूं स्वाम्।* ''भगवान् केवल उसे प्राप्त हो पाता है, जिसे वे स्वयं चुनते हैं। ऐसे व्यक्ति को वे अपना स्वरूप प्रकट करते हैं।ÓÓ ( *मुण्डक उपनिषद्* ३.२.३) ये वैदिक आदेश हैं। मनुष्य को चाहिए कि भौतिक शिक्षाप्राप्त विद्वान या राजनीतिज्ञ की शरण ग्रहण न करके स्वरूपसिद्ध गुरु की शरण में जाये। उसे चाहिए कि वह ऐसे व्यकि्त की शरण ले जो भक्ति में संलग्न रहता हो और भौतिक कल्मष से मुक्त हो ( *निष्किञ्चन* )। भगवद्धाम जाने का यही उपाय है।  