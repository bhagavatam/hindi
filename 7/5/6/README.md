**तत्साधु मन्येऽसुरवर्य देहिनां** **सदा समुद्विग्नधियामसद्ग्रहात् ।** **हित्वात्मपातं गृहमन्धकूपं** **वनं गतो यद्धरिमाश्रयेत ॥ ५॥** 

**शब्दार्थ** 

**श्री-प्रह्लाद: उवाच—** **प्रह्लाद महाराज ने कहा** **; तत्—** **वह** **; साधु—** **अत्यन्त उत्तम अथवा जीवन का श्रेष्ठ अंश** **; मन्ये—** **मानता हूँ** **;** **असुर-वर्य—** **हे असुरों के राजा** **; देहिनाम्—** **शरीरधारियों का** **; सदा—** **सदैव** **; समुद्विग्न—** **चिन्ताओं से पूर्ण** **; धियाम्—** **जिसकी** **बुद्धि** **; असत्-ग्रहात्—** **क्षणिक शरीर या शारीरिक सश्बन्धों को असली मानने के कारण (यह सोचते हुए कि मैं यह शरीर हूँ** **और इस शरीर से सश्बन्धित प्रत्येक वस्तु मेरी है)** **; हित्वा—** **त्याग कर** **; आत्म-पातम्—** **स्थान जहाँ जाकर आत्म-साक्षात्कार रुक** **जाता है** **; गृहम्—** **देहात्मबुद्धि या गृहस्थ जीवन** **; अन्ध-कूपम्—** **जो मात्र अंधा कुआँ है (जहाँ जल नहीं होता किन्तु फिर भी लोग** **जल की तलाश करते हैं)** **; वनम्—** **जंगल में** **; गत:—** **जाकर** **; यत्—** **जो** **; हरिम्—** **भगवान् को** **; आश्रयेत—** **शरण लेता है।** **.** 

**प्रह्लाद महाराज ने उत्तर दिया: हे असुरश्रेष्ठ दैत्यराज, जहाँ तक मैंने अपने गुरु से सीखा है,** **ऐसा कोई व्यक्ति जिसने क्षणिक देह तथा क्षणिक गृहस्थ जीवन स्वीकार किया है, वह निश्चय** **ही चिन्ताग्रस्त रहता है, क्योंकि वह ऐसे अंधे कुएँ में गिर जाता है जहाँ जल नहीं रहता, केवल** **कष्ट ही कष्ट मिलते हैं। मनुष्य को चाहिए कि इस स्थिति को त्याग कर वन में चला जाये।** **स्पष्टार्थ यह है कि मनुष्य को चाहिए कि वह वृन्दावन जाये जहाँ केवल कृष्णभावनामृत व्याप्त है** **और इस तरह वह भगवान् की शरण ग्रहण करे।** **तात्पर्य :** हिरण्यकशिपु ने सोचा था कि प्रह्लाद अभी छोटा सा अनुभवहीन बालक मात्र है अतएव वह कुछ ऐसा उत्तर देगा जो मन को भाने वाला होगा, व्यावहारिक नहीं होगा। किन्तु प्रह्लाद महाराज ने उच्च भक्त होने के कारण शिक्षा के सारे गुण प्राप्त कर लिए थे। *यस्यास्ति भक्तिर्भगवत्यकिञ्चना* *सर्वैर्गुणैस्तत्र समासते सुरा:।* *हरावभक्तस्य कुतो महद्गुणा* *मनोरथेनासति धावतो बहि:॥* ''जिसकी कृष्ण में अविचल भक्तिमयी श्रद्धा होती है, वह निरन्तर कृष्ण तथा देवताओं के सारे सद्गुण प्रकट करता रहता है। किन्तु जिसमें भगवान् की भकि्त नहीं होती उसमें सद्गुण नहीं पाये जाते, क्योंकि वह मानसिक कल्पनाओं के द्वारा भौतिक जगत में व्यस्त रहता है, जो भगवान् का बाह्यस्वरूप है।ÓÓ ( *भागवत* ५.१८.१२) तथाकथित शिक्षित दार्शनिक तथा विज्ञानी जो बौद्धिक स्तर को प्राप्त होते हैं, *सत्* अर्थात् शाश्वत तथा *असत्* अर्थात् क्षणिक में अन्तर नहीं कर पाते। वैदिक आदेश है *असतो मा* *ज्योतिर्गम* —प्रत्येक व्यक्ति को चाहिए कि नश्वर स्तर को त्यागकर शाश्वत स्तर को प्राप्त करे। आत्मा शाश्वत है और शाश्वत आत्मा-विषयक कथाएँ वास्तविक ज्ञान हैं। अन्यत्र कहा गया है— *अपश्यताम्* *आत्मतत्त्वं गृहेषु गृहमेधिनाम्* —जो देहात्मबुद्धि से जुड़े रहते हैं और जो भौतिक इन्द्रियसुख के स्तर पर गृहस्थ के रूप में जीवन से चिपके रहते हैं, वे शाश्वत आत्मा के कल्याण को नहीं देख सकते। प्रह्लाद महाराज ने इसकी पुष्टि यह कहकर की कि जो व्यकि्त जीवन में सफलता की आकांक्षा करता है उसे सही स्रोत से तुरन्त यह समझ लेना चाहिए कि उसका स्वार्थ किसमें है और आध्यात्मिक चेतना में वह अपने जीवन को किस प्रकार ढाले। मनुष्य को चाहिए कि वह अपने को कृष्ण का अंश समझे और निश्चित आध्यात्मिक सफलता के लिए उनके चरणकमलों में पूर्णतया समॢपत हो ले। इस भौतिक जगत में प्रत्येक व्यक्ति देहात्मबुद्धि के कारण जन्म-जन्मांतर कठिन जीवन-संघर्ष करता रहता है। अतएव प्रह्लाद महाराज ने संस्तुति की है कि इस बारश्बार जन्म-मृत्यु की भौतिक दशा को रोकने के लिए मनुष्य को वन में चला जाना चाहिए। *वर्णाश्रम* प्रणाली में मनुष्य पहले ब्रह्मचारी बनता है, फिर गृहस्थ, तब वानप्रस्थ और अन्त में संन्यासी। वन जाने का अर्थ है वानप्रस्थ जीवन स्वीकार करना जो गृहस्थ जीवन तथा संन्यास के बीच का जीवन है। जैसाकि *विष्णु-पुराण* (३.८.९) में पुष्टि की गई है— *वर्णाश्रमाचारवता पुरुषेण पर: पुमान्* *विष्णुराराध्यते* —वर्ण तथा आश्रम की प्रथा को स्वीकार करके मनुष्य अपने को भगवान् विष्णु की पूजा करने के स्तर तक बड़ी आसानी से उठा सकता है। अन्यथा यदि वह देहात्मबुदि्ध में रहता जाता है, तो वह इसी संसार में सड़ता रहता है और उसका जीवन व्यर्थ हो जाता है। समाज में ब्राह्मण, क्षत्रिय, वैश्य तथा शूद्र श्रेणियाँ होनी चाहिए और आध्यात्मिक उन्नति के लिए मनुष्य को क्रमश: ब्रह्मचारी, गृहस्थ, वानप्रस्थ तथा संन्यासी बनना चाहिए। प्रह्लाद महाराज ने संस्तुति की कि उनके पिता को वानप्रस्थ जीवन स्वीकार कर लेना चाहिए क्योंकि देहात्मबुद्धि के कारण वे और अधिक आसुरी मनोवृत्ति वाले हो रहे थे। प्रह्लाद महाराज ने अपने पिता से कहा कि उनके लिए वानप्रस्थ जीवन स्वीकार करना श्रेयस्कर होगा, न कि गृहस्थ के रूप में *गृहम् अन्धकूपम्* में गहरे गिरते जाना। अतएव हम अपने कृष्णभावनामृत आन्दोलन में विश्व के समस्त पुरुषों को वृन्दावन आने के लिए तथा यहाँ पर संन्यास जीवन बिताने और कृष्णभावनामृत में उन्नति करने के लिए आमंति्रत करते हैं।  

**श्रीनारद उवाच** 