**ते तु तद्गौरवात्सर्वे त्यक्तक्रीडापरिच्छदा: ।** **बाला अदूषितधियो द्वन्द्वारामेरितेहितै: ॥ ५६॥** **पर्युपासत राजेन्द्र तन्न्यस्तहृदयेक्षणा: ।** **तानाह करुणो मैत्रो महाभागवतोऽसुर: ॥ ५७॥** 

**शब्दार्थ** 

**ते—** **वे** **; तु—** **निस्सन्देह** **; तत्-गौरवात्—** **प्रह्लाद महाराज के शब्दों के प्रति महान् आदर से (उनके भक्त होने के कारण)** **; सर्वे—** **वे सभी** **; त्यक्त—** **त्याग** **; क्रीडा-परिच्छदा:—** **खेलने के खिलौने** **; बाला:—** **लड़के** **; अदूषित-धिय:—** **जिनकी बुद्धि अपने** **पिताओं के समान दूषित नहीं हुई** **; द्वन्द्व—** **द्वैत्य भाव में** **; आराम—** **आनन्द लेने वाले (यथा षण्ड तथा अमर्क जैसे शिक्षक)** **;** **ईरित—** **उपदेशों द्वारा** **; ईहितै:—** **तथा कार्यों से** **; पर्युपासत—** **चारों ओर बैठ गये** **; राज-इन्द्र—** **हे राजा युधिष्ठिर** **; तत्—** **उसको** **;** **न्यस्त—** **त्याग करके** **; हृदय-ईक्षणा:—** **अपने हृदय तथा नेत्र** **; तान्—** **उनको** **; आह—** **बोला** **; करुण:—** **अत्यन्त दयालु** **; मैत्र:—** **असली मित्र** **; महा-भागवत:—** **अत्यन्त पूज्य भक्त** **; असुर:—** **यद्यपि असुर पिता से उत्पन्न प्रह्लाद महाराज।** **.** 

**हे राजा युधिष्ठिर, सारे बालक प्रह्लाद महाराज को अत्यधिक चाहते थे और उनका सश्मान** **करते थे। अपनी अल्पायु के कारण वे अपने शिक्षकों के उपदेशों एवं कार्यों से जितने दूषित नहीं** **हुए थे जबकि उनके शिक्षक निन्दा, द्वैत तथा शारीरिक सुविधा के प्रति आसक्त थे। इस तरह** **सारे बालक अपने-अपने खिलौने छोड़कर प्रह्लाद महाराज की बात सुनने के लिए उनके चारों** **ओर बैठ गये। उनके हृदय तथा नेत्र उन पर टिके थे और वे उन्हें उत्साहपूर्वक देख रहे थे। प्रह्लाद** **महाराज यद्यपि असुर कुल में पैदा हुए थे, किन्तु महान् भक्त थे और वे असुरों की कल्याण-** **कामना करते थे। इस प्रकार उन्होंने उन बालकों को भौतिकतावादी जीवन की व्यर्थता के विषय** **में उपदेश देना प्ररश्भ किया।** **तात्पर्य :** *बाला अदूषित-धिय:* पद बताता है कि बच्चे अल्पायु होने के कारण भौतिकतावादी जीवन से उतने दूषित नहीं थे जितने कि उनके पिता। अतएव प्रह्लाद महाराज ने अपने सहपाठियों की अबोधता का लाभ उठा कर उन्हें आध्यात्मिक जीवन की महत्ता तथा भौतिकतावादी जीवन की असारता का उपदेश देना शुरू किया। यद्यपि षण्ड तथा अमर्क सारे बालकों को धर्म, अर्थ तथा काम सश्बधी भौतिकतावादी जीवन का उपदेश दे रहे थे लेकिन बच्चे अधिक दूषित नहीं हुए थे। अतएव वे कृष्णभावनामृत के विषय में प्रह्लाद महाराज से सुनने के लिए उत्सुक थे। हमारे कृष्णभावनामृत आन्दोलन के कार्यकलापों में गुरुकुल का अत्यधिक महत्त्व है, क्योंकि गुरुकुल के बालकों को बचपन से ही कृष्णभावनामृत के विषय में शिक्षा दी जाती है। वे अपने अन्तस्तल में स्थिर हो जाते हैं और जब वे बड़े होते हैं, तो प्रकृति के गुण उन्हें जीत नहीं पाते। *इस प्रकार श्रीमद्भागवत के सप्तम स्कन्ध के अन्तर्गत ''हिरण्यकशिपु का साधु पुत्र प्रह्लाद* *महाराजÓÓ नामक पाँचवें अध्याय के भक्तिवेदान्त तात्पर्य पूर्ण हुए।* 