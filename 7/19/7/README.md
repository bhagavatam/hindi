**यत्र धर्मदुघा भूमि: सर्वकामदुघा सती ।** **दोग्धि स्माभीप्सितानर्थान्यजमानस्य भारत ॥ ७॥** 

**शब्दार्थ** 

**यत्र—** **जहाँ** **; धर्म-दुघा—** **धर्म हेतु प्रचुर दूध को उत्पन्न करनेवाली** **; भूमि:—** **पृथ्वी** **; सर्व-काम—** **समस्त इच्छाएँ** **; दुघा—** **दूध रूप** **में प्रदान करनेवाली** **; सती—** **गाय** **; दोग्धि स्म—** **पूर्ण किया** **; अभीप्सितान्—** **इच्छाओं को** **; अर्थान्—** **वस्तुएँ** **; यजमानस्य—** **यज्ञकर्ता के** **; भारत—** **हे विदुर।** **.** 

**हे विदुर, उस महान् यज्ञ में सारी भूमि दूध देनेवाली कामधेनु बन गई और इस प्रकार यज्ञ** **सश्पन्न करने से जीवन की समस्त आवश्यकताएँ पूरी होने लगीं।** **तात्पर्य :** इस श्लोक में *धर्मदुघा* शब्द महत्त्वपूर्ण है, जो *कामधेनु* का सूचक है। कामधेनु को *सुरभि* भी कहते हैं। सुरभि गाएँ वैकुण्ठ में पायी जाती हैं और जैसाकि *ब्रह्म संहिता* में कहा गया है, भगवान् श्रीकृष्ण इन गायों के पालन में लगे रहते हैं— *सुरभिरभिपालयन्तम्* । सुरभि गाय को चाहे जितनी बार दुहा जाय और चाहे जितने दूध की आवश्यकता हो, वह देती है। दूध की आवश्यकता अनेक दुग्ध-पदार्थों के बनाने में होती है, विशेष रूप से घी की आवश्यकता बड़े-बड़े यज्ञों में पड़ती है। जब तक हम निर्दिष्टï किय गये गये यज्ञ नहीं करते हमारी जीवन-आवश्यकताएँ रुक जाती हैं। *भगवद्गीता* में पुष्टि हुई है कि ब्रह्माजी ने यज्ञ सहित मानव समाज की सृष्टि की। यज्ञ का अर्थ है भगवान् को तुष्ट रखने के लिए कार्य करना। किन्तु इस युग में ऐसे सुयोग्य ब्राह्मण खोज पाना कठिन है, जो वेदों के अनुसार यज्ञ करा सकें। अत: *श्रीमद्भागवत* में संस्तुति की गई है कि *संकीर्तन-यज्ञ* करके तथा यज्ञ पुरुष भगवान् चैतन्य को प्रसन्न करके मनुष्य प्राचीन समय में यज्ञों से प्राप्त होनेवाले सभी फलों को प्राप्त कर सकता है ( *यज्ञै संकीर्तन-प्रायै:* )। राजा पृथु तथा अन्यों ने बड़े-बड़े यज्ञ सश्पन्न कर के पृथ्वी से जीवन की सभी आवश्यकताएँ प्राप्त कीं। अब फिर से अन्तर्राष्ट्रीय कृष्णभावनामृत संघ ने इस *संकीर्तन-यज्ञ* के आन्दोलन को प्रारश्भ किया है। मनुष्यों को चाहिए कि इस महान् यज्ञ का लाभ उठाए और संघ के कार्यों में सश्मिलित हों। तब किसी प्रकार का अभाव नहीं रहेगा। यदि *संकीर्तन-यज्ञ* किया जाये तो औद्योगिक उपक्रमों में भी कोई कठिनाई नहीं रहेगी। अत: इस पद्धति का जीवन के समस्त अंगों—सामाजिक, राजनीतिक, औद्योगिक, व्यापारिक आदि—में सूत्रपात किया जाना चाहिए। तब सभी कुछ शान्तिपूर्वक तथा सरलता से चलने लगेगा।  