**वीरश्चाश्वमुपादाय पितृयज्ञमथाव्रजत् ।** **तदवद्यं हरे रूपं जगृहुज्र्ञानदुर्बला: ॥ २२॥** 

**शब्दार्थ** 

**वीर:—** **राजा पृथु का पुत्र** **; च—** **भी** **; अश्वम्—** **घोड़े को** **; उपादाय—** **लेकर** **; पितृ-यज्ञम्—** **अपने पिता के यज्ञस्थल पर** **; अथ—** **तत्पश्चात्** **; अव्रजत्—** **गया** **; तत्—** **वह** **; अवद्यम्—** **निन्दनीय** **; हरे:—** **इन्द्र का** **; रूपम्—** **वेश** **; जगृहु:—** **ग्रहण कर लिया** **; ज्ञान-** **दुर्बला:—** **जिनमें ज्ञान की कमी है।** **.** 

**तब परम वीर पृथु-पुत्र विजिताश्व पुन: वह घोड़ा लेकर अपने पिता के यज्ञ स्थल पर लौट** **आया। उसी काल से, कुछ अल्पज्ञानी पुरुष छद्म संन्यासी का वेष धारण करने लगे हैं। राजा इन्द्र** **ने ही इसका सूत्रपात किया था।** **तात्पर्य :** अनन्त काल से संन्यासी त्रिदण्ड धारण करते रहे हैं। बाद में शंकराचार्य ने एकदण्डी संन्यास का सूत्रपात किया। त्रिदण्डी संन्यासी वैष्णव संन्यासी होता है और एकदण्डी संन्यासी मायावादी संन्यासी होता है। संन्यासियों के और भी अनेक प्रकार हैं, किन्तु वे वैदिक कर्मकाण्डों द्वारा मान्य नहीं हैं। इन्द्र ने एक छद्म संन्यास का सूत्रपात करके राजा पृथु के पुत्र विजिताश्व से अपने को छिपाने का यत्न किया। अब तो कई प्रकार के संन्यासी हैं। कुछ नंगे रहते हैं, तो कुछ एक कपाल तथा त्रिशूल धारण किये रहते हैं और *कापालिक* कहलाते हैं। इन सभी का सूत्रपात निरर्थक परिस्थितियों में हुआ। जो अल्पज्ञानी हैं, वे ही इन्हें संन्यासी मानते हैं, यद्यपि ये आध्यात्मिक प्रगति के लिए प्रामाणिक पथप्रदर्शक नहीं होते। इस समय कुछ मिशनरी संस्थाओं ने वैदिक अनुष्ठानों को जाने बिना, कुछ संन्यासी बनाये हैं, जो पापकर्म करते रहते हैं। शाषों में जिन पापकर्मों को वॢजत किया गया है वे हैं—अवैध मैथुन, मादक द्रव्य सेवन, मांसाहार तथा द्यूतक्रीड़ा। ये तथाकथित संन्यासी इन सभी कृत्यों में लगे रहते हैं। वे मांस, मछली, अंडा तथा सभी कुछ खाते हैं। वे यह बहाना करके सुरापान करते हैं कि बिना शराब, मछली तथा मांस के आर्कटिक क्षेत्र के निकटवर्ती ठंडे प्रदेशों में रहना कठिन है। ये संन्यासी दीनों की सेवा के नाम पर पापकर्म करते हैं, जिससे बेचारे पशुओं का वध होता है और वे इन संन्यासियों के पेट में चले जाते हैं। जैसाकि निश्नलिखित श्लोकों में कहा गया है, ये संन्यासी नहीं, पाखण्डी हैं। वैदिक साहित्य कहता है कि जो पुरुष भगवान् नारायण को शिव या ब्रह्मा के समकक्ष रखता है, वह तुरन्त पाखण्डी हो जाता है। पुराणों का कथन है— *यस्तु नारायणं देवं ब्रह्मारुद्रादिदैवतै:।* *समत्वेनैव वीक्षेत स पाषण्डी भवेद् ध्रुवम्॥* कलियुग में पाखण्डियों का बोलबाला है। किन्तु चैतन्य महाप्रभु ने अपना संकीर्तन-आन्दोलन चला कर इन पाखण्डियों का अन्त करने का प्रयास किया है। जो लोग अन्तर्राष्ट्रीय कृष्णभावनामृत संघ द्वारा चलाये जा रहे संकीर्तन-आन्दोलन का लाभ उठाते हैं, वे अपने को इन पाखण्डियों से बचा सकेंगे।  