**परे ब्रह्मणि चात्मानं परं ब्रह्म तथात्मनि ।** **वीक्षमाणो विहायेक्षामस्मादुपरराम ह ॥ ४२॥** 

**शब्दार्थ** 

**परे—** **दिव्य** **; ब्रह्मणि—** **ब्रह्म में** **; च—** **तथा** **; आत्मानम्—** **आत्मा को** **; परम्—** **परम** **; ब्रह्म—** **ब्रह्म** **; तथा—** **भी** **; आत्मनि—** **अपने में** **;** **वीक्षमाण:—** **देखते हुए** **; विहाय—** **त्याग कर** **; ईक्षाम्—** **अन्तर** **; अस्मात्—** **इस विधि से** **; उपरराम—** **शान्त हो गया** **; ह—** **निश्चय** **ही।** **.** 

**इस प्रकार राजा मलयध्वज परमात्मा को अपने पास बैठा हुआ और स्वयं आत्मा रूप को** **परमात्मा के निकट बैठा हुआ देख सकता था। चूँकि वे दोनों साथ-साथ थे, अत: उनके स्वार्थों** **का भिन्न होना आवश्यक न था। इस प्रकार उसने ऐसे कार्य करने बन्द कर दिये।** **तात्पर्य :** भक्ति की सिद्धावस्था में भक्त अपने तथा भगवान् के स्वार्थों में कोई अन्तर नहीं देखता। दोनों के स्वार्थ एकाकार हो जाते हैं। वह जो कुछ भी करता है, भगवान् के हित में करता है। साथ ही वह प्रत्येक वस्तु को परमात्मा में और परमात्मा को हर वस्तु में देखता है। इस अवस्था को प्राप्त हो जाने पर उसे आध्यात्मिक तथा भौतिक जगतों में कोई अन्तर नहीं दिखता। यह भौतिक जगत परमेश्वर की बहिरंगा शक्ति होने के कारण उसके लिए आध्यात्मिक जगत बन जाता है। पूर्ण भक्त के लिए शक्ति तथा शक्तिमान में कोई अन्तर नहीं है। इस प्रकार तथाकथित भौतिक जगत आध्याति्मक जगत बन जाता है ( *सर्वं खल्विदं ब्रह्म* )। प्रत्येक वस्तु भगवान् की सेवा के लिए है और निपुण भक्त किसी भी तथाकथित वस्तु का उपयोग भगवान् की सेवा के लिए कर सकता है। आध्यात्मिक पद को प्राप्त किये बिना कोई भी भगवान् की सेवा नहीं कर सकता। इस प्रकार यदि किसी तथाकथित भौतिक वस्तु को भगवान् की सेवा में प्रयुक्त कर लिया जाये तो वह भौतिक नहीं रह जाती। इस प्रकार शुद्ध भक्त की पूर्ण ²ष्टि चारों दिशाओं में देखती है।  