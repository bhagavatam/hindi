**उपयेमे वीर्यपणां वैदर्भीं मलयध्वज: ।** **युधि निॢजत्य राजन्यान्पाण्ड्य: परपुरञ्जय: ॥ २९॥** 

**शब्दार्थ** 

**उपयेमे—** **विवाह किया** **; वीर्य—** **शौर्य का** **; पणाम्—** **पुरस्कार** **; वैदर्भीम्—** **विदर्भ की कन्या** **; मलय-ध्वज:—** **मलयध्वज** **; युधि—** **युद्ध में** **; निॢजत्य—** **विजयी होकर** **; राजन्यान्—** **अन्य राजकुमार** **; पाण्ड्य:—** **पाण्डु देश में उत्पन्न अथवा सर्वश्रेष्ठ विद्वान** **; पर—** **दिव्य** **; पुरम्—** **नगरी** **; जय:—** **विजेता।** **.** 

**यह निश्चय हुआ था कि राजा विदर्भ की कन्या वैदर्भी का विवाह अत्यन्त शकि्तशाली पुरुष** **मलयध्वज के साथ किया जाये जो पाण्डुदेश का रहने वाला था। उसने अन्य राजकुमारों को** **पराजित करके राजा विदर्भ की कन्या के साथ विवाह कर लिया।** **तात्पर्य :** क्षत्रियों में प्रचलन है कि किसी राजकुमारी का विवाह कुछ शर्तों के अन्तर्गत किया जाये। उदाहरणार्थ, द्रौपदी का विवाह उसके साथ होना था, जो मछली की परछाईं देख कर उसे बाण द्वारा वेध देगा। इसी तरह श्रीकृष्ण ने सात बलवान साँड़ों को हरा कर अपनी एक रानी को प्राप्त किया था। यह वैदिक प्रथा थी कि राजा अपनी कन्या का विवाह कुछ शर्तों के साथ करे। राजा विदर्भ की कन्या वैदर्भी एक परम भक्त तथा शक्तिशाली राजा को प्रदान की गई थी। चूँकि मलयध्वज एक शक्तिशाली राजा तथा महान् भक्त था, इसलिए वह सारी शर्तों को पूरा करता था। मलयध्वज नाम ही ऐसे भक्त का सूचक है, जो मलय पर्वत की भाँति अटल हो और अपने प्रचार से अन्य भक्तों को भी अटल बनाये। ऐसा महाभागवत अपनी बात को सभी को मनवा सकता है। प्रबल भक्त अन्य समस्त आध्यात्मिक विचारधाराओं—यथा ज्ञान, कर्म तथा योग के विरुद्ध प्रचार करता है। वह अपनी भक्ति- पताका फहराकर अन्य आध्यात्मिक विचारधाराओं को जीतने पर अटल रहता है। जब भी एक भक्त तथा अभक्त में शाषार्थ होता है, तो शुद्ध प्रबल भक्त सदैव विजयी होता है। *पाण्ड्य* शब्द *पण्डा* से बना है, जिसका अर्थ है ''ज्ञानÓÓ। जब तक कोई शीर्षस्थ विद्वान् न हो वह अभक्तिपूर्ण विचारों पर विजय नहीं पा सकता। *पर* शब्द का अर्थ है ''दिव्यÓÓ तथा *पुर* शब्द का अर्थ है ''नगरीÓÓ। *पर-पुर* वैकुण्ठ है और *जय* शब्द जीतने वाले का सूचक है। इसका अर्थ यह हुआ कि शुद्ध भक्त यदि भक्ति में प्रबल है और उसने सभी अभक्तिपूर्ण विचारों पर विजय पा ली है, तो वह वैकुण्ठ को भी जीत सकता है। दूसरे शब्दों में, केवल भक्ति के द्वारा वैकुण्ठ को जीता जा सकता है। भगवान् को अजित कहा गया है, किन्तु एक प्रबल भक्त अपनी ²ढ़ भकि्त तथा सच्ची अनुरकि्त से भगवान् को भी जीत लेता है। भगवान् कृष्ण सबों के लिए साक्षात् भय हैं, किन्तु स्वेच्छा से वे यशोदा माता की छड़ी से भी भयभीत होते हैं। कृष्ण को उनके भक्त के अतिरिक्त अन्य कोई नहीं जीत सकता। ऐसे ही एक भक्त ने राजा विदर्भ की कन्या के साथ विवाह किया।  