**त एकदा तु रभसा पुरञ्जनपुरीं नृप ।** **रुरुधुर्भौमभोगाढ्यां जरत्पन्नगपालिताम् ॥ २॥** 

**शब्दार्थ** 

**ते—** **वे** **; एकदा—** **एक बार** **; तु—** **तब** **; रभसा—** **अत्यन्त वेग से** **; पुरञ्जन-पुरीम्—** **पुरञ्जन की नगरी को** **; नृप—** **हे राजा** **; रुरुधु:—** **घेर लिया** **; भौम-भोग-आढ्याम्—** **इन्द्रियभोग से परिपूर्ण** **; जरत्—** **बूढ़ा** **; पन्नग—** **सर्प द्वारा** **; पालिताम्—** **सुरक्षित।** **.** 

**एक बार इन भयानक सैनिकों ने पुरञ्जन-नगरी पर बड़े वेग से आक्रमण किया। यद्यपि यह** **नगरी भोग की सारी सामग्री से परिपूर्ण थी, किन्तु इसकी रखवाली एक बूढ़ा सर्प कर रहा था।** **तात्पर्य :** इन्द्रियतृप्ति में संलग्न रहने से शरीर दिन प्रतिदिन जर्जर होता जाता है। अन्त में शक्ति इतनी क्षीण हो जाती है कि इसकी तुलना बूढ़े सर्प से की जाती है। पहले ही प्राण की तुलना सर्प से की जा चुकी है। जब शरीर के भीतर का प्राण क्षीण होने लगता है, तो शरीर भी क्षीण हो जाता है। इस समय मृत्यु के लक्षण चारों ओर मँडराने लगते हैं—अर्थात् यमराज के भयानक दूत दिखने लगते हैं और घोर आक्रमण करने लगते हैं। वैदिक प्रथा के अनुसार ऐसी अवस्था प्राप्त होने के पूर्व ही मनुष्य को घर छोड़कर ईश्वर के सन्देश का उपदेश करने के लिए आजीवन संन्यास ग्रहण कर लेना चाहिए। किन्तु यदि मनुष्य घर पर रहता है और उसकी प्रिया पत्नी तथा पुत्र उसकी सेवा करते हैं, तो इन्द्रिय- तृप्ति के कारण वह निश्चय ही क्षीण होता चला जाता है और जब अन्त में मृत्यु आती है, तो ऐसा मनुष्य अपने पीछे आध्यात्मिक सश्पति्त विहीन शरीर छोड़ जाता है। वर्तमान समय में तो बूढ़ा से बूढ़ा व्यक्ति भी अपने परिवार को नहीं छोड़ता, वह अपनी पत्नी, बच्चों, धन, ऐश्वर्य, घर इत्यादि से बँधा रहता है। इस प्रकार जीवन के अन्तकाल में मनुष्य को चिन्ता रहती है कि उसकी पत्नी की रक्षा कैसे होगी और वह परिवार को कैसे सँभालेगी। इस प्रकार सामान्यत: मृत्यु के पूर्व लोग अपनी पत्नी के विषय में सोचते हैं। *भगवद्गीता* के (८.६) अनुसार— *यं यं वापि स्मरन्भावं त्यजत्यन्ते कलेवरम्।* *तं तमेवैति कौन्तेय सदा तद्भावभावित:॥* ''मरते समय मनुष्य जिस किसी स्थिति के विषय में स्मरण करता है, उस स्थिति को वह निश्चित रूप से प्राप्त करता है।ÓÓ जीवन के अन्तकाल में मनुष्य सोचता है कि सारे जीवन में उसने क्या-क्या किया है और इस तरह जीवन के अन्त में उसके जो भी विचार तथा इच्छाएँ होती हैं उसी के अनुसार उसे दूसरा शरीर (देहान्तर) प्राप्त होता है। जो जीवन-भर घर में ही लिप्त रहता है उसके लिए स्वाभाविक है कि अन्तकाल में अपनी प्राणप्रिया पत्नी के विषय में सोचे। अत: अगले जीवन में उसे षी का शरीर प्राप्त होता है और साथ में उसे पुण्य या पापकर्मों का फल भी मिलता है। इस अध्याय में राजा पुरञ्जन द्वारा षी-देह प्राप्ति के विषय में विस्तार से बताया गया है।  