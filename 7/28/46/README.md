**आत्मानं शोचती दीनमबन्धुं विक्लवाश्रुभि: ।** **स्तनावासिच्य विपिने सुस्वरं प्ररुरोद सा ॥ ४७॥** 

**शब्दार्थ** 

**आत्मानम्—** **अपने विषय में** **; शोचती—** **विलाप करती** **; दीनम्—** **दुखियारी** **; अबन्धुम्—** **बिना मित्र के** **; विक्लव—** **भग्नहृदया** **;** **अश्रुभि:—** **आँसुओं से** **; स्तनौ—** **उसके स्तन** **; आसिच्य—** **भिगोती** **; विपिने—** **जंगल में** **; सुस्वरम्—** **जोर से** **; प्ररुरोद—** **रोने लगी** **;** **सा—** **वह।** **.** 

**जंगल में अकेली तथा विधवा जाने पर विदर्भ की पुत्री विलाप करने लगी; उसके आँसू** **निरन्तर झड़ रहे थे जिससे उसके स्तन भीग गये थे और वह जोर-जोर से रो रही थी।** **तात्पर्य :** प्रतीकात्मक रूप में रानी को राजा की शिष्या माना गया है, अत: जब गुरु का मत्र्य शरीर छूटता है, तो शिष्य को उसी प्रकार रोना चाहिए जिस प्रकार राजा के मरने पर रानी रोती है। किन्तु शिष्य तथा गुरु कभी विलग नहीं होते, क्योंकि जब तक शिष्य गुरु के आदेशों का ²ढ़ता से पालन करता रहता है तब तक गुरु शिष्य के साथ रहता है। यह *वाणी* (शब्दों) की संगति कहलाती है। भौतिक उपस्थिति *वपु:* कहलाती है। जब तक गुरु भौतिक रूप में उपस्थित रहे, शिष्य को चाहिए कि गुरु के भौतिक शरीर की सेवा करे और जब उसका भौतिक शरीर न रहे तो शिष्य को चाहिए कि गुरु के आदेशों का पालन करे।  