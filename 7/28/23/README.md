**पशुवद्यवनैरेष नीयमान: स्वकं क्षयम् ।** **अन्वद्रवन्ननुपथा: शोचन्तो भृशमातुरा: ॥ २३॥** 

**शब्दार्थ** 

**पशु-वत्—** **पशु के समान** **; यवनै:—** **यवनों के द्वारा** **; एष:—** **यह, पुरञ्जन** **; नीयमान:—** **बन्दी बनाकर ले जाया गया** **; स्वकम्—** **अपने** **; क्षयम्—** **घर** **; अन्वद्रवन्—** **पीछे-पीछे** **; अनुपथा:—** **उसके सेवक** **; शोचन्त:—** **विलाप करते** **; भृशम्—** **अत्यधिक** **;** **आतुरा:—** **अत्यन्त दुखी।** **.** 

**जब यवनगण राजा पुरञ्जन को पशु की भाँति बाँधकर उसे अपने स्थान को ले जाने लगे तो** **राजा के अनुचर अत्यन्त शोकाकुल हो उठे। उन्हें भी विलाप करते हुए राजा के साथ-साथ जाना** **पड़ा।** **तात्पर्य :** जब यमराज तथा उसके दूत जीव को न्याय के स्थल ले जाते हैं, तो प्राण, इच्छाएँ आदि भी जीव के अनुचर के रूप में उसके साथ जाती हैं। इसकी पुष्टि वेदों में हुई है। जब जीव यमराज द्वारा बन्दी बना कर ले जाया जाता है ( *तम् उत्क्रामन्तम्* ) तो प्राण भी उसके साथ चला जाता है ( *प्राणोऽनूत्क्रामति* ) और जब प्राण निकल जाता है ( *प्राणम् अनूत्क्रामन्तम्* ) तो सारी इन्द्रियां ( *सर्वे* *प्राणा:* ) भी साथ चली जाती हैं ( *अनुत्क्रामन्ति* )। जब जीवात्मा तथा प्राण निकल जाते हैं, तो पंचतत्त्वों से उत्पन्न पदार्थ का ङ्क्षपड पीछे छूटा रह जाता है। तब जीवात्मा न्यायालय में पहुँचता है, जहाँ यमराज तय करता है कि उसे कैसा शरीर मिले। आधुनिक विज्ञानी इस विधि से अपरिचित हैं। प्रत्येक जीव इस जन्म में अपने कर्मों के लिए उत्तरदायी है और मृत्यु के बाद उसे यमराज के दरबार में ले जाया जाता है जहाँ वह यह तय करता है कि उसे किस तरह का अगला शरीर मिले। यद्यपि स्थूल शरीर छूट जाता है, किन्तु जीवात्मा तथा उसकी इच्छाएँ एवं उसके विगत कर्मों के फल उसके साथ- साथ जाते हैं। यह तो यमराज पर निर्भर करता है कि पिछले कर्मों के अनुसार वह उसे कैसा शरीर प्रदान करे।  