**एवं कृपणया बुद्ध्या शोचन्तमतदर्हणम् ।** **ग्रहीतुं कृतधीरेनं भयनामावयपद्यत ॥ २२॥** 

**शब्दार्थ** 

**एवम्—** **इस प्रकार** **; कृपणया—** **दीन** **; बुद्ध्या—** **बुद्धि से** **; शोचन्तम्—** **पछताते हुए** **; अ-तत्-अर्हणम्—** **जिस पर उसे नहीं पछताना** **चाहिए था** **; ग्रहीतुम्—** **बन्दी बनाने के लिए** **; कृत-धी:—** **²ढ़संकल्प यवनराज** **; एनम्—** **उसको** **; भय-नामा—** **भय नामक** **;** **अवयपद्यत—** **तुरन्त आ गया।** **.** 

**यद्यपि राजा पुरञ्जन को अपनी पत्नी तथा बच्चों के भाग्य के विषय में पश्चात्ताप नहीं करना** **चाहिए था फिर भी उसने अपनी दीन बुद्धि के कारण ऐसा किया। उसी समय, भय नामक** **यवनराज उसे बन्दी करने के लिए तुरन्त निकट आ धमका।** **तात्पर्य :** मूर्ख लोग यह नहीं जानते कि प्रत्येक जीव अपने कर्मों तथा कर्म फलों के लिए उत्तरदायी है। जब तक जीव छोटे बच्चे या अबोध बालक के रूप में रहता है तब तक माता-पिता का यह कर्तव्य होता है कि वे उसे जीवन के मूल्यों की सही जानकारी दें; जब वह बड़ा हो जाये तो उसे जीवन के सारे कार्य करने के लिए छोड़ देना चाहिए। माता-पिता मृत्यु के पश्चात् अपनी सन्तान की सहायता नहीं कर सकते। पिता अपनी सन्तानों की तुरन्त सहायता के लिए कुछ सश्पत्ति जोड़ सकता है, किन्तु उसे इन विचारों में डूबा नहीं रहना चाहिए कि उसकी मृत्यु के पश्चात् उसके परिवार का भरण-पोषण कैसे होगा। बद्धजीव का यही रोग है। वह न केवल अपनी इन्द्रियतृप्ति के लिए पापकर्म करता है, वरन् मरने के पश्चात् अपनी सन्तान के लिए इतना धन छोड़ जाना चाहता है कि वे भी इसे इन्द्रियतृप्ति में अच्छी तरह खर्च कर सकें। जो भी हो, प्रत्येक प्राणी मृत्यु से भयभीत रहता है, इसीलिए मृत्यु को भय कहा गया है। यद्यपि राजा पुरञ्जन अपनी पत्नी तथा सन्तान के विषय में सोचने में लगा हुआ था, किन्तु मृत्यु ने इसकी प्रतीक्षा नहीं की। मृत्यु किसी मनुष्य की प्रतीक्षा नहीं करती, वह अपना कार्य तुरन्त निपटाती है। चूँकि मृत्यु बिना किसी हिचक के जीव को अपने साथ ले जाती है, अत: नास्तिकों के लिए यह चरम ईश्वर- साक्षात्कार है। जो ईश-चेतना को भुलाकर मात्र अपने देश, समाज और रिश्तेदारों के बारे में ही सोचते हुए जीवन बर्बाद करते रहते हैं। इस श्लोक में *अतद्-अर्हणम्* अत्यन्त सार्थक है, क्योंकि इसका अर्थ है कि मनुष्य को अपने परिवार के सदस्यों, देशवासियों तथा समाज के कल्याणकार्यों में अत्यधिक व्यस्त नहीं होना चाहिए। इनसे मनुष्य का आध्यात्मिक विकास नहीं होता। दुर्भाग्यवश आज के समाज में तथाकथित शिक्षित व्यकि्तयों को आध्यात्मिक उन्नति के विषय में कोई ज्ञान नहीं है। यद्यपि मनुष्य जीवन पाकर उन्हें आध्यात्मिक उन्नति करने का अवसर मिलता है, किन्तु वे कृपण के कृपण बने रहते हैं। वे अपने सश्बन्धियों, देशवासियों, समाज इत्यादि के विषय में ही सोच-सोचकर अपने जीवन को अनुचित ढंग से उपयोग में लाकर इसे बर्बाद करते रहते हैं। मनुष्य का वास्तविक कर्तव्य है कि वह मृत्यु पर विजय पाना सीखे। श्रीकृष्ण ने *भगवद्गीता* (४.९) ** में मृत्यु को जीतने की विधि बताई है— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो मेरे प्राकट्य तथा कर्मों की दिव्य प्रकृति को भलीभाँति जानता है, वह शरीर त्यागने के बाद इस जगत में पुन: जन्म नहीं लेता, वरन् वह मेरे शाश्वत धाम को प्राप्त होता है।ÓÓ जो पूर्ण रुप से कृष्णभावनाभावित है, वह इस शरीर को त्यागने के बाद दूसरा शरीर धारण नहीं करता, वरन् भगवान् के धाम वापस जाता है। प्रत्येक व्यक्ति को यह सिद्धि प्राप्त करने का प्रयास करना चाहिए। दुर्भाग्यवश ऐसा न करके लोग समाज, मित्रता, प्यार तथा सश्बन्धियों के विचार में मग्न रहते हैं। किन्तु यह कृष्णभावनामृत-आन्दोलन सारे विश्व के लोगों को मृत्यु को जीतने की शिक्षा दे रहा है। *हङ्क्षर बिना न सृङ्क्षत तरन्ति।* भगवान् की शरण ग्रहण किये बिना कोई मृत्यु पर विजय प्राप्त नहीं कर सकता।  