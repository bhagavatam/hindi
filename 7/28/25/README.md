**विकृष्यमाण: प्रसभं यवनेन बलीयसा ।** **नाविन्दत्तमसाविष्ट: सखायं सुहृदं पुर: ॥ २५॥** 

**शब्दार्थ** 

**विकृष्यमाण:—** **खींचे जाने पर** **; प्रसभम्—** **बलपूर्वक** **; यवनेन—** **यवन के द्वारा** **; बलीयसा—** **अत्यन्त शक्तिशाली** **; न अविन्दत्—** **स्मरण नहीं कर सकता** **; तमसा—** **तमोगुण से** **; आविष्ट:—** **आच्छादित होने से** **; सखायम्—** **अपने मित्र को** **; सुहृदम्—** **शुभैषी** **;** **पुर:—** **प्रारश्भ से।** **.** 

**जब राजा पुरञ्जन शक्तिशाली यवन द्वारा बलपूर्वक घसीटा जा रहा था, तब भी अपनी निरी** **मूर्खता के कारण वह अपने मित्र तथा हितैषी परमात्मा का स्मरण नहीं कर सका।** **तात्पर्य :** *भगवद्गीता* (५.२९) ** में भगवान् कृष्ण कहते हैं— *भोक्तारं यज्ञतपसां सर्वलोकमहेŸवरम्।* *सुहृदं सर्वभूतानां ज्ञात्वा मां शान्तिमृच्छति॥* यदि मनुष्य केवल तीन बातें जानता है—कि भगवान् श्रीकृष्ण ही परम भोक्ता हैं, वे ही प्रत्येक वस्तु के स्वामी हैं और वे प्रत्येक जीव के परम मित्र हैं—तो वह पूर्ण कृष्णचेतना में रह सकता है और सुखी तथा सन्तुष्ट रह सकता है। यदि मनुष्य इसे नहीं जानता और देहात्मबुदि्ध से कार्य करता है, तो वह प्रकृति द्वारा प्रदत्त विपति्तयों द्वारा सदैव सताया जाता है। वास्तव में परमेश्वर सबों के निकट बैठा हुआ है। *ईश्वर: सर्वभूतानां हृद्देशेऽर्जुन तिष्ठति* ( *भगवद्गीता* १८.६१)। जीवात्मा तथा परमात्मा एक ही वृक्ष में पास-पास बैठे हुए हैं, किन्तु मूर्ख जीवात्मा प्राकृतिक नियमों द्वारा प्रताडि़त होने पर भी अपनी रक्षा के लिए भगवान् की ओर ²ष्टि नहीं डालता। वह अपने को प्रकृति के कठोर से कठोर नियम का सामना करने में समर्थ मानता है। किन्तु ऐसा सश्भव नहीं है। जीवात्मा को परमेश्वर की ओर उन्मुख होना पड़ेगा और उनकी शरण लेनी होगी। तभी वह यवन या यमराज के शक्तिशाली आक्रमण से बचा रह सकता है। इस श्लोक का *सखायम्* (मित्र) शब्द महत्त्वपूर्ण है, क्योंकि ईश्वर सदैव जीवात्मा के निकट स्थित है। परमेश्वर को *सुहृदम्* (हितैषी) भी कहा गया है। परमेश्वर माता अथवा पिता की भाँति सदैव हितैषी है। भले ही पुत्र कितने अपराध क्यों न करे, माता-पिता सदैव उसके हितैषी बने रहते हैं। इसी प्रकार अपने समस्त पापों और भगवान् की इच्छाओं का उल्लंघन करने के बावजूद यदि हम अपने को उनके प्रति समॢपत कर देते हैं, तो तुरन्त भौतिक प्रकृति की कठिनाइयों से वे हमारी रक्षा करते हैं। इसकी पुष्टि *भगवद्गीता* में हुई है ( *मामेव ये प्रपद्यन्ते मायामेतां तरन्ति ते* )। दुर्भाग्यवश कुसंगति तथा इन्द्रियतृप्ति के प्रति अत्यधिक आसक्ति के कारण हम अपने परम मित्र परमेश्वर को स्मरण नहीं कर पाते।  