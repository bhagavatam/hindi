**प्रबोधयति माविज्ञं व्युषिते शोककॢशता ।** **वत्र्मैतद्गृहमेधीयं वीरसूरपि नेष्यति ॥ २०॥** 

**शब्दार्थ** 

**प्रबोधयति—** **अच्छी सलाह देती है** **; मा—** **मुझको** **; अविज्ञम्—** **मूर्ख** **; व्युषिते—** **मेरे बाहर जाने पर** **; शोक—** **शोक से** **; कॢशता—** **दुख से सूखी हुई** **; वत्र्म—** **रास्ता** **; एतत्—** **यह** **; गृह-मेधीयम्—** **गृहस्थी के कार्यों का** **; वीर-सू:—** **वीरों की जननी** **; अपि—** **यद्यपि** **;** **नेष्यति—** **क्या कर सकेगी।** **.** 

**राजा पुरञ्जन सोचता रहा कि उसके मोहग्रस्त होने पर किस तरह उसकी पत्नी उसे अच्छी** **सलाह देती थी और उसके घर से बाहर चले जाने पर वह कितनी दुखी हो जाती थी। यद्यपि वह** **अनेक पुत्रों एवं वीरों की माता थी तो भी राजा को डर था कि वह गृहस्थी का भार नहीं ढो** **सकेगी।** **तात्पर्य :** मृत्यु के समय राजा पुरञ्जन अपनी पत्नी के विषय में सोच रहा था। यह दूषित चेतना कहलाती है। जैसाकि भगवान् श्रीकृष्ण ने *भगवद्गीता* (१५.७) ** में बतलाया है— *ममैवांशो जीवलोके जीवभूत: सनातन:।* *मन: षष्ठानीन्द्रियाणि प्रकृतिस्थानि कर्षति॥* ''इस बद्ध जगत में जितने जीव हैं, वे मेरे शाश्वत अंश हैं। बद्धजीवन के कारण वे मन समेत छहों इन्द्रियों द्वारा अत्यधिक श्रम में लगे हुए हैं।ÓÓ जीव आखिर परमेश्वर श्रीकृष्ण का ही अंश है। गुणात्मक रूप से कृष्ण तथा जीव की स्वाभाविक स्थितियाँ एक सी हैं; अन्तर केवल इतना ही है कि जीवात्मा सदैव परमात्मा का सूक्ष्म कण है। *ममैवांशो जीवलोके जीवभूत: सनातन:।* इस बद्ध जीवन के संसार में परमात्मा का अंश, यह जीवात्मा, अपने दूषित मन तथा चेतना के कारण संघर्ष में लगा रहता है। परमेश्वर का अंश होने से यह आशा की जाती है कि जीवात्मा श्रीकृष्ण के विषय में सोचेगा, किन्तु यहाँ पर हम देखते हैं कि जीवस्वरूप राजा पुरञ्जन केवल षी के विषय में सोच रहा है। किसी इन्द्रिय विषय में ऐसी मानसिक व्यस्तता के कारण ही जीव को इस भौतिक संसार में जीवन-संघर्ष करना पड़ता है। चूँकि राजा पुरञ्जन अपनी पत्नी के विषय में सोचता है, अत: इस जगत में उसका जीवन-संघर्ष उसकी मृत्यु के साथ समाप्त नहीं होगा। जैसाकि अगले श्लोकों से विदित होगा, उसे अपनी पत्नी के ही विचार में लीन रहने के कारण अगले जन्म में षी का शरीर धारण करना पड़ा। इस प्रकार सामाजिक, राजनीतिक, छद्मधाॢमक, राष्ट्रीय तथा जातीय भावों में मन को लीन रखना ही बन्धन का कारण है। इस बन्धन से छुटकारा पाने के लिए मनुष्य को अपने जीवनकाल में अपने कार्यकलापों को बदलना पड़ता है। इसकी पुष्टि *भगवद्गीता* (३.९) ** में हुई है— *यज्ञार्थात्कर्मणोऽन्यत्र लोकोऽयं कर्मबन्धन:।* यदि हम इसी जीवन में अपनी चेतना नहीं बदलते तो जो कुछ भी हम सामाजिक, राजनीतिक, धाॢमक तथा राष्ट्रीय कल्याण के नाम पर कार्य करते हैं वह सब हमारे बन्धन का कारण बनता है। इसका अर्थ यह हुआ कि हमें आगे भी भौतिक बद्धजीवन बिताना पड़ता है। जैसाकि *भगवद्गीता* (१५.७) ** में कहा गया है— *मन: षष्ठानीन्द्रियाणि* *प्रकृतिस्थानि कर्षति।* जब मन तथा इन्द्रियाँ भौतिक कार्यों में लगी रहती हैं, तो जीवन-संघर्ष करना पड़ता है और सुख के लिए संघर्ष करना पड़ता है। प्रत्येक जीवन में मनुष्य सुखी रहने के लिए संघर्ष करता है। वास्तव में इस संसार में कोई भी सुखी नहीं है किन्तु संघर्ष से सुख की झूठी प्रतीति होती है। मनुष्य को कठिन श्रम करना पड़ता है और जब उसे परिश्रम का फल मिलता है, तो वह स्वयं को सुखी अनुभव करता है। इस संसार में कोई यह यहीं जानता कि वास्तविक सुख क्या है। *सुखं* *आत्यन्तिकं यत्तद्बुद्धिग्राह्यमतीनि्द्रयम्* ( *भगवद्गीता* ६.२१)। वास्तविक सुख का बोध तो दिव्य इन्द्रियों द्वारा होता है। किन्तु जब तक मनुष्य शुद्ध नहीं होता, दिव्य इन्द्रियाँ प्रकट नहीं होतीं, अत: इन्द्रियों को शुद्ध करने के लिए मनुष्य को कृष्णभक्ति करनी चाहिए और इन्द्रियों को भगवान् की सेवा में लगाना चाहिए। तभी वास्तविक सुख मिलेगा तथा मुक्ति प्राप्त होगी। *भगवद्गीता* (१५.८) ** में कहा गया है— *शरीरं यदवाप्नोति यच्चाप्युत्क्रामतीश्वर:।* *गृहीत्वैतानि संयाति वायुर्गन्धानिवाशयात्॥* ''जिस प्रकार वायु गन्ध को वहन करती है उसी प्रकार जीव इस संसार में जीवन सश्बन्धी विविध विचारों को एक शरीर से दूसरे शरीर में ढोता है।ÓÓ यदि वायु किसी गुलाब के बगीचे से होकर बहती है, तो वह गुलाब की सुगन्ध ग्रहण करती है और यदि किसी गन्दे स्थान से होकर बहती है, तो अपने साथ दुर्गन्ध ले जाती है। इसी प्रकार जीवस्वरूप राजा पुरञ्जन अपनी प्राण-वायु को अपनी पत्नी पर प्रवाहित करता है, इसीलिए उसे अगले जीवन में षी का शरीर धारण करना पड़ता है।  