**अहं ममेति स्वीकृत्य गृहेषु कुमतिर्गृही ।** **दध्यौ प्रमदया दीनो विप्रयोग उपस्थिते ॥ १७॥** 

**शब्दार्थ** 

**अहम्—** **मैं** **; मम—** **मेरा** **; इति—** **इस प्रकार** **; स्वी-कृत्य—** **स्वीकार करके** **; गृहेषु—** **घर में** **; कु-मति:—** **दुर्बुद्धि** **; गृही—** **गृहस्थ** **;** **दध्यौ—** **ध्यान दिया** **; प्रमदया—** **अपनी पत्नी सहित** **; दीन:—** **अत्यन्त निर्धन** **; विप्रयोगे—** **जब वियोग** **; उपस्थिते—** **आ उपस्थित** **हुआ।** **.** 

**राजा पुरञ्जन अपने परिवार के प्रति तथा ''मैंÓÓ और ''मेरेÓÓ विचार में अत्यधिक आसक्त** **था। चूँकि वह अपनी पत्नी के प्रति अत्यधिक मोहित था, इसलिए वह पहले से दीन बन चुका** **था। वियोग के समय वह अत्यन्त दुखी हो गया।** **तात्पर्य :** इस श्लोक से स्पष्ट है कि मरते समय भौतिक सुख के विचार कहीं नहीं जाते। यह सूचित करता है कि जीवात्मा सूक्ष्म शरीर—मन, बुद्धि तथा अहंकार—द्वारा ले जाया जाता है। अहंकार के कारण जीव अब भी भौतिक सुख भोगना चाहता है और उसको न भोग पाने से वह दुखी हो जाता है। वह अपने अस्तित्व को बढ़ाने के लिए बौद्धिक योजना बनाता है और स्थूल शरीर त्यागने पर भी वह सूक्ष्म शरीर द्वारा दूसरे स्थूल शरीर में ले जाया जाता है। सूक्ष्म शरीर का देहान्तरण इन भौतिक आँखों से नहीं दिखता, अत: जब मनुष्य स्थूल देह छोड़ता है, तो हम सोचते हैं कि वह मर गया। सूक्ष्म शरीर भौतिक सुख की योजनाएँ बनाता है, स्थूल शरीर तो उनको भोगने का साधन मात्र है। इस प्रकार इस स्थूल देह की उपमा पत्नी से दी जा सकती है, क्योंकि पत्नी ही वह साधन है, जो इन्द्रियतृप्ति की सारी सामग्री प्रस्तुत करती है। स्थूल शरीर से दीर्घकालीन संगति के कारण जीव को इससे बिछुड़ते हुए दुख होता है। जीव की मानसिक क्रियाशीलता उसे दूसरा स्थूल शरीर धारण करने के लिए बाध्य करती है। *षी* संस्कृत भाषा का शब्द है, जिसका अर्थ है ''विस्तार।ÓÓ षी के माध्यम से ही मनुष्य पुत्र, पुत्रियाँ, पौत्र इत्यादि के रूप में अपना विस्तार करता है। मृत्यु के समय परिवार के सदस्यों के प्रति अनुराग प्रखर हो जाता है। प्राय: यह देखा जाता है कि मृत्यु के निकट आने पर मनुष्य अपने प्रिय पुत्र को बुलाकर उस पर अपनी पत्नी तथा अन्य साज-सामान की रक्षा का भार डाल देता है और कहता है, ''मेरे बेटे! मैं जाने को बाध्य हूँ, तुम परिवार की देखभाल करना।ÓÓ वह अपने गन्तव्य को न जानते हुए भी इस प्रकार कहता है।  