**तस्यां सन्दह्यमानायां सपौर: सपरिच्छद: ।** **कौटुश्बिक: कुटुश्बिन्या उपातप्यत सान्वय: ॥ १२॥** 

**शब्दार्थ** 

**तस्याम्—** **उस पुरी के** **; सन्दह्यमानायाम्—** **अग्नि में प्रज्ज्वति होने पर** **; स-पौर:—** **समस्त पुरवासियों सहित** **; स-परिच्छद:—** **समस्त** **नौकरों तथा भृत्यों सहित** **; कौटुश्बिक:—** **अनेक सश्बन्धियों वाला राजा** **; कुटुश्बिन्या—** **अपनी पत्नी सहित** **; उपातप्यत—** **उस** **अग्नि का ताप सहने लगा** **; स-अन्वय:—** **अपने अनुचरों सहित।** **.** 

**जब सारी नगरी जलने लगी तो सारे नागरिक तथा राजा के नौकर, उसके परिवार के** **सदस्य, पुत्र, पौत्र, पत्नियाँ तथा अन्य सश्बन्धी अग्नि की चपेट में आ गये। इस प्रकार राजा** **पुरञ्जन अत्यन्त दुखी हो गया।** **तात्पर्य :** शरीर के अनेक भाग होते हैं जैसे इन्द्रियां, अंग, त्वचा, पेशियाँ, रक्त रस और जिन्हें यहाँ पर आलंकारिक ढंग से पुत्र, पौत्र, नागरिक तथा नौकर-चाकर कहा गया है। जब शरीर पर *विष्णुज्वार*  का आक्रमण होता है, तो इतना ताप उत्पन्न होता है कि मनुष्य को मूर्छा आ जाती है—इसका अर्थ यह है कि शरीर में इतनी पीड़ा होती है कि व्यकि्त मूॢच्छत हो जाता है उसे इस बात का पता ही नहीं चलता कि उसके शरीर में क्या हो रहा है। दरअसल, मृत्यु के समय मनुष्य इतना विवश हो जाता है कि न चाहते हुए भी उसे अपना शरीर त्याग करके दूसरे में प्रवेश करना पड़ता है। *भगवद्गीता* में कहा गया है कि मनुष्य भले ही वैज्ञानिक प्रगति के बल पर अपने रहन-सहन की स्थिति में अस्थायी रूप से सुधार कर ले, किन्तु वह जन्म, जरा, रोग तथा मृत्यु के कष्टों को दूर नहीं कर सकता। ये सब प्रकृति के माध्यम से भगवान् के वश में हैं। मूर्ख व्यक्ति इस सीधी-सी बात को नहीं समझ सकता। आजकल लोग समुद्र के गर्भ में पेट्रोलियम की खोज कर रहे हैं, उन्हें भविष्य की चिन्ता है, किन्तु वे जन्म, जरा, रोग तथा मृत्यु की स्थितियों को सुधारने का कोई प्रयास नहीं करते। इस प्रकार अज्ञानी पुरुष अपने भविष्य के विषय में कुछ भी न जानने के कारण अपने सारे कार्यों में परास्त होता रहता है।  