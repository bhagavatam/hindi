**यथा पुरुष आत्मानमेकमादर्शचक्षुषो: ।** **द्विधाभूतमवेक्षेत तथैवान्तरमावयो: ॥ ६३॥** 

**शब्दार्थ** 

**यथा—** **जिस तरह** **; पुरुष:—** **जीवात्मा** **; आत्मानम्—** **अपने शरीर को** **; एकम्—** **एक** **; आदर्श—** **दर्पण में** **; चक्षुषो:—** **आँखों से** **;** **द्विधा-आभूतम्—** **दो के रूप में उपस्थित** **; अवेक्षेत—** **देखता है** **; तथा—** **उसी तरह** **; एव—** **निश्चय ही** **; अन्तरम्—** **अन्तर** **;** **आवयो:—** **हम दोनों में।** **.** 

**जिस प्रकार मनुष्य अपने शरीर के प्रतिबिश्ब को दर्पण में अपने से अभिन्न देखता है जब कि** **दूसरे लोग वास्तव में दो शरीर देखते हैं, उसी प्रकार अपनी इस भौतिक अवस्था में जिसमें जीव** **प्रभावित होकर भी प्रभावित नहीं होता, ईश्वर तथा जीव में अन्तर होता है।** **तात्पर्य :** मायावादी चिन्तक परमेश्वर तथा जीव के बीच कोई अन्तर नहीं देख पाते, क्योंकि वे पदार्थ के प्रतिबन्ध से प्रभावित रहते हैं। जब सूर्य घड़े के जल में प्रतिबिश्बित होता है, तो सूर्य को पता रहता है कि उसमें तथा जल में प्रतिबिश्बित सूर्य में कोई अन्तर नहीं है। किन्तु जो अज्ञानी हैं, वे प्रत्येक घड़े में सूर्य के छोटे-छोटे प्रतिबिश्ब पाते हैं। जहाँ तक दीप्ति का प्रश्न है, वह तो मूल सूर्य तथा प्रतिबिश्ब दोनों में रहती है, किन्तु प्रतिबिश्ब छोटे होते हैं जबकि सूर्य अत्यन्त विशाल है। वैष्णव चिन्तक इस निष्कर्ष पर पहुँचते हैं कि जीव आदि भगवान् के लघु प्रतिरूप हैं। गुण की दृष्टि से जीव और भगवान् एक हैं किन्तु मात्रा की दृष्टि से जीव भगवान् के लघु अंश है। परमेश्वर पूर्ण, शकि्तमान तथा ऐश्वर्यवान है। पिछले श्लोक में भगवान् कहते हैं ''मेरे मित्र, तुम और मैं अभिन्न हैं।ÓÓ यह अभिन्नता गुणात्मक है, क्योंकि परमात्मा के लिए यह आवश्यक नहीं जान पड़ा कि वे याद दिलाते कि वे मात्रात्मक रूप में एक नहीं हैं। स्वरूपसिद्ध व्यक्ति यह कभी नहीं सोचता कि वह और परमात्मा सभी प्रकार से एक से हैं। यद्यपि गुणात्मक रूप में भगवान् तथा जीवात्मा एक-से हैं, जीवात्मा अपनी आध्यात्मिक पहचान को भूलता रहता है, किन्तु परमात्मा कभी नहीं भूलता। लिप्त और अलिप्त में यही भेद है। भगवान् सदैव अलिप्त रहते हैं, किन्तु जीवात्मा प्रकृति के संसर्ग में रहने के कारण अपनी वास्तविक पहचान को भूल जाता है, अत: जब वह अपने को बद्ध अवस्था में पाता है, तो अपनी पहचान शरीर रूप में करता है। किन्तु भगवान् के लिए शरीर तथा आत्मा में कोई अन्तर नहीं रहता। वे पूर्णत: आत्मा हैं, उनके भौतिक शरीर नहीं होता। यद्यपि जीवात्मा तथा परमात्मा दोनों ही शरीर के भीतर रहते हैं, परमात्मा उपाधि से रहित है, जबकि बद्धजीव को विशेष प्रकार के शरीर के रूप में नामोंद्दिष्टï किया जाता है। परमात्मा अन्तर्यामी कहलाता है और वह सर्वव्यापी है। *भगवद्गीता* (१३.३) ** में इसकी पुष्टि हुई है— *क्षेत्रज्ञं चापि मां विद्धि सर्वक्षेत्रेषु भारत* —हे भारत! तुश्हें यह पता होना चाहिए कि मैं समस्त शरीरों का ज्ञाता भी हूँ। परमात्मा प्रत्येक शरीर में उपस्थित है, जबकि जीवात्मा विशेष प्रकार के शरीर में बद्ध रहता है। व्यष्टिï आत्मा यह नहीं समझ पाता कि दूसरे शरीर में क्या हो रहा है, किन्तु परमात्मा को भली-भाँति पता है कि समस्त शरीरों में क्या हो रहा है। दूसरे शब्दों में, परमात्मा सदैव अपने पूर्ण आध्यात्मिक पद में उपस्थित रहते हैं जबकि जीवात्मा की अपने आपको भूलने की प्रवृत्ति होती है। न ही व्यष्टिï आत्मा सर्वत्र उपस्थित रहता है। सामान्य रूप से जीवात्मा बद्ध अवस्था में परमात्मा के साथ अपने सश्बन्ध को नहीं समझ सकता, किन्तु कभी-कभी समस्त बद्ध स्थिति से मुक्त होने पर उसे परमात्मा तथा अपने में जो वास्तविक अन्तर है, वह दिखता है। जब परमात्मा आत्मा से कहता है, ''मैं और तुम एक ही हैं,ÓÓ तो बद्धजीव को गुणात्मक रूप से उसकी आध्यात्मिक पहचान याद कराने के लिए ऐसा होता है। *श्रीमद्भागवत* (३.२८.४०) में कहा गया है— *यथोल्मुकाद्विस्फलिङ्गाद्धूमाद्वापि स्वसश्भवात्।* *अप्यात्मत्वेनाभिमताद्यथाग्नि: पृथगुल्मुकात्॥* अग्नि के भिन्न-भिन्न रूप होते हैं—लपट, चिनगारी तथा धूम। यद्यपि ये सभी गुण में एक हैं, किन्तु तो भी अग्नि, लपट, चिनगारी तथा धूम इन सबमें अन्तर है। जीव तो बद्ध हो जाता है, किन्तु भगवान् कभी भी बद्ध न होने के कारण भिन्न है। वेदों का कथन है— *आत्मा तथा पृथग् द्रष्टा भगवान्* *ब्रह्मसंज्ञित:। आत्मा* जीवात्मा भी है और साथ ही साथ भगवान् भी जो सभी वस्तुओं का द्रष्टा है। यद्यपि दोनों आत्मा हैं, किन्तु उनमें सदा ही अन्तर रहता है। स्मृति में भी कहा गया है— *यथाग्ने: क्षुद्रा* *विस्फुङ्क्षलगा व्युच्चरन्ति।* जिस प्रकार अग्नि से चिनगारियाँ निकलती रहती हैं, उसी प्रकार विशाल आध्यात्मिक लपट में क्षुद्र जीवात्माएँ उपस्थित रहती हैं। *भगवद्गीता* (९.४) ** में भगवान् कृष्ण कहते हैं— *मत्स्थानि सर्वभूतानि न चाहं तेष्ववस्थित:* —सभी जीव मुझमें हैं, किन्तु मैं उनमें नहीं हूँ। यद्यपि सारे जीव उन्हीं पर आश्रित हैं, जिस प्रकार विशाल लपट में छोटी-छोटी चिनगारियाँ रहती हैं, किन्तु दोनों पृथक्-पृथक् स्थित हैं। इस प्रकार *विष्णु पुराण* में कहा गया है— *एकदेशस्थितस्याग्नेज्र्योत्स्ना विस्तारिणी यथा।* *परस्य ब्रह्मण: शक्तिस्तथेदमखिलं जगत्॥* ''अग्नि एक स्थान पर रहती है, किन्तु वह गर्मी तथा प्रकाश का वितरण करती रहती है। इसी प्रकार भगवान् अपनी शक्तियों को विविध प्रकारों से वितरित करते रहते हैं।ÓÓ जीवात्मा इन शक्तियों (तटस्था शक्ति)में से ही एक है। एक प्रकार से शक्ति तथा शक्तिमान एक हैं, किन्तु वे पृथक्-पृथक् स्थित हैं। इसी प्रकार *ब्रह्म-संहिता* में जिस सच्चिदानन्द रूप की पुष्टि हुई है ( *ईश्वर: परम: कृष्ण:* *सच्चिदानन्द विग्रह:* ) वह जीवात्मा से उसकी बद्ध तथा मुक्त अवस्थाओं से भिन्न है। केवल नास्तिक ही जीवात्मा तथा भगवान् को सभी प्रकार से एक समझते हैं। इसीलिए चैतन्य महाप्रभु कहते हैं— *मायावादी भाष्य शुनिले हय सर्वनाश* —यदि कोई मायावादी चिन्तकों के उपदेशों का पालन करे और यह विश्वास करे कि भगवान् तथा जीव एक हैं, तो वास्तविक दर्शन की दिशा में उसकी बुदि्ध सदा के लिए भ्रष्ट समझो।  