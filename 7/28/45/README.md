**यदा नोपलभेताङ्घ्रावूष्माणं पत्युरर्चती ।** **आसीत्संविग्नहृदया यूथभ्रष्टा मृगी यथा ॥ ४६॥** 

**शब्दार्थ** 

**यदा—** **जब** **; न—** **नहीं** **; उपलभेत—** **अनुभव किया** **; अङ्घ्रौ—** **पावों में** **; ऊष्माणम्—** **गर्मी** **; पत्यु:—** **अपने पति के** **; अर्चती—** **सेवा** **करते समय** **; आसीत्—** **हुई** **; संविग्न—** **चिन्तित** **; हृदया—** **हृदय में** **; यूथ-भ्रष्टा—** **अपने पति से बिछुड़ी** **; मृगी—** **हिरनी** **; यथा—** **जिस प्रकार।** **.** 

**जब वह अपने पति के चरण दबा रही थी तो उसे अनुभव हुआ कि उसके पाँव अब गरम** **नहीं हैं, अत: वह समझ गई कि उसने पहले ही इस शरीर को त्याग दिया है। अकेली छूट जाने** **पर उसे अत्यधिक चिन्ता हुई। अपने पति के साथ से विरहित वह अपने को उस मृगी के समान** **अनुभव करने लगी जो अपने पति से बिछुड़ गई हो।** **तात्पर्य :** ज्योंही शरीर में रक्त तथा वायु का संचार रुक जाता है, यह समझा जाता है कि आत्मा ने शरीर छोड़ दिया है। रक्त का संचार जब बन्द होता है, तो हाथ तथा पाँव ठंडे पडऩे लगते हैं। यह जानने के लिए कि शरीर जीवित है या नहीं, लोग हृदय की धड़कनों तथा हाथों और पाँवों का ठंडा पडऩा देखते हैं।  