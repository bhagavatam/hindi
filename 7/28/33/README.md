**विभज्य तनयेवय: क्ष्मां राजॢषर्मलयध्वज: ।** **आरिराधयिषु: कृष्णं स जगाम कुलाचलम् ॥ ३३॥** 

**शब्दार्थ** 

**विभज्य—** **बाँटकर** **; तनयेवय:—** **अपने पुत्रों में** **; क्ष्माम्—** **सश्पूर्ण पृथ्वी को** **; राज-ऋषि:—** **परम साधु राजा** **; मलयध्वज:—** **मलयध्वज** **; आरिराधयिषु:—** **आराधना करने की इच्छा से** **; कृष्णम्—** **भगवान् कृष्ण की** **; स:—** **वह** **; जगाम—** **चला गया** **;** **कुलाचलम्—** **कुलाचल नामक स्थान में।** **.** 

**इसके पश्चात् राजॢष मलयध्वज ने अपना सारा राज्य अपने पुत्रों में बाँट दिया। तब वे पूरे** **मनोयोग से भगवान् कृष्ण की पूजा करने के लिए कुलाचल नामक एकान्त स्थान में चले गये।** **तात्पर्य :** महाराज मलयध्वज निश्चित रूप से *महाभागवत* थे। भक्ति करने के कारण भक्ति सश्प्रदाय का प्रचार करने के लिए उनके कई पुत्र तथा शिष्य हुए। वास्तव में सारा संसार ऐसे शिष्यों में विभाजित हो जाना चाहिए और हर एक को कृष्णभक्ति सश्प्रदाय का प्रचार करने में लग जाना चाहिए। दूसरे शब्दों में, जब शिष्य बड़े हो जाँय और प्रचार कार्य कर सकें तो गुरु को चाहिए कि वह अवकाश ग्रहण कर ले और एकान्त स्थान में बैठ कर लिखे तथा *निर्जन-भजन* करे। इसका अर्थ हुआ मौन होकर एकान्त वास तथा भक्ति। यह *निर्जन-भजन* —जो एकान्त में परमेश्वर की आराधना है— नवदीक्षित के लिए सश्भव नहीं। श्रील भकि्तसिद्धान्त सरस्वती ठाकुर ने कभी भी नवदीक्षित भक्त को किसी एकान्त स्थान में जाकर भकि्त करने की सलाह नहीं दी। उन्होंने इस सश्बन्ध में एक गीत लिखा है— *दुष्ट मन, तुमि किसेर वैष्णव?* *प्रतिष्ठार तरे, निर्जनेर घरे,* *तव हरिनाम केवल कैतव* ''अरे मेरे मन! तुम किस तरह के भक्त हो? केवल सस्ती पूजा के लिए तुम एकान्त स्थान में बैठकर हरे कृष्ण महामंत्र जपने का स्वांग भरते हो, किन्तु यह सब धोखा है।ÓÓ इस प्रकार श्रील भक्तिसिद्धान्त सरस्वती ठाकुर ने सदैव इसका समर्थन किया कि प्रत्येक भक्त योग्य गुरु के निर्देशन में भक्ति सश्प्रदाय का सारे विश्व में उपदेश दे। प्रौढ़ हो जाने पर ही एकान्त स्थान में बैठा जा सकता है और संसार-भर में प्रचार के कार्य से अवकाश ग्रहण किया जा सकता है। इस आदर्श का पालन करते हुए अन्तर्राष्टï्रीय कृष्णभावनामृत-संघ के भक्तगण संसार भर के विभिन्न भागों में उपदेश देने का कार्य करते हैं। अब वे अपने गुरु को सक्रिय उपदेश-कार्य से विराम लेने के लिए छोड़ सकते हैं। गुरुओं के जीवन की अन्तिम अवस्था में भक्तों को चाहिए कि उपदेश कार्य अपने हाथों में ले लें। इस प्रकार गुरु निर्जन स्थान में बैठ कर *निर्जन-भजन* कर सकता है।  