**शोकमोहभयक्रोधरागक्लैब्यश्रमादय: ।** **यन्मूला: स्युर्नृणां जह्यात्स्पृहां प्राणार्थयोर्बुध: ॥ ३४॥** 

**शब्दार्थ** 

**शोक—** **शोक** **; मोह—** **मोह** **; भय—** **डर** **; क्रोध—** **क्रोध** **; राग—** **आसक्ति** **; क्लैब्य—** **दरिद्रता** **; श्रम—** **वृथा मेहनत** **; आदय:—** **इत्यादि** **; यत्-मूला:—** **इन सबों का मूल कारण** **; स्यु:—** **हो जाँए** **; नृणाम्—** **मनुष्यों का** **; जह्यात्—** **छोड़ देना चाहिए** **; स्पृहाम्—** **इच्छा** **; प्राण—** **शारीरिक शक्ति या प्रतिष्ठा** **; अर्थयो:—** **तथा धन संग्रह करने के लिए** **; बुध:—** **बुद्धिमान।** **.** 

**मानव समाज के बुद्धिमान लोगों को चाहिए कि वे शोक, लोभ, भय, क्रोध, अनुराग,** **दरिद्रता तथा अनावश्यक श्रम के मूल कारण को त्याग दें। इन सबों का मूल कारण अनावश्यक** **प्रतिष्ठा तथा धन की लालसा है।** **तात्पर्य :** यहाँ पर वैदिक सवयता तथा आधुनिक आसुरी सवयता का अन्तर दिया गया है। वैदिक सवयता में आत्म-साक्षात्कार करने पर बल रहता था और इसके लिए जीवन-निर्वाह हेतु थोड़ी सी आमदनी की संस्तुति की जाती थी। समाज को ब्राह्मण, क्षति्रय, वैश्य तथा शूद्र—इन चार वर्णों में विभाजित किया गया था और इस समाज के सदस्य अपनी न्यूनतम आवश्यकताओं की पूॢत के लिए अपने प्रयासों को सीमित रखते थे। विशेषत: ब्राह्मणों में भौतिक इच्छाएँ नहीं रहती थीं, किन्तु क्षति्रयों को जनता पर शासन करना होता था, अतएव उनके पास धन तथा प्रतिष्ठा का होना आवश्यक था। लेकिन वैश्य कृषि-उपज तथा गाय के दूध से ही सन्तुष्ट थे और यदि इन उत्पादनों की अधिकता होती थी तो व्यापार करने की अनुमति दी जाती थी। शूद्र भी सुखी थे, क्योंकि तीनों उच्च-वर्णों से उन्हें भोजन तथा आश्रय प्राप्त होता था। किन्तु आज की आसुरी सवयता में न तो ब्राह्मण हैं, न क्षत्रिय का प्रश्न ही नहीं उठता हैं, तो केवल तथाकथित श्रमिक तथा समृद्ध व्यापारी जिनका कोई जीवन-उद्देश्य नहीं है। वैदिक सवयता के अनुसार जीवन की चरम सिदि्ध संन्यास ग्रहण करना है किन्तु अब लोग यह नहीं जानते कि संन्यास क्यों ग्रहण किया जाता है। न समझ पाने के कारण वे सोचते हैं कि संन्यास सामाजिक उत्तरदायित्व से बच निकलने के लिए ग्रहण किया जाता है। किन्तु बात ऐसी नहीं है। सामान्यतया आध्यात्मिक जीवन की चतुर्थ अवस्था में संन्यास स्वीकार किया जाता है। मनुष्य ब्रह्मचारी से प्रारश्भ करके पहले गृहस्थ बनता है, फिर वानप्रस्थ और अन्त में संन्यासी बनता है, जिससे वह अपनी जीवन-अवधि का लाभ उठाकर अपने आपको आत्म-साक्षात्कार में लगा सके। संन्यास का अर्थ द्वार-द्वार जाकर भीख माँगकर इन्द्रियतृप्ति के लिए धन संग्रह करना नहीं है। किन्तु, चूँकि लोग कलियुग में न्यूनाधिक रूप में इन्द्रियतृप्ति की ओर उन्मुख हैं, अतएव अपरिपक्व संन्यास की संस्तुति नहीं की जाती। श्रील रूप गोस्वामी ने *उपदेशामृत* (२) में कहा है— *अत्याहार: प्रयासश्च प्रजल्पो नियमाग्रह:।* *जनसङ्गश्च लौल्यं च षड्भिर्भक्तिॢवनश्यति॥* ''जो मनुष्य निश्नलिखित छ: प्रकार के कार्यों में अत्यधिक फँसा रहता है उसकी भक्ति भ्रष्ट हो जाती है। ये हैं (१) आवश्यकता से अधिक खाना या आवश्यकता से अधिक धन संग्रह करना, (२) उन संसारी वस्तुओं के लिए घोर प्रयास करना जिन्हें प्राप्त करना अत्यन्त कठिन है, (३) संसारी विषयों के बारे में वृथा बातें (४) आध्यात्मिक प्रगति के लिए नहीं, अपितु मात्र पालन करने के लिए शाषीय विधि-विधानों का अवयास करना, या शाषों के विधिविधानों का तिरस्कार करके स्वतंत्र रूप से या मनमाने ढंग से कार्य करना, (५) ऐसे संसारी पुरुषों की संगति करना जिनकी रुचि कृष्णभावनामृत में नहीं है तथा (६) भौतिक उपलब्धियों के लिए लालची बनना।ÓÓ संन्यासी के पास ऐसा संस्थान होना चाहिए जो कृष्णभावनामृत के प्रचार के लिए हो; 

 

उसे चाहिए कि अपने लिए धन संचय न करे। हमारी तो संस्तुति है कि ज्योंही हमारे कृष्णभावनामृत आन्दोलन में धन संचित हो जाये त्योंही इसका पचास प्रतिशत पुस्तकों के मुद्रण में लगा दिया जाये और शेष पचास प्रतिशत को सारे विश्व में केन्द्र स्थापित करने के कार्य में लगाया जाये। कृष्णभावनामृत आन्दोलन के व्यवस्थापकों को इस विषय में अत्यधिक सतर्क रहना चाहिए। अन्यथा यह धन शोक, मोह, भय, क्रोध, राग, विपन्नता तथा वृथा श्रम का कारण बनेगा। जब मैं वृन्दावन में अकेला था तो मैंने कभी मठ या मन्दिर बनाने का प्रयास नहीं किया, प्रत्युत *बैक टु गॉडहेड* पत्रिका बेचकर जो थोड़ा बहुत धन एकत्र कर लेता था उसी से पूर्णतया सन्तुष्ट रहता था और उसी धन से अपना कार्य चलाता था और साहित्य भी छापता था। जब मैं विदेश गया तो वहाँ भी इसी सिद्धान्त के अनुसार रहा, किन्तु जब यूरोप तथा अमरीका-वासियों ने प्रचुर धन देना शुरू कर दिया तो मैंने मन्दिर बनवाया तथा अर्चाविग्रह पूजा करना प्रारश्भ कर दिया। अब भी उसी सिद्धान्त का पालन होना चाहिए। जो भी धन संग्रह किया जाता है उसे कृष्ण पर खर्च करना चाहिए। इन्द्रियतृप्ति पर एक छदाम भी व्यय नहीं होना चाहिए। यही *भागवत* सिद्धान्त है।  