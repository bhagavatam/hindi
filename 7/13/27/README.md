**इत्येतदात्मन: स्वार्थं सन्तं विस्मृत्य वै पुमान् ।** **विचित्रामसति द्वैते घोरामाप्नोति संसृतिम् ॥ २८॥** 

**शब्दार्थ** 

**इति—** **इस प्रकार** **; एतत्—** **बद्ध पुरुष** **; आत्मन:—** **अपना** **; स्व-अर्थम्—** **निजी हित** **; सन्तम्—** **अपने भीतर स्थित होकर** **;** **विस्मृत्य—** **भुलाकर** **; वै—** **निस्सन्देह** **; पुमान्—** **जीव** **; विचित्राम्—** **आकर्षक मिथ्या वस्तुएँ** **; असति—** **भौतिक जगत में** **; द्वैते—** **आत्मा के अतिरिक्त** **; घोराम्—** **अत्यन्त भयावह (जन्म-मृत्यु को बारबार स्वीकार करने से)** **; आप्नोति—** **फँस जाता है** **;** **संसृतिम्—** **संसृति में।** **.** 

**इस प्रकार बद्ध आत्मा शरीर के भीतर रहकर अपने हित को भूल जाता है, क्योंकि वह** **अपनी पहचान शरीर के रूप में करने लगता है। चूँकि, शरीर भौतिक होता है अतएव उसकी** **सहज प्रवृत्ति भौतिक जगत की विविधताओं की ओर आकृष्ट होने की रहती है। इस तरह जीव** **इस संसार के कष्टों को भोगता है।** **तात्पर्य :** प्रत्येक व्यक्ति सुखी बनना चाहता है, क्योंकि जैसाकि पिछले श्लोक में बताया गया है— *सुखम् अस्यात्मनो रूपं सर्वेहोपरतिस्तनु:* —जब जीव अपने मूल आध्यात्मिक स्वरूप में रहता है, तो वह स्वभाव से सुखी रहता है। आध्यात्मिक प्राणी के लिए दुखी रहने का प्रश्न ही नहीं उठता। जिस प्रकार कृष्ण सदैव प्रसन्न रहते हैं उसी तरह उनके अंश रूप जीव भी स्वभाव से सुखी रहते हैं, किन्तु इस संसार में भेजे जाने से तथा कृष्ण से अपना नित्य सश्बन्ध भूल जाने के कारण वे अपने असली स्वभाव को भूल चुके हैं। चूँकि हममें से प्रत्येक व्यकि्त कृष्ण का अंश है, अतएव उनसे हमारा अत्यन्त वत्सल सश्बन्ध है, किन्तु हम अपना स्वरूप भूल जाने तथा शरीर को ही आत्मा मान लेने के कारण जन्म, मृत्यु, जरा तथा व्याधि के सभी कष्टों से पीडि़त हैं। भौतिकतावादी जीवन की यह भ्रान्ति तब तक बनी रहती है जब तक मनुष्य कृष्ण के साथ अपने सश्बन्ध को समझ नहीं लेता। बद्धजीव द्वारा सुख की खोज निश्चय ही मात्र भ्रम है, जैसाकि अगले श्लोक में बताया गया है।  