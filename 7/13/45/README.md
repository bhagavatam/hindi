**धर्मं पारमहंस्यं वै मुने: श्रुत्वासुरेश्वर: ।** **पूजयित्वा तत: प्रीत आमन्त्र्य प्रययौ गृहम् ॥ ४६॥** 

**शब्दार्थ** 

**श्री-नारद: उवाच—** **नारद मुनि ने कहा** **; धर्मम्—** **वृत्तिपरक कर्तव्य** **; पारमहंस्यम्—** **परमहंसों अर्थात् अत्यन्त पूर्ण मनुष्यों का** **;** **वै—** **निस्सन्देह** **; मुने:—** **साधु पुरुष से** **; श्रुत्वा—** **सुनकर** **; असुर-ईश्वर:—** **असुरों के राजा प्रह्लाद महाराज ने** **; पूजयित्वा—** **साधु** **पुरुष की पूजा करके** **; तत:—** **तत्पश्चात्** **; प्रीत:—** **अत्यन्त प्रसन्न होकर** **; आमन्त्र्य—** **अनुमति लेकर** **; प्रययौ—** **उस स्थान को छोड़** **दिया** **; गृहम्—** **अपने घर जाने के लिए।** **.** 

**नारद मुनि ने आगे कहा : साधु से ये उपदेश सुन कर असुरराज प्रह्लाद महाराज पूर्ण पुरुष** **(परमहंस) के वृत्तिपरक कर्तव्य समझ गये। इस प्रकार उन्होंने उस सन्त की विधिपूर्वक पूजा** **की और उससे अनुमति लेकर अपने घर के लिए विदा हुए।** **तात्पर्य :** जैसाकि *चैतन्य-चरितामृत* (मध्य ८.१२८) में उद्धृत किया गया है, श्री चैतन्य महाप्रभु ने कहा— *किबा विप्र, किबा न्यासी, शूद्र केने नय।* *येइ कृष्णतत्त्ववेत्ता सेइ 'गुरुÓ हय॥* कोई भी ऐसा व्यक्ति जो कृष्ण के विज्ञान से पूर्ण तथा अवगत हो गुरु बन सकता है। अतएव प्रह्लाद महाराज असुरों पर शासन करने वाले गृहस्थ होते हुए भी परमहंस थे; 

 

फलस्वरूप वे हमारे गुरु हैं। इसीलिए गुरुओं की सूची में प्रह्लाद महाराज के नाम का उल्लेख है— *स्वयश्भूर्नारद: शश्भु: कुमार: कपिलो मनु:।* *प्रह्लादो जनको भीष्मो बलिर्वैयासकिर्वयम्॥* (भागवत ** ६.३.२०) निष्कर्ष यह निकला कि परमहंस श्रेष्ठ भक्त होता है ( *भगवत्प्रिय* )। ऐसा परहंस किसी भी अवस्था में—ब्रह्मचारी, गृहस्थ, वानप्रस्थ या संन्यास आश्रम में—समान रूप से मुक्त तथा उत्कृष्ट रहता है। *इस प्रकार श्रीमद्भागवत के सप्तम स्कंध के अन्तर्गत ''सिद्ध पुरुष का आचरणÓÓ नामक तेरहवें* *अध्याय के भक्तिवेदान्त तात्पर्य पूर्ण हुए।* 