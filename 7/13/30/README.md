**आध्यात्मिकादिभिर्दु:खैरविमुक्तस्य कॢहचित् ।** **मत्र्यस्य कृच्छ्रोपनतैरर्थै: कामै: क्रियेत किम् ॥ ३१॥** 

**शब्दार्थ** 

**आध्यात्मिक-आदिभि:—** **अध्यात्मिक, अधिदैविक तथा अधिभौतिक** **; दु:खै:—** **भौतिक जीवन के तीन प्रकार के दुखों से** **;** **अविमुक्तस्य—** **ऐसी दुखी अवस्थाओं से मुक्त न होने वाले का** **; कॢहचित्—** **कभी-कभी** **; मत्र्यस्य—** **मरणशील जीव का** **; कृच्छ्र-** **उपनतै:—** **दारुण दुखों के कारण प्राप्त वस्तुएँ** **; अर्थै:—** **यदि कुछ लाभ भी प्राप्त हो सके** **; कामै:—** **भौतिक इच्छाओं से पूरित** **;** **क्रियेत—** **जो वे करते हैं** **; किम्—** **और ऐसे सुख का क्या महत्त्व है।** **.** 

**भौतिकतावादी कार्यकलाप सदैव तीन प्रकार के दुखों—अध्याति्मक, अधिदैविक तथा** **अधिभौतिक—से मिले-जुले होते हैं। अतएव यदि कोई ऐसे कार्य सश्पन्न करके कुछ सफलता** **प्राप्त भी कर ले तो उससे क्या लाभ है? उसे फिर भी जन्म, मृत्यु, जरा, व्याधि तथा अपने** **कर्मफलों को भोगना होगा।** **तात्पर्य :** भौतिकतावादी जीवन—शैली के अनुसार यदि कोई निर्धन व्यक्ति कठिन श्रम करके जीवन के अन्त में कुछ लाभ प्राप्त करता है, तो यह सफलता मानी जाती है। यद्यपि वह तीन प्रकार के कष्टों—अध्यात्मिक, अधिदैविक तथा अधिभौतिक कष्टों को भोग करके पुन: मर जाता है। भौतिकतावादी जीवन के इन तीन प्रकार के कष्टों से कोई भी बच नहीं पाता। ये कष्ट हैं—तन तथा मन से सश्बन्धित; समाज, जाति, राष्ट्र तथा अन्य जीवों द्वारा थोपे गये कष्टों से सश्बन्धित; भूकश्प, सूखा, बाढ़, संक्रामक रोग इत्यादि प्राकृतिक उत्पातों से सश्बन्धित। यदि कोई इन तीनों कष्टों को सहते हुए अत्यधिक श्रम करता है और थोड़ा सा लाभ पाने में सफल हो जाता है, तो ऐसे लाभ से क्या लाभ? इसके अतिरिक्त यदि कोई कर्मी सश्पति्त संग्रह करने में सफल भी हो जाता है, तो वह उसको भोग नहीं पाता, क्योंकि उसे निराशा में मरना होगा। मैंने एक मरणासन्न व्यकि्त को अपने डाक्टर से अपनी आयु चार वर्ष बढ़ा देने की याचना करते देखा है, जिससे वह अपनी योजना पूरी कर सके। निस्सन्देह, वह डाक्टर उस व्यक्ति की आयु को बढ़ाने में असमर्थ था, अतएव वह व्यक्ति निराशा में मर गया। प्रत्येक व्यक्ति को इसी तरह मरना है और प्रकृति हर व्यक्ति की मानसिक अवस्था का पता लगाकर उसे एक विभिन्न शरीर में उस इच्छा को पूरा करने का दूसरा अवसर प्रदान करती है। भौतिक सुख की सारी भौतिक योजनाएँ निरर्थक हैं, किन्तु माया के वशीभूत होकर हम उन्हें अत्यन्त मूल्यवान समझते हैं। ऐसे अनेक राजनीतिक, समाजसुधारक तथा दार्शनिक हुए हैं जिनकी मृत्यु अत्यन्त दुखद हुई है और उन्हें उनकी योजनाओं का कोई लाभ नहीं मिला। अतएव विज्ञ तथा विवेकवान् व्यक्ति कभी भी मात्र निराशा में मरने के लिए तीन प्रकार के कष्टों के अन्तर्गत कठिन श्रम करके कभी करना नहीं चाहता।  