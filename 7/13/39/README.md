**क्वचिच्छये धरोपस्थे तृणपर्णाश्मभस्मसु ।** **क्वचित्प्रासादपर्यङ्के कशिपौ वा परेच्छया ॥ ४०॥** 

**शब्दार्थ** 

**क्वचित्—** **कभी** **; शये—** **लेटता हूँ** **; धर-उपस्थे—** **पृथ्वी की सतह पर** **; तृण—** **घास पर** **; पर्ण—** **पत्तियाँ** **; अश्म—** **पत्थर** **;** **भस्मसु—** **या राख के ढेर पर** **; क्वचित्—** **कभी** **; प्रासाद—** **महल में** **; पर्यङ्के—** **उच्चकोटि के बिस्तर पर** **; कशिपौ—** **तकिया पर** **;** **वा—** **अथवा** **; पर—** **दूसरे की** **; इच्छया—** **इच्छा से।** **.** 

**कभी मैं पृथ्वी पर, कभी पत्तियों पर, घास या पत्थर पर तो कभी राख के ढेर पर अथवा** **कभी-कभी अन्यों की इच्छा से महल के उच्च कोटि के बिस्तर तथा तकिये पर सोता हूँ।** **तात्पर्य :** विद्वान ब्राह्मण का यह वर्णन सूचित करता है कि जन्म विभिन्न प्रकार के होते हैं, क्योंकि अपने शरीर के अनुसार ही कोई लेटता है। कभी कोई पशु के रूप में जन्मता है, तो कभी राजा के रूप में। जब वह पशु के रूप में जन्म लेता है, तो उसे जमीन पर लेटना पड़ता है और जब वह राजा या धनी के रूप में जन्म लेता है, तो बड़े-बड़े महलों के उत्तम कमरों में लेटता है, जो बिस्तर तथा फर्नीचर से सज्जित रहते हैं। किन्तु ऐसी सुविधाएँ जीव की इच्छा से उपलब्ध नहीं होतीं, प्रत्युत *परेच्छया* अर्थात् माया के प्रबन्ध से प्राप्त होती हैं। जैसाकि *भगवद्गीता* (१८.६१) में कहा गया है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! भगवान् सबों के हृदय में स्थित हैं और उन सारे जीवों के घूमने का निर्देश करते हैं, जो मानो माया रूपी यंत्र पर आरूढ़ हों।ÓÓ जीव को अपनी भौतिक इच्छाओं के अनुसार विभिन्न प्रकार के शरीर प्राप्त होते हैं, जो भगवान् के आदेशानुसार प्रकृति द्वारा प्रदत्त यंत्रों के समान हैं। भगवत्कृपा से हर एक को लेटने के विविध साधनों से सश्पन्न विभिन्न शरीर धारण करने होते हैं।  