**श्रेय: प्रजापालनमेव राज्ञो** **यत्साश्पराये सुकृतात्षष्ठमंशम् ।** **हर्तान्यथा हृतपुण्य: प्रजाना-** **मरक्षिता करहारोऽघमत्ति ॥ १४॥** 

**शब्दार्थ** **श्रे** 

**य:—** **शुभ** **; प्रजा-पालनम्—** **जनता पर शासन** **; एव—** **निश्चय ही** **; राज्ञ:—** **राजा के लिए** **; यत्—** **क्योंकि** **; साश्पराये—** **अगले** **जन्म में** **; सु-कृतात्—** **पुण्यों से** **; षष्ठम् अंशम्—** **छठा भाग** **; हर्ता—** **संग्रह करने वाला** **; अन्यथा—** **नहीं तो** **; हृत-पुण्य:—** **पुण्य से** **वञ्चित** **; प्रजानाम्—** **प्रजा का** **; अरक्षिता—** **रक्षा न करने वाला** **; कर-हार:—** **कर वसूल करने वाला** **; अघम्—** **पाप** **; अत्ति—** **प्राप्त** **करता है या भोगता है।** **.** 

**राजा का निॢदष्ट धर्म है कि वह राज्य के सारे के सारे नागरिकों को सुरक्षा प्रदान करे। ऐसा** **करने से राजा को अगले जन्म में प्रजा के पुण्यों का छठा भाग प्राप्त होता है। किन्तु जो राजा** **अथवा प्रशासक प्रजा से केवल कर वसूल करता है और नागरिकों को समुचित सुरक्षा प्रदान** **नहीं करता तो उसके पुण्य प्रजा छीन लेती है और सुरक्षा न प्रदान करने के बदले में उसे प्रजा के** **पापकर्मों का भागी होना पड़ता है।** **तात्पर्य :** यहाँ यह प्रश्न किया जा सकता है कि यदि सभी लोग मोक्ष प्राप्त करने के उद्देश्य से आध्यात्मिक कार्यों में लगे रहें और भौतिक जगत के कार्यों के प्रति उदासीन हो जाँय, तो फिर कार्य किस प्रकार आगे बढ़े? और यदि कार्यों को जैसे चलना चाहिए, वैसे आगे बढऩा है, तो भला राज्य का प्रधान ऐसे कार्यों के प्रति उदासीन कैसे रह सकता है? इस प्रश्न के उत्तर में यहाँ पर *श्रेय:* शब्द का प्रयोग हुआ है। समाज में कार्यों का विभाजन भगवान् ने आँख मूँदकर या आकस्मिक रूप से नहीं किया, जैसे कि मूर्ख लोग सोचते हैं। ब्राह्मण को उचित ढंग से अपना कर्म करना चाहिए, उसी प्रकार क्षत्रिय, वैश्य तथा शूद्र को भी करना चाहिए। इससे प्रत्येक व्यक्ति जीवन की परम पूर्णता अर्थात् भवबंधन से मुक्ति प्राप्त कर सकता है। *भगवद्गीता* (१८.४५) में इसकी पुष्टि हुई है। *स्वे स्वे* *कर्मण्यभिरत: संसिङ्क्षद्ध लभते नर:* —अपना निॢदष्ट कर्तव्य करके मनुष्य परम सिद्धि प्राप्त कर सकता है। भगवान् विष्णु ने महाराज पृथु को यह उपदेश नहीं दिया कि वे राज्य और प्रजा के पालन के भार को त्याग कर मुक्ति के लिए हिमालय पर्वत चले जाँय। वे तो राजा का अपना कर्तव्य निबाहते हुए मुक्ति-लाभ कर सकते हैं। राजा अथवा राज्य के प्रधान का कर्तव्य होता है कि वह देखे कि प्रजा आत्म-मोक्ष के लिए अपना-अपना कार्य कर रही है। धर्म-निरपेक्ष राज्य में जो राजा या राज्य-अध्यक्ष, प्रजा के प्रति उदासीन होता है, उसके लिए यह आवश्यक नहीं। आधुनिक काल में सरकार प्रजा के कर्तव्यों के लिए अनेक विधि-विधान तो बनाती है, किन्तु वह यह नहीं देखती कि नागरिक आत्मज्ञान में प्रगति कर रहे हैं अथवा नहीं। यदि सरकार इस ओर उदासीन रहती है, तो लोग मनमानी करते हैं, उन्हें ईश-साक्षात्कार या आध्यात्मिक जीवन की कोई परवाह नहीं रहती और इस प्रकार वे पापकर्मों में उलझ जाते हैं। प्रशासकीय प्रमुख को चाहिए कि वह सामान्य जनता से केवल कर एकत्र न करे और उनके कल्याण के प्रति निष्ठïुर न बना रहे। राजा का वास्तविक कर्तव्य है कि वह यह देखे कि नागरिक क्रमश: पूर्ण रूप से कृष्णभावनाभावित हो जाँय। कृष्णभावनाभावित होने का अर्थ है समस्त पापकर्मों से मुक्ति। ज्योंही राज्य से पापकर्मों का पूर्णत: निर्मूलन हो जाता है, तो फिर युद्ध, बीमारी, दुॢभक्ष या प्राकृतिक आपदाएँ नहीं आते। ऐसा महाराज युधिष्ठिर के शासन-काल में वास्तव में था। यदि कोई राजा या राज्याध्यक्ष प्रजा को कृष्णभक्त बनने के लिए प्रेरणा दे सकता है, तो वह प्रजा पर शासन करने के लिए योग्य है, अन्यथा उसे कर संग्रह करने का कोई अधिकार नहीं है यदि राजा प्रजा के आध्यात्मिक हितों को ध्यान में रखता है, तो उसे कर लगाने में कठिनाई नहीं होती। इस प्रकार इस जीवन में प्रजा तथा राजा दोनों सुखी रहेंगे और राजा अपने अगले जन्म में प्रजा के पुण्यों का छठा अंश प्राप्त कर सकेगा। अन्यथा पापपूर्ण प्रजा पर कर लगा कर वह उनके पाप का ही भागी होगा। यही सिद्धान्त माता-पिता तथा गुरुओं पर भी लागू किया जा सकता है। यदि माता-पिता कुत्ते- बिल्लियों के समान सन्तानें उत्पन्न करके उन्हें आने वाली मृत्यु से नहीं बचा सकते, तो वे अपनी पाशविक सन्तानों के कार्यों के जिश्मेदार होंगे। हाल ही में ऐसी सन्तानें हिप्पी बनने लगी हैं। इसी प्रकार यदि गुरु अपने शिष्यों को पापकर्मों से विरत नहीं कर सकता तो वह उनके कर्मों का भागी होता है। समाज के आजकल के नेताओं को प्रकृति के इन सूक्ष्म तत्त्वों का ज्ञान नहीं है। चूँकि नेताओं को अल्पज्ञान है और नागरिक भी सामान्य रूप से धूर्त तथा चोर हैं, अत: मानव समाज का कल्याण नहीं हो सकता। इस समय सारे संसार में राज्य तथा नागरिकों में किसी प्रकार का समन्वय न होने के कारण सदैव तनाव, युद्ध तथा चिन्ता बनी रहती है। जो ऐसी सामाजिक दशाओं का अपरिहार्य परिणाम है।  