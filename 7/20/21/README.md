**प्रस्थानाभिमुखोऽप्येनमनुग्रहविलश्बित: ।** **पश्यन्पद्मपलाशाक्षो न प्रतस्थे सुहृत्सताम् ॥ २०॥** 

**शब्दार्थ** 

**प्रस्थान—** **जाने के लिए** **; अभिमुख:—** **उद्यत** **; अपि—** **यद्यपि** **; एनम्—** **उसको (पृथु को)** **; अनुग्रह—** **दया से** **; विलश्बित:—** **रोक** **लिया गया** **; पश्यन्—** **देखते हुए** **; पद्म-पलाश-अक्ष:—** **जिसके नेत्र कमल की पंखुडिय़ों के समान हैं** **; न—** **नहीं** **; प्रतस्थे—** **प्रस्थान किया** **; सुहृत्—** **शुभेच्छु** **; सताम्—** **भक्तों का।** **.** 

**भगवान् प्रस्थान करने ही वाले थे, किन्तु वे राजा पृथु के व्यवहार के प्रति इतने वत्सल हो** **चले थे कि वे गये नहीं। अपने कमलनेत्रों से महाराज पृथु के आचरण को देखकर वे रुक गये,** **क्योंकि वे सदा ही अपने भक्तों के हितैषी हैं।** **तात्पर्य :** यहाँ पर *सुहृत्सताम्* शब्द अत्यन्त महत्त्वपूर्ण है। भगवान् अपने भक्त पर सदैव वत्सल रहते हैं और सदैव उसके हित के लिए सोचते रहते हैं। यह पक्षपात नहीं है। जैसाकि *भगवद्गीता* में कहा गया है, भगवान् सबों के लिए समान हैं ( *समोऽहं सर्वभूतेषु* ), किन्तु जो उनकी सेवा करता है वे उसके प्रति विशेष वत्सल रहते हैं किसी दूसरे स्थान पर, भगवान् कहते हैं कि भक्त सदैव उनके हृदय में वास करता है और वे भी सदैव भक्त के हृदय में वास करते हैं। अपने विशुद्ध भक्त के प्रति भगवान् की यह वत्सलता न तो अस्वाभाविक है और न किसी प्रकार का पक्षपात है। उदाहरणार्थ, पिता अपने अनेक पुत्रों के होते हुए भी कभी-कभी उस एक पुत्र के प्रति विशेष स्नेह रखता है, जो उसके प्रति झुकाव रखता है। इसकी व्यालया *भगवद्गीता* (१०.१०) में की गई है : *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* जो लोग प्रेम तथा स्नेह से भगवान् की भक्ति में निरन्तर लगे रहते हैं, वे प्रत्येक हृदय में स्थित परमात्मा रूप भगवान् के प्रत्यक्ष सश्पर्क में रहते हैं। भगवान् भक्त से दूर नहीं हैं। वे प्रत्येक हृदय में विद्यमान हैं, किन्तु केवल भक्त ही उनके अस्तित्व को जान सकता है और प्रत्यक्ष सश्पर्क में होने से वह किसी भी क्षण भगवान् से आदेश प्राप्त करता है। अत: भक्त द्वारा न तो त्रुटि करने का कोई अवसर आता है और न भगवान् की ओर से अपने शुद्ध भक्तों का कोई पक्षपात किया जाता है।  