**इति वैन्यस्य राजर्षे: प्रतिनन्द्यार्थवद्वच: ।** **पूजितोऽनुगृहीत्वैनं गन्तुं चक्रेऽच्युतो मतिम् ॥ ३४॥** 

**शब्दार्थ** 

**मैत्रेय: उवाच—** **मैत्रेय ने कहा** **; इति—** **इस प्रकार** **; वैन्यस्य—** **राजा वेन के पुत्र (पृथु महाराज) का** **; राज-ऋषे:—** **राजॢष का** **;** **प्रतिनन्द्य—** **आदर करके** **; अर्थ-वत् वच:—** **सारगॢभत प्रार्थना** **; पूजित:—** **पूजित होकर** **; अनुगृहीत्वा—** **अनुग्रह जता कर** **; एनम्—** **राजा पृथु** **; गन्तुम्—** **उस स्थान से जाने के लिए** **; चक्रे—** **निश्चय किया** **; अच्युत:—** **भूल न करने वाले, अर्थात् अचूक भगवान्** **;** **मतिम्—** **मन।** **.** 

**मैत्रेय वे विदुर से कहा कि भगवान् ने महाराज पृथु द्वारा की गई सारगॢभत प्रार्थना की** **भूरि-भूरि प्रशंसा की। इस प्रकार राजा द्वारा समुचित रूप से पूजित होकर भगवान् ने उन्हें** **आशीर्वाद दिया और प्रस्थान का निश्चय किया।** **तात्पर्य :** इस श्लोक के सबसे महत्त्वपूर्ण शब्द *प्रतिनन्द्यार्थवद्वच:* हैं। जिनका अर्थ है कि भगवान् ने राजा द्वारा की गई सार्थक प्रार्थना की प्रशंसा की। जब भक्त भगवान् से प्रार्थना करता है, तो वह भौतिक लाभ की याचना न करके उनकी कृपा माँगता है; वह प्रार्थना करता है कि जन्म-जन्मांतर वह भगवान् के चरणकमलों की सेवा करता रहे। इसीलिए भगवान् चैतन्य ने *मम जन्मनि जन्मनि* शब्दों का प्रयोग किया है जिनका अर्थ ''जन्म-जन्मांतरÓÓ है, क्योंकि भक्त यह भी नहीं चाहता कि जन्म का चक्र रुके। भगवान् तथा भक्त इस जगत में एक जन्म के बाद दूसरे जन्म में प्रकट होते रहते हैं, किन्तु ऐसे जन्म दिव्य होते हैं। *भगवद्गीता* के चतुर्थ अध्याय में भगवान् ने अर्जुन को बताया कि उनके तथा अर्जुन दोनों ही के इसके पूर्व अनेक जन्म हो चुके हैं। भगवान् को तो इन जन्मों का स्मरण है, किन्तु अर्जुुन इन्हें भूल चुका है। भगवान् तथा उनके विश्वासपात्र भक्त भगवान् के सन्देश को पूरा करने के उद्देश्य से कई बार प्रकट हो सकते हैं, किन्तु ऐसे जन्म दिव्य होते हैं क्योंकि इनमें भौतिक जन्म सरीखी कष्टमय स्थितियाँ नहीं आतीं, अत: वे दिव्य कहलाते है। मनुष्य को भगवान् तथा भक्त के दिव्य जन्म के विषय में जानना चाहिए। भगवान् द्वारा जन्म ग्रहण करने का उद्देश्य भक्ति की स्थापना करना होता है, जो धर्म की पूर्ण पद्धति है और भक्त का जन्म भक्ति सश्प्रदाय को सारे विश्व में प्रचारित करने के लिए होता है। पृथु महाराज भक्ति सश्प्रदाय को प्रसारित करने के लिए भगवान् की शक्ति के अवतार थे और भगवान् ने उन्हें इसी पद पर बने रहने का वर दिया। अत: जब राजा ने किसी प्रकार का भौतिक वर प्राप्त करना अस्वीकार कर दिया तो भगवान् इससे अत्यधिक प्रसन्न हुए। इस श्लोक का अन्य महत्त्वपूर्ण शब्द *अच्युत* है, जिसका अर्थ है अमोघ या अचूक। यद्यपि भगवान् इस जगत में प्रकट होते हैं, किन्तु उन्हें बद्धजीव कभी नहीं माना जाता, जो पतनशील हैं। जब भगवान् प्रकट होते हैं, तो वे प्रकृति के गुणों से अप्रभावित रहकर अपनी दिव्य स्थिति में रहते हैं। इसीलिए *भगवद्गीता* में अपने प्राकट्य के गुण को *आत्म-मायया* अर्थात् अन्तरंगा शक्ति से सश्पन्न मानते हैं। भगवान् अच्युत होने के कारण इस भौतिक जगत में जन्म लेने के लिए भौतिक प्रकृति द्वारा बाध्य नहीं किए जाते हैं। वे तो धर्म की संस्थापना करने तथा मानव-समाज में आसुरी प्रभाव को नष्ट करने के लिए अवतरित होते हैं।  