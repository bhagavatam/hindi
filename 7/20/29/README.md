**जगज्जनन्यां जगदीश वैशसं** **स्यादेव यत्कर्मणि न: समीहितम् ।** **करोषि फल्ग्वप्युरु दीनवत्सल:** **स्व एव धिष्ण्येऽभिरतस्य ङ्क्षक तया ॥ २८॥** 

**शब्दार्थ** 

**जगत्-जनन्याम्—** **विश्व की माता (लक्ष्मी) में** **; जगत्-ईश—** **हे विश्व के स्वामी** **; वैशसम्—** **क्रोध** **; स्यात्—** **हो सकता है** **; एव—** **निश्चय ही** **; यत्-कर्मणि—** **जिसके कार्य में** **; न:—** **मेरा** **; समीहितम्—** **आकांक्षा** **; करोषि—** **विचार करते हो** **; फल्गु—** **तुच्छ सेवा** **;** **अपि—** **यद्यपि** **; उरु—** **अत्यधिक** **; दीन-वत्सल:—** **दीनों के प्रति स्नेह करने वाले** **; स्वे—** **अपने** **; एव—** **निश्चय ही** **; धिष्ण्ये—** **तुश्हारे** **ऐश्वर्य में** **; अभिरतस्य—** **परम सन्तुष्ट का** **; किम्—** **क्या आवश्यकता** **; तया—** **उसके साथ।** **.** 

**हे जगदीश्वर, लक्ष्मीजी विश्व की माता हैं, तो भी मैं सोचता हूँ कि उनकी सेवा में हस्तक्षेप** **करने तथा उसी पद पर जिसके प्रति वे इतनी आसक्त हैं कार्य करने से, वे मुझसे क्रुद्ध हो सकती** **हैं। फिर भी मुझे आशा है कि इस भ्रम के होते हुए भी आप मेरा पक्ष लेंगे, क्योंकि आप** **दीनवत्सल हैं और भक्त की तुच्छ सेवाओं को भी बहुत करके मानते हैं। अत: यदि वे रुष्ट भी हो** **जाँय तो आपको कोई हानि नहीं होगी, क्योंकि आप आत्मनिर्भर हैं, अत: उनके बिना भी** **आपका काम चल सकता है।** **तात्पर्य :** माता लक्ष्मीजी भगवान् नारायण की नितान्त चरण-सेवा के लिए विलयात हैं। वे आदर्श पत्नी हैं, क्योंकि वे हर प्रकार से भगवान् नारायण का ध्यान रखती हैं। वे न केवल उनके चरणकमलों का ध्यान रखती हैं, वरन् घर का सारा कार्य भी करती हैं—सुस्वादु भोजन पकाती हैं, भगवान् के भोजन के समय पंखा झलती हैं, उनके मुख पर चन्दन लेप करतीं तथा उनकी शय्या तथा आसन को व्यवस्थित करती हैं। इस प्रकार वे भगवान् की सेवा में निरन्तर लगी रहती हैं, जिसके कारण अन्य किसी भक्त को भगवान् के नित्य-कर्मों में हस्तक्षेप करने का अवसर ही नहीं प्राप्त हो पाता। अत: पृथु महाराज को लगभग विश्वास था कि लक्ष्मीजी की सेवा में हस्तक्षेप होने से वे चिढ़कर उन पर रुष्ट हो सकती हैं। किन्तु जगज्जननी लक्ष्मीजी पृथु महाराज जैसे तुच्छ भक्त पर क्योंकर क्रुद्ध होतीं? ऐसा सश्भव नहीं था। फिर भी पृथु महाराज अपने बचाव के लिए भगवान् से अपना पक्ष लेने की याचना करते हैं। पृथु महाराज सामान्य वैदिक अनुष्ठानों को करने तथा कर्मकाण्ड के अनुसार यज्ञ करने में लगे थे, किन्तु भगवान् अत्यन्त दयालु एवं उदार होने के कारण उन्हें जीवन का परम पद अर्थात् भकि्त प्रदान करने के लिए उद्यत थे। जब कोई व्यक्ति वैदिक अनुष्ठान तथा यज्ञ करता है, तो वह उच्चलोकों को जाने के उद्देश्य से ऐसा करता है, किन्तु ऐसे यज्ञों के द्वारा कोई भगवान् के धाम जाने का अधिकारी नहीं हो सकता। फिर भी भगवान् इतने उदार हैं कि किसी की तुच्छ से तुच्छ सेवा को भी स्वीकार कर लेते हैं। इसीलिए *विष्णु* *पुराण* में कहा गया है कि *वर्णाश्रम धर्म* के सिद्धान्तों का पालन करके परमेश्वर को प्रसन्न किया जा सकता है। भगवान् के प्रसन्न होने पर यज्ञकर्ता भक्तियोग के पद को प्राप्त होता है। अत: पृथु महाराज को आशा थी कि भगवान् उनकी छोटी सी सेवा को लक्ष्मीजी की सेवा से बढ़कर मान लेंगे। लक्ष्मीजी चञ्चला कही जाती हैं, क्योंकि वे एक स्थान पर स्थिर नहीं रहतीं, अत: पृथु महाराज ने संकेत किया कि यदि क्रोधवश वे अन्यत्र चली भी जाँए तो भगवान् विष्णु को कोई हानि नहीं पहुँचेगी, क्योंकि वे आत्मनिर्भर हैं और लक्ष्मीजी के बिना भी वे सब काम कर सकते हैं। उदाहरणार्थ, जब गर्भोदकशायी विष्णु ने अपनी नाभि से ब्रह्माजी को उत्पन्न किया, तो उन्होंने पास ही में स्थित चरण दबाती लक्ष्मीजी से कोई सहायता नहीं ली। सामान्य रूप से जब पुत्र उत्पन्न करना होता है, तो पत्नी पति से गर्भाधारण करती है और समय आने पर पुत्र जनती है। किन्तु ब्रह्माजी के जन्म में गर्भोदकशायी विष्णु से लक्ष्मी ने गर्भ धारण नहीं किया। आत्मनिर्भर होने के कारण भगवान् ने अपनी नाभि से ब्रह्माजी को उत्पन्न किया। अत: पृथु महाराज को विश्वास था कि यदि लक्ष्मी जी उनसे रुष्ट हो भी जाँए तो न तो भगवान् को और न उन्हें किसी प्रकार की क्षति की सश्भावना है।  