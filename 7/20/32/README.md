**त्वन्माययाद्धा जन ईश खण्डितो** **यदन्यदाशास्त ऋतात्मनोऽबुध: ।** **यथा चरेद्बालहितं पिता स्वयं** **तथा त्वमेवार्हसि न: समीहितुम् ॥ ३१॥** 

**शब्दार्थ** 

**त्वत्—** **तुश्हारी** **; मायया—** **माया द्वारा** **; अद्धा—** **निश्चय ही** **; जन:—** **सामान्यजन** **; ईश—** **हे भगवान्** **; खण्डित:—** **विभक्त** **; यत्—** **क्योंकि** **; अन्यत्—** **अन्य** **; आशास्ते—** **कामना करते हैं** **; ऋत—** **वास्तविक** **; आत्मन:—** **अपने से** **; अबुध:—** **बिना जाने** **; यथा—** **जिस प्रकार** **; चरेत्—** **प्रवृत्त होता है** **; बाल-हितम्—** **अपने बालक का कल्याण** **; पिता—** **पिता** **; स्वयम्—** **स्वत:** **; तथा—** **उसी** **प्रकार** **; त्वम्—** **आप** **; एव—** **निश्चय ही** **; अर्हसि न: समीहितुम्—** **मेरे हित में करें।** **.** 

**हे भगवन्, आपकी माया के कारण इस भौतिक जगत के सभी प्राणी अपनी वास्तविक** **स्वाभाविक स्थिति भूल गये हैं और वे अज्ञानवश समाज, मित्रता तथा प्रेम के रूप में निरन्तर** **भौतिक सुख की कामना करते हैं। अत: आप मुझे किसी प्रकार का भौतिक लाभ माँगने के** **लिए न कहें, बलि्क जिस प्रकार पिता अपने पुत्र द्वारा माँगने की प्रतीक्षा किये बिना उसके** **कल्याण के लिए सब कुछ करता है, उसी प्रकार से आप भी जो मेरे हित में हो मुझे प्रदान करें।** **तात्पर्य :** पुत्र का कर्तव्य है कि वह बिना कुछ माँगे अपने पिता पर आश्रित रहे। सुपुत्र को विश्वास होता है कि पिता अच्छे से जानता है कि पुत्र को कैसे लाभ पहुँचाया जाए। इसी प्रकार शुद्ध भक्त भगवान् से किसी प्रकार के लाभ की याचना नहीं करता, न ही आध्यात्मिक लाभ के लिए कुछ माँगता है। शुद्ध भक्त तो भगवान् के चरणों में पूर्ण रूप से समॢपत रहता है और भगवान् उसका भार ग्रहण करते हैं जैसाकि *भगवद्गीता* (१८.६६) में कहा गया है : *अहं त्वां सर्वपापेवयो मोक्षयिष्यामि।* पिता पुत्र की आवश्यकताओं से परिचित होता है और उनकी पूॢत करता है। परमेश्वर भी जीवात्माओं की आवश्यकताओं से अनजान रहते हैं और प्रचूर मात्रा में उनकी पूॢत करते रहते हैं। इसीलिए *ईशोपनिषद्*  का कथन है कि इस संसार में सभी कुछ पूर्ण है ( *पूर्णम् इदम्* )। कठिनाई यह है कि जीवात्मा विस्मरण के कारण वृथा की आवश्यकताएँ उत्पन्न करता है और अपने आपको भौतिक कर्मों में बाँध देता है। परिणाम यह होता है कि जन्म-जन्मांतर कर्मों का अन्त नहीं मिल पाता। हमारे समक्ष नाना प्रकार की जीवात्माएँ हैं और इनमें से प्रत्येक देहान्तर तथा कर्म में फँसी हुई है। हमारा एकमात्र कर्तव्य है कि हम भगवान् की शरण ग्रहण करें और उन्हें सारा भार सँभालने दें, क्योंकि जो हमारे लिए शुभ है, उससे वे परिचित हैं। अत: पृथु महाराज भगवान् से कहते हैं कि परम पिता के रूप में जो कुछ पृथु के लिए लाभप्रद हो वही वर दें। जीवात्मा की यही सही स्थिति है। इसीलिए श्री चैतन्य महाप्रभु अपने *शिक्षाष्टक* में हमें उपदेश देते हैं— *न धनं न जनं न सुन्दरीं कवितां वा जगदीश कामये।* *मम जन्मनि जन्मनीश्वरे भवताद्भक्तिरहैतुकी त्वयि॥* ''हे परम शक्तिमान भगवान्! मैं न तो धन संग्रह करना चाहता हूँ, न मुझे सुन्दर षी का भोग करने की इच्छा है और न मुझे अनेक अनुयायी चाहिए। मुझे तो जन्म-जन्मातर आपकी अहैतुकी भक्ति चाहिए।ÓÓ निष्कर्ष यह निकला कि शुद्ध भक्त को न तो भकि्त से किसी प्रकार के भौतिक लाभ की कामना करनी चाहिए और न सकाम कर्म या दार्शनिक चिन्तन के द्वारा मोहग्रस्त होना चाहिए। उसे निरन्तर भगवान् की सेवा में लगे रहना चाहिए। यही जीवन की चरम सिद्धि है।  

**मैत्रेय उवाच** 