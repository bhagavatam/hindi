**स आदिराजो रचिताञ्जलिर्हङ्क्षर** **विलोकितुं नाशकदश्रुलोचन: ।** **न किञ्चनोवाच स बाष्पविक्लवो** **हृदोपगुह्यामुमधादवस्थित: ॥ २१॥** 

**शब्दार्थ** 

**स:—** **वह** **; आदि-राज:—** **आदि राजा** **; रचित-अञ्जलि:—** **हाथ जोड़े हुए** **; हरिम्—** **भगवान् को** **; विलोकितुम्—** **देखने के लिए** **;** **न—** **नहीं** **; अशकत्—** **समर्थ था** **; अश्रु-लोचन:—** **अश्रुपूरित नेत्र** **; न—** **नहीं** **; किञ्चन—** **कुछ भी** **; उवाच—** **कहा** **; स:—** **उसने** **;** **बाष्प-विक्लव:—** **वाणी रुद्ध होने से, गद्गद् कण्ठ से** **; हृदा—** **अपने हृदय से** **; उपगुह्य—** **आङ्क्षलगन करके** **; अमुम्—** **भगवान् को** **;** **अधात्—** **रहता रहा** **; अवस्थित:—** **खड़ा।** **.** 

**नेत्रों में अश्रु भर आने तथा वाणी रुद्ध हो जाने आदि से राजा महाराज पृथु न तो ठीक से** **भगवान् को देख सके और न भगवान् को सश्बोधित करके कुछ बोल सके। उन्होंने केवल** **अपने हृदय के भीतर भगवान् का आङ्क्षलगन किया और हाथ जोड़े हुए उसी तरह खड़े रहे।** **तात्पर्य :** जिस प्रकार *ब्रह्म-संहिता* में कृष्ण को *आदि-पुरुष* कहा गया है उसी प्रकार इस श्लोक में राजा पृथु को, भगवान् का शक्त्यावेश अवतार होने के कारण, *आदि राज:* कहा गया है। महान् भक्त होने के साथ ही वे परम वीर थे जिसने अपने राज्य के समस्त दुष्टों पर विजय पा ली थी। वे लडऩे में स्वर्ग के राजा इन्द्र के समान पराक्रमी थे। उन्होंने अपनी प्रजा को सुरक्षा प्रदान की और उन्हें पुण्यकार्यों तथा भगवान् की भक्ति में लगाये रखा। उन्होंने सभी प्रकार की विपत्तियों में प्रजा को शरण प्रदान किये बिना एक पाई भी कर के रूप में वसूल नहीं की। जीवन की सबसे बड़ी विपत्ति है ईश्वरविहीन होना और इस प्रकार पापी बन जाना। यदि राज्य का प्रधान या राजा प्रजा को अवैध मैथुन, मांसाहार, मादक द्रव्य-सेवन तथा द्यूतक्रीड़ा की छूट देता है, तो राजा उसके लिए उत्तरदायी होता है और उसे प्रजा के पापों का फल भोगना पड़ता है, क्योंकि वह प्रजा से वृथा कर वसूल करता है। शासक के लिए ये इतने सारे नियम हैं और चूँकि राजा पृथु ने इन सभी नियमों का पालन किया, इसलिए उन्हें *आदि राज:* कहा गया है। महाराज पृथु जैसा उत्तरदायी राजा प्रथम कोटि का शुद्ध भक्त भी हो सकता है। राजा पृथु के आचरण में हम स्पष्ट देखते हैं कि किस प्रकार वे भीतर तथा बाहर से शुद्ध भकि्त में भावविभोर हो गए थे। आज ही हमने बश्बई के समाचार पत्र में पढ़ा है कि सरकार मद्य-निषेध कानून को वापस लेने जा रही है। गांधीजी के असहयोग आन्दोलन के समय से ही बश्बई में मद्यपान की छूट नहीं थी। किन्तु दुर्भाग्यवश नागरिक इतने चालाक हैं कि उन्होंने अवैध शराब बनाना बढ़ा दिया है और शराब दुकानों में खुले रूप में न बिक कर, शौचालयों तथा अन्य ऐसे ही कुत्सित स्थानों में बिकती है। इस प्रकार की तस्करी को न रोक पाने के कारण सरकार ने सस्ते मूल्य पर शराब की पूॢत करने का निश्चय किया है, जिससे लोग शौचालयों की अपेक्षा सरकार से शराब खरीदें। सरकार नागरिकों के पापपूर्ण जीवन को बदल पाने में असफल रही है, अत: राजकोष को भरने के लिए और कर की क्षति न हो, इस उद्देश्य से सरकार ने जनता के लिए कम मूल्य पर शराब बनाने का निश्चय किया है। इस प्रकार की सरकार पापमय जीवन के फलों को अर्थात् युद्ध, अकाल, भूकश्प तथा अन्य विपदाओं को रोक नहीं सकती। प्रकृति का नियम है कि जब ईश्वर के नियम में त्रुटियाँ होने लगती हैं (जिसे *भगवद्गीता* में *धर्मस्य ग्लानि:* कहा गया है), तो उस समय युद्ध के अचानक छिड़ जाने के रूप में कठोर दण्ड मिलता है। हमने हाल ही में भारत तथा पाकिस्तान के बीच छिड़े युद्ध को अपनी आँखों देखा है। एक पखवाड़े के भीतर ही जन तथा धन की अपार क्षति हुई और सश्पूर्ण संसार में हलचल मच गई थी। पापमय जीवन के यही परिणाम हैं। कृष्णभावनामृत आन्दोलन का उद्देश्य लोगों को शुद्ध और पूर्ण बनाना है। यदि हम कृष्णचेतना के फलस्वरूप आंशिक रूप में भी शुद्ध हो सकें, जैसाकि *भागवत* में कहा गया है ( *नष्टप्रायेष्वभद्रेषु* ) तो कामवासना, लालच, भव रोग कम हो जाँय। यह *श्रीमद्भागवत* अथवा कृष्णचेतना के सन्देश को प्रसारित करने से ही सश्भव है। बड़े-बड़े औद्योगिक और व्यापारिक प्रतिष्ठानों ने सुरक्षा कोष में हजारों रुपये दिये हैं, जो बारूद के रूप में धन को भस्म कर रहा है, किन्तु इसे दुर्भाग्य ही कहा जाएगा कि यदि उनसे कृष्णभावनामृत आन्दोलन की प्रगति के लिए धन माँगा जाता है, तो वे आनाकानी करते हैं। ऐसी परिस्थितियों में संसार में समय-समय पर उथल-पुथल तथा युद्ध आरश्भ होते रहेंगे, जो कृष्णभावनाभावित न होने का परिणाम है।  