**भगवानथ विश्वात्मा पृथुनोपहृतार्हण: ।** **समुज्जिहानया भक्त्या गृहीतचरणाश्बुज: ॥ १९॥** 

**शब्दार्थ** 

**भगवान्—** **भगवान्** **; अथ—** **तदनन्तर** **; विश्व-आत्मा—** **परमात्मा** **; पृथुना—** **राजा पृथु द्वारा** **; उपहृत—** **प्रदत्त** **; अर्हण:—** **पूजा की** **सारी सामग्री** **; समुज्जिहानया—** **क्रमश: वॢद्धत** **; भक्त्या—** **जिसकी भक्ति** **; गृहीत—** **पकड़ा हुआ** **; चरण-अश्बुज:—** **चरणकमल।** **.** 

**राजा पृथु ने अपने ऊपर कृपालु भगवान् के चरण-कमलों की प्रभूत पूजा की। इस प्रकार** **भगवान् के चरणकमलों की आराधना करते हुए भक्ति में महाराज पृथु का आनन्द क्रमश:** **बढ़ता गया।** **तात्पर्य :** जब भक्त के शरीर में विविध प्रकार का भावातिरेक प्रकट हो तो समझना चाहिए कि भक्ति पूर्णता को प्राप्त हो चुकी है। दिव्य आनन्द के कई प्रकार हैं, यथा रोना, हँसना, गिरना, प्रमत्त के स²श चिल्लाना इत्यादि ये सारे लक्षण कभी-कभी भक्त के शरीर में दिखते हैं। ये *अष्ट-सात्त्विक*  विकार कहलाते हैं, जिनका अर्थ है आठ प्रकार के दिव्य रूपान्तर इनका अनुकरण नहीं किया जा सकता, किन्तु जब भक्त सचमुच सिद्ध हो जाता है, तो ये सारे लक्षण उसके शरीर में ²ष्टिगोचर होने लगते हैं। भगवान् तो भक्तवत्सल हैं, अर्थात् वे अपने विशुद्ध भक्त के प्रति स्नेह रखते हैं। अत: भक्त तथा भगवान् के बीच जो दिव्य आनन्दमय आदान-प्रदान होता है, वह इस जगत के कार्य-कलापों की तरह नहीं होता।  