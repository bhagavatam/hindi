**अथावमृज्याश्रुकला विलोकयन्-** **नतृप्त²ग्गोचरमाह पूरुषम् ।** **पदा स्पृशन्तं क्षितिमंस उन्नते** **विन्यस्तहस्ताग्रमुरङ्गविद्विष: ॥ २२॥** 

**शब्दार्थ** 

**अथ—** **तत्पश्चात्** **; अवमृज्य—** **पोंछ कर** **; अश्रु-कला:—** **अपने नेत्रों के अश्रु** **; विलोकयन्—** **देखते हुए** **; अतृप्त—** **असंतुष्ट** **; ²क्-** **गोचरम्—** **आँखों को दिखाई पडऩे वाला** **; आह—** **कहा** **; पूरुषम्—** **भगवान् को** **; पदा—** **अपने चरणकमलों से** **; स्पृशन्तम्—** **स्पर्श** **करते हुए** **; क्षितिम्—** **पृथ्वी** **; अंसे—** **कंधे पर** **; उन्नते—** **उठा हुआ** **; विन्यस्त—** **बिखरा** **; हस्त—** **हाथ का** **; अग्रम्—** **अगला भाग** **;** **उरङ्ग-विद्विष:—** **सर्पों के शत्रु, गरुड़ का।** **.** 

**भगवान् अपने चरण-कमलों से पृथ्वी को स्पर्श करते हुए खड़े थे और उनके हाथ का** **अगला भाग सर्पों के शत्रु गरुड़ के उन्नत कंधे पर था। महाराज पृथु नेत्रों से अश्रु पोंछते हुए** **भगवान् को देखने का प्रयास कर रहे थे, किन्तु ऐसा प्रतीत हो रहा था मानो राजा उन्हें देखकर** **अघा नहीं रहा था। इस प्रकार राजा ने निश्नलिखित स्तुतियाँ अर्पिथ कीं।** **तात्पर्य :** इस श्लोक में उल्लेखनीय बात यह है कि भगवान् पृथ्वी के ऊपर इसका स्पर्श-सा करते हुए खड़े थे। ब्रह्मलोक से लेकर स्वर्गलोक तक के उच्चलोकों के वासी आध्यात्मिक जीवन में इतने आगे बढ़े हुए हैं कि जब भी वे इस लोक में या अन्य अधोलोकों में आते हैं, तो वे भारहीनता अपनाए रहते हैं जिसका अर्थ है कि वे पृथ्वी का स्पर्श किये बिना खड़े रह सकते हैं। भगवान् विष्णु पूर्ण पुरुषोत्तम भगवान् हैं, किन्तु इस ब्रह्माण्ड के किसी एक लोक में निवास करने के कारण वे इसके किसी देवता की भाँति आचरण करते हैं। जब वे पृथु महाराज के समक्ष प्रथम बार प्रकट हुए तो वे पृथ्वी का स्पर्श नहीं कर रहे थे, किन्तु जब वे महाराज पृथु के आचरण से सन्तुष्ट हो गये तो वैकुण्ठवासी नारायण की भाँति व्यवहार करने लगे। पृथु के स्नेह में आकर उन्होंने पृथ्वी का स्पर्श किया, किन्तु उन्होंने अपने हाथ के अगले भाग को गरुड़ के उन्नत कंधे पर रखा जिससे वे गिर न पड़े, क्योंकि भगवान् को पृथ्वी पर खड़े रहने का अवयास नहीं है। ये सभी महाराज पृथु के प्रति उनकी वत्सलता के लक्षण हैं। अपने को परम भाग्यशाली मानकर पृथु महाराज हर्षातिरेक के कारण भगवान् को ठीक से देख नहीं पाये, फिर भी उन्होंने रुद्ध वाणी से उनकी स्तुति करनी प्रारश्भ की।  

**पृथुरुवाच** 