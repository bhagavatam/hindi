**वरं च मत्कञ्चन मानवेन्द्र** **वृणीष्व तेऽहं गुणशीलयन्त्रित: ।** **नाहं मखैर्वै सुलभस्तपोभि-** **र्योगेन वा यत्समचित्तवर्ती ॥ १६॥** 

**शब्दार्थ** 

**वरम्—** **आशीर्वाद** **; च—** **भी** **; मत्—** **मुझसे** **; कञ्चन—** **जो भी चाहो** **; मानव-इन्द्र—** **हे मनुष्यों के प्रमुख** **; वृणीष्व—** **माँगो** **; ते—** **तुश्हारा** **; अहम्—** **मैं** **; गुण-शील—** **उच्चगुणों तथा श्रेष्ठ आचरणों द्वारा** **; यन्त्रित:—** **मुग्ध होकर** **; न—** **नहीं** **; अहम्—** **मैं** **; मखै:—** **यज्ञों से** **; वै—** **निश्चय ही** **; सु-लभ:—** **सरलता से प्राप्त** **; तपोभि:—** **तपस्या द्वारा** **; योगेन—** **योगावयास के द्वारा** **; वा—** **अथवा** **;** **यत्—** **जिससे** **; सम-चित्त—** **समभाव वालों में** **; वर्ती—** **स्थित।** **.** 

**हे राजन्, मैं तुश्हारे उच्च गुणों तथा उत्तम आचरण से मुग्ध और प्रभावित हूँ; अत: तुम मुझसे** **मनचाहा वर माँग सकते हो। जो उत्तम गुणों तथा शील से युक्त नहीं है, वह मात्र यज्ञ, कठिन** **तपस्या अथवा योग के द्वारा मेरी कृपा प्राप्त नहीं कर सकता। किन्तु जो समस्त परिस्थितियों में** **समभाव बनाए रखता है, मैं उसके अन्त:करण में सदैव सन्तुलित रहता हूं।** **तात्पर्य :** भगवान् विष्णु महाराज पृथु के उत्तम चरित्र तथा आचरण से अत्यधिक प्रसन्न थे, अत: उन्हें वर मांगने के लिए कहा। भगवान् स्पष्ट कहते हैं कि उन्हें न तो महान् यज्ञों द्वारा, न ही तपस्या या योग साधना के द्वारा प्रसन्न किया जा सकता है। वे तो केवल उच्च चरित्र तथा आचरण द्वारा प्रसन्न होते हैं। किन्तु ये गुण तब तक विकसित नहीं होते, जब तक कोई भगवान् का शुद्ध भक्त न बन जाए। जो कोई भी भगवान् के प्रति शुद्ध अविचल भक्ति करता है उसमें आत्मा के रूप में ये उत्तम गुण विकसित हो जाते हैं। आत्मा भगवान् का अंश होने से उनके समस्त उत्तम गुणों से युक्त रहता है। किन्तु जब आत्मा प्रकृति के गुणों से दूषित हो जाता है, तो भौतिक गुणों के अनुसार मनुष्य अच्छा या बुरा माना जाता है। किन्तु जब मनुष्य समस्त भौतिक गुणों को पार कर जाता है, तो सारे उत्तम गुण प्रकट होते हैं। भक्तों के ऐसे छब्बीस गुण इस प्रकार हैं—(१) प्रत्येक के प्रति दयालु, (२) किसी से भी न झगडऩा, (३) परम सत्य में स्थिर रहना, (४) सबों के प्रति समता, (५) दोषहीन, (६) दानशील, (७) मृदु, (८) स्वच्छ, (९) सरल, (१०) परोपकारी, (११) शान्त, (१२) कृष्ण में पूर्ण रूप से आसक्त, (१३) अहंकारविहीन, (१४) विनयसश्पन्न, (१५) स्थिर, (१६) आत्म-संयमी (१७) मिताहारी, (१८) विवेकी, (१९) पूज्य, (२०) विनीत, (२१) गश्भीर, (२२) दयालु, (२३) मैत्रीयुक्त, (२४) कवित्वमय, (२५) पटु तथा (२६) मौन। भगवान् जीवात्माओं में इन दिव्य गुणों के विकसित होने से प्रसन्न होते हैं, कृत्रिम रूप से यज्ञ करने तथा योग साधन से नहीं। दूसरे शब्दों में, जब तक कोई शुद्ध भक्त बनने के लायक नहीं होता, उसे भवबंधन से मुक्ति पाने की आशा नहीं करनी चाहिए।  

**मैत्रेय उवाच** 