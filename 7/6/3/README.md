**यथा हि पुरुषस्येह विष्णो: पादोपसर्पणम् ।** **यदेष सर्वभूतानां प्रिय आत्मेश्वर: सुहृत् ॥ २॥** 

**शब्दार्थ** 

**यथा—** **जिससे कि** **; हि—** **निस्सन्देह** **; पुरुषस्य—** **जीव का** **; इह—** **यहाँ** **; विष्णो:—** **भगवान् विष्णु का** **; पाद-उपसर्पणम्—** **चरणकमलों के निकट आना** **; यत्—** **क्योंकि** **; एष:—** **यह** **; सर्व-भूतानाम्—** **समस्त जीवों का** **; प्रिय:—** **प्रिय** **; आत्म-ईश्वर:—** **आत्मा का स्वामी, परमात्मा** **; सुहृत्—** **शुभचिन्तक तथा मित्र।** **.** 

**यह मनुष्य-जीवन भगवद्धाम जाने का अवसर प्रदान करता है अतएव प्रत्येक जीव को,** **विशेष रूप से उसे जिसे मनुष्य जीवन मिला है, भगवान् विष्णु के चरणकमलों की भक्ति में** **प्रवृत्त होना चाहिए। यह भक्ति स्वाभाविक है क्योंकि भगवान् विष्णु सर्वाधिक प्रिय, आत्मा के** **स्वामी तथा अन्य सब जीवों के शुभचिन्तक हैं।** **तात्पर्य :** *भगवद्गीता* (५.२९) में भगवान् कहते हैं— *भोक्तारं यज्ञतपसां सर्वलोकमहेश्वरम्।* *सुहृदं सर्वभूतानां ज्ञात्वा मां शान्तिमृच्छति॥* ''साधु लोग मुझे समस्त यज्ञ तथा तपस्या का परम प्रयोजन, समस्त लोकों तथा देवताओं का परमेश्वर एवं समस्त जीवों का उपकारी तथा हितैषी जानकर भौतिक यातनाओं से शान्तिप्राप्त करते हैं।ÓÓ इन तीन तथ्यों को—कि भगवान् विष्णु ही सारी सृष्टि के मालिक हैं, वे समस्त जीवों के सर्वश्रेष्ठ हितैषी तथा हर वस्तु के परम भोक्ता हैं—समझ लेने पर मनुष्य शान्त तथा सुखी बनता है। इसी दिव्य सुख के लिए जीव ब्रह्माण्ड भर में नाना योनियों तथा विभिन्न लोकों में चक्कर लगाता रहता है, किन्तु विष्णु के साथ अपने घनिष्ठ सश्बन्ध को भूल जाने के कारण उसे जन्म-जन्मन्तार कष्ट भोगना पड़ता है। अतएव मनुष्य-जीवन में शिक्षाप्रणाली ऐसी होनी चाहिए कि मनुष्य ईश्वर या विष्णु के साथ अपने घनिष्ठ सश्बन्ध को समझ सके। प्रत्येक जीव का ईश्वर से घनिष्ठ सश्बन्ध होता है। अतएव मनुष्य को चाहिए कि वह *शान्तरस* में भगवान् का यशोगान करेया *दास्य रस* में दास की भाँति विष्णु से नित्य सश्बन्ध स्थापित करके या *सलय रस* में मित्र की तरह या *वात्सल्य रस* में माता-पिता के रूप में या *माधुर्य रस* में दाश्पत्य प्रेमी के रूप में रहे। ये सारे सश्बन्ध प्रेम के स्तर पर होते हैं। विष्णु हर एक के प्रेम के केन्द्र हैं, अतएव हर एक का कर्तव्य है कि वह भगवान् की प्रेमाभकि्त में लगे। जैसाकि भगवान् ने ( *भागवत* ३.२५.३८) कहा है— *येषामहं प्रिय आत्मा सुतश्च सखा गुरु: सुहृदो दैवमिष्टम्* । किसी भी रूप में सही, हम विष्णु से सश्बन्धित हैं, जो परम प्रिय परमात्मा, पुत्र, मित्र तथा गुरु हैं। ईश्वर के साथ हमारा नित्य सश्बन्ध मनुष्य-जीवन में पुन: जागृत हो सकता है और शिक्षा का लक्ष्य भी यही होना चाहिए। निस्सन्देह, यही जीवन तथा शिक्षा की पूर्णता है।  