**धर्मार्थकाम इति योऽभिहितषिवर्ग** **ईक्षा त्रयी नयदमौ विविधा च वार्ता ।** **मन्ये तदेतदखिलं निगमस्य सत्यं** **स्वात्मार्पणं स्वसुहृद: परमस्य पुंस: ॥ २६॥** 

**शब्दार्थ** 

**धर्म—** **धर्म** **; अर्थ—** **आॢथक उन्नति** **; काम:—** **संयमित इन्द्रियतृप्ति** **; इति—** **इस प्रकार** **; य:—** **जो** **; अभिहित:—** **बताये गये** **; त्रि-** **वर्ग:—** **तीन का समूह** **; ईक्षा—** **आत्म-साक्षात्कार** **; त्रयी—** **वैदिक अनुष्ठान** **; नय—** **तर्क** **; दमौ—** **तथा विधि एवं व्यवस्था की** **विद्या** **; विविधा—** **अनेक प्रकार** **; च—** **भी** **; वार्ता—** **वृत्तिपरक कर्तव्य या जीविका** **; मन्ये—** **मैं मानता हूँ** **; तत्—** **उनको** **; एतत्—** **वे** **; अखिलम्—** **सारा** **; निगमस्य—** **वेदों का** **; सत्यम्—** **सत्य** **; स्व-आत्म-अर्पणम्—** **अपने को पूरी तरह अॢपत कर देना** **; स्व-** **सुहृद:—** **अपने परम मित्र को** **; परमस्य—** **परम** **; पुंस:—** **पुरुष।** **.** 

**धर्म, अर्थ तथा काम—इन तीनों को वेदों में त्रिवर्ग अर्थात् मोक्ष के तीन साधन कहा गया** **है। इन तीन वर्गों के अन्तर्गत ही शिक्षा तथा आत्म-साक्षात्कार, वैदिक आदेशानुसार सश्पन्न** **कर्मकाण्ड, विधि तथा व्यवस्था विज्ञान एवं जीविका अॢजत करने के विविध साधन आते हैं। ये** **तो वेदों के अध्ययन के बाह्य विषय हैं अतएव मैं उन्हें भौतिक मानता हूँ। किन्तु मैं भगवान् विष्णु** **के चरणकमलों में समर्पण को दिव्य मानता हूँ।** **तात्पर्य :** प्रह्लाद महाराज के ये उपदेश भक्ति की दिव्य स्थिति पर बल देते हैं। जैसाकि *भगवद्गीता*  (१४.२६) में पुष्टि की गई है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो पूर्ण भक्ति में लगा रहता है, जो किसी भी परिस्थिति में च्युत नहीं होता वह तुरन्त ही प्रकृति के गुणों को पार करके ब्रह्म पद को प्राप्त होता है।ÓÓ जो व्यक्ति भगवान् की भक्ति में पूर्णतया संलग्न रहता है, वह तुरन्त ही दिव्य पद को प्राप्त होता है, जो कि *ब्रह्मभूत* अवस्था है। ऐसी शिक्षा या कार्य जो *ब्रह्मभूत* पद या आत्म-साक्षात्कार पद पर नहीं होता वह भौतिक माना जाता है और प्रह्लाद महाराज का कहना है कि कोई भी भौतिक वस्तु परम सत्य नहीं हो सकती, क्योंकि परम सत्य आध्याति्मक पद पर होता है। इसकी पुष्टि भगवान् कृष्ण ने भी *भगवद्गीता* (२.४५) में की है जहाँ पर वे यह कहते हैं— *त्रैगुण्यविषया वेदा निषैगुण्यो भवार्जुन* —''वेदों में केवल तीन गुणों का वर्णन मिलता है। हे अर्जुन! इन गुणों से ऊपर उठो। इन सबसे परे होओ।ÓÓ भले ही किसी के कर्मों की स्वीकृति वेदों द्वारा क्यों न मिली हो, भौतिक पद पर कर्म करना जीवन का लक्ष्य नहीं है। जीवन का चरम लक्ष्य तो आध्यात्मिक पद पर बने रहना है। मानव उद्देश्य यही है। सारांशत: वैदिक कर्मकाण्डों तथा आदेशों की अवमानना नहीं की जानी चाहिए, वे आध्यात्मिक पद तक पहुँचने के साधन हैं। किन्तु यदि कोई इस पद तक नहीं पहुँच पाता तो सारे वैदिक अनुष्ठान केवल समय के अपव्यय हैं। इसकी पुष्टि *श्रीमद्भागवत* (१.२.८) में हुई है— *धर्म: स्वनुष्ठित: पुसां विष्वक्सेनकथासु य:।* *नोत्पादयेद्यदि रङ्क्षत श्रम एव हि केवलम्॥* ''कर्तव्य (धर्म) चाहे जिस वृत्ति के पुरुष द्वारा किये जाँय, यदि वे परमेश्वर के सन्देश के प्रति आकर्षण उत्पन्न नहीं कर पाते तो उन पर किया सारा श्रम निरर्थक है। यदि कोई ²ढ़तापूर्वक धर्म के कार्यों को करता है, किन्तु यदि वह अन्तत: परमेश्वर की शरण में नहीं जाता तो उसका मोक्ष या ऊपर उठने के सारे साधन समय तथा श्रम के अपव्यय मात्र हैं।ÓÓ  