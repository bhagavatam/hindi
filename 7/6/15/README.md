**विद्वानपीत्थं दनुजा: कुटुश्बं** **पुष्णन्स्वलोकाय न कल्पते वै ।** **य: स्वीयपारक्यविभिन्नभाव-** **स्तम: प्रपद्येत यथा विमूढ: ॥ १६॥** 

**शब्दार्थ** 

**विद्वान्—** **जानते हुए (विशेष रूप से गृहस्थ जीवन में असुविधाओं को)** **; अपि—** **यद्यपि** **; इत्थम्—** **इस प्रकार** **; दनु-जा:—** **हे** **असुर पुत्रो** **; कुटुश्बम्—** **परिवार के सदस्य या दूर के लोग (यथा जाति, समाज, राष्ट्र या राष्ट्रकुलों के लोग)** **; पुष्णन्—** **जीवन की** **सारी सुविधाएँ प्रदान करते हुए** **; स्व-लोकाय—** **अपने को समझने में** **; न कल्पते—** **समर्थ नहीं होता** **; वै—** **निस्सन्देह** **; य:—** **जो** **;** **स्वीय—** **अपना** **; पारक्य—** **अन्यों का** **; विभिन्न—** **पृथक्** **; भाव:—** **जीवन की धारणा वाला** **; तम:—** **केवल अंधकार** **; प्रपद्येत—** **प्रवेश करता है** **; यथा—** **जिस प्रकार** **; विमूढ:—** **शिक्षारहित व्यक्ति या पशु जैसा।** **.** 

**हे मित्रों, हे असुरपुत्रो, इस भौतिक जगत में शिक्षा में अग्रणी लगने वाले व्यक्ति भी यह** **विचार करने की प्रवृत्ति रखते हैं ''यह मेरा है और यह पराया है।ÓÓ इस प्रकार वे सीमित** **पारिवारिक जीवन की धारणा में अपने परिवारों को जीवन की आवश्यकताएँ प्रदान करने में** **लगे रहते हैं मानो अशिक्षित कुत्ते-बिल्ली हों। वे आध्यात्मिक ज्ञान ग्रहण नहीं कर सकते प्रत्युत** **वे मोहग्रस्त तथा अज्ञान से पराभूत हैं।** **तात्पर्य :** मानव समाज में मनुष्य को शिक्षित करने के प्रयास किये जाते हैं, किन्तु पशु-समाज में न तो ऐसी व्यवस्था हैं, न ही पशुओं को शिक्षित किया जा सकता है। अतएव पशुओं एवं मूर्ख मनुष्यों को *विमूढ* या मोहग्रस्त कहा जाता है और शिक्षित मनुष्य को *विद्वान्* कहते हैं। असली *विद्वान्* वह है, जो इस भौतिक जगत के भीतर अपनी स्थिति को समझने का प्रयास करता है। उदाहरणार्थ, जब सनातन गोस्वामी ने श्री चैतन्य महाप्रभु के चरणकमलों की शरण ली तो उनका पहला प्रश्न था *'के* *आमिÓ 'केने आमाय जारे ताप त्रयÓ।* दूसरे शब्दों में, वे अपनी स्वाभाविक स्थिति जानना चाहते थे और यह जानना चाहते थे कि वे संसार के तीन प्रकार के दुख क्यों उठा रहे हैं। यह शिक्षा की विधि है। यदि कोई यह न पूछकर कि ''मैं कौन हूँ? मेरे जीवन का लक्ष्य क्या है?ÓÓ कूकरों-सूकरों की ही पशु-वृत्ति का पालन करे तो उसकी शिक्षा से क्या लाभ है? जैसाकि पिछले श्लोक में बताया जा चुका है जीव अपने सकाम कर्मों द्वारा रेशम के कीट की भाँति अपने ही जाल में फँसा रहता है। मूर्ख लोग सामान्यतया इस भौतिक जगत का भोग करने की प्रबल इच्छा के कारण अपने सकाम कर्म द्वारा बँधे हुए हैं। ऐसे लोग समाज, जाति तथा राष्ट्र की ओर आकृष्ट होकर अपना समय व्यर्थ गँवाते हैं और मनुष्य-जन्म पाकर उसका कोई लाभ नहीं उठा पाते। विशेषकर इस कलियुग में बड़े-बड़े नेता, राजनीतिज्ञ, दार्शनिक तथा विज्ञानी मूर्खतापूर्ण कार्यों में यह सोचकर लगे हुए हैं कि ''यह मेरा है और वह तुश्हारा है।ÓÓ विज्ञानी नाभिकीय अषों का आविष्कार करते हैं और अपने समाज या राष्ट्र का हित- समर्थन करने के लिए बड़े-बड़े नेताओं से सहयोग करते हैं। किन्तु इस श्लोक में स्पष्ट कहा गया है कि वे अपने तथाकथित उच्च ज्ञान के होते हुए भी कुत्ते-बिल्लियों वाली मानसिकता से ग्रस्त होते हैं। जिस तरह बिल्लियाँ तथा कुत्ते अपने जीवन के वास्तविक हित को न जानकर अधिकाधिक अज्ञान में फँसते जाते हैं उसी प्रकार तथाकथित शिक्षित व्यकि्त जो अपने निज को या जीवन के असली लक्ष्य को नहीं जानता भौतिकता में अधिकाधिक मग्न होता जाता है। अतएव प्रह्लाद महाराज हर एक को *वर्णाश्रम धर्म* के सिद्धान्तों का पालन करने के लिए उपदेश देते हैं। प्रत्येक व्यक्ति को चाहिए कि एक विशेष अवस्था को प्राप्त करने पर वह आध्यात्मिक ज्ञान का अनुशीलन करने के लिए संन्यास आश्रम ग्रहण करे और इस तरह मुक्त हो ले। इसकी व्यालया अगले श्लोकों में विस्तार से की गई है।  