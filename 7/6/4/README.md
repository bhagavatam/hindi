**सुखमैन्द्रियकं दैत्या देहयोगेन देहिनाम् ।** **सर्वत्र लवयते दैवाद्यथा दु:खमयत्नत: ॥ ३॥** 

**शब्दार्थ** 

**सुखम्—** **सुख** **; ऐन्द्रियकम्—** **भौतिक इन्द्रियों के प्रसंग में** **; दैत्या:—** **दैत्य कुल में उत्पन्न मेरे मित्रो** **; देह-योगेन—** **विशेष प्रकार का** **शरीर होने के कारण** **; देहिनाम्—** **समस्त देहधारी जीवों का** **; सर्वत्र—** **सभी जगह (किसी योनि में)** **; लवयते—** **उपलब्ध हैं** **;** **दैवात्—** **भाग्य से** **; यथा—** **जिस प्रकार** **; दु:खम्—** **दुख** **; अयत्नत:—** **बिना प्रयास के।** **.** 

**प्रह्लाद महाराज ने आगे कहा : हे दैत्य कुल में उत्पन्न मेरे मित्रों, शरीर के सश्पर्क से** **इन्द्रियविषयों से जो सुख अनुभव किया जाता है, वह तो किसी भी योनि में अपने विगत सकाम** **कर्मों के अनुसार प्राप्त किया जा सकता है। ऐसा सुख बिना प्रयास के उसी तरह स्वत: प्राप्त** **होता है, जिस प्रकार हमें दुख प्राप्त होता है।** **तात्पर्य :** इस भौतिक जगत में सभी प्रकार के जीवन में कोई न कोई तथाकथित सुख तथा दुख लगा रहता है। कोई नहीं चाहता कि दुख आए किन्तु वह आता है। इसी प्रकार भौतिक सुख के लाभों को पाने के लिए प्रयास न करने पर भी हमें सुख स्वत: प्राप्त होता है। ये दुख-सुख किसी भी जीवन में बिना प्रयास के मिलते हैं। अतएव दुख के विरुद्ध लडऩे या सुख के लिए कठिन श्रम करने में समय तथा शक्ति का अपव्यय व्यर्थ है। मनुष्य-जीवन में हमारा एकमात्र कर्तव्य भगवान् के साथ अपने सश्बन्ध को जा गृत करना और इस प्रकार भगवद्धाम वापस जाने के लिए योग्य होना चाहिए। हमारे द्वारा भौतिक शरीर स्वीकार करते ही सुख तथा दुख आते रहते हैं। चाहे वह शरीर किसी रूप में हो हम किसी भी दशा में ऐसे सुख-दुख से बच नहीं सकते। अतएव मनुष्य जीवन का सबसे अच्छा उपयोग भगवान् विष्णु के साथ अपने सश्बन्ध को पुन: जागृत करना है।  