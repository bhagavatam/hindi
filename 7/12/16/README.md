**एवं विधो ब्रह्मचारी वानप्रस्थो यतिर्गृही ।** **चरन्विदितविज्ञान: परं ब्रह्माधिगच्छति ॥ १६॥** 

**शब्दार्थ** 

**एवम् विध:—** **इस विधि से** **; ब्रह्मचारी—** **चाहे ब्रह्मचारी हो** **; वानप्रस्थ:—** **चाहे कोई वानप्रस्थ आश्रम का हो** **; यति:—** **या कि** **संन्यास आश्रम में हो** **; गृही—** **या गृहस्थाश्रम में हो** **; चरन्—** **आत्म-साक्षात्कार के अवयास तथा परम सत्य के ज्ञान द्वारा** **; विदित-** **विज्ञान:—** **परम सत्य विषयक विज्ञान से पूर्णतया अवगत** **; परम्—** **परम** **; ब्रह्म—** **परम सत्य** **; अधिगच्छति—** **समझ सकता है।** **.** 

**इस प्रकार से अवयास करते हुए चाहे कोई ब्रह्मचारी आश्रम में हो, गृहस्थ आश्रम में हो** **अथवा वानप्रस्थ या संन्यास आश्रम में हो, उसे परम सत्य (ब्रह्म) की सर्वव्यापकता की सदैव** **अनुभूति होनी चाहिए, क्योंकि इस विधि से ब्रह्म को समझा जा सकता है।** **तात्पर्य :** यह आत्म-साक्षात्कार का शुभारश्भ है। सर्वप्रथम मनुष्य को यह समझना होगा कि ब्रह्म किस तरह सर्वत्र विद्यमान है और वह किस प्रकार कर्म करता है। यह विद्या *ब्रह्मजिज्ञासा* कहलाती है और मानव जीवन का यही असली लक्ष्य है। ऐसे ज्ञान के बिना कोई अपने को मनुष्य नहीं कह सकता प्रत्युत वह पशु जगत में रहता है। जैसाकि कहा गया है— *स एव गोखर:* —ऐसे ज्ञान के बिना वह गाय या गधे के तुल्य होता है।  