**खे खानि वायौ निश्वासांस्तेज:सूष्माणमात्मवान् ।** **अप्स्वसृक्श्लेष्मपूयानि क्षितौ शेषं यथोद्भवम् ॥ २५॥** 

**शब्दार्थ** 

**खे—** **आकाश में** **; खानि—** **शरीर के सारे छिद्रों को** **; वायौ—** **वायु में** **; निश्वासान्—** **शरीर के भीतर चक्कर लगाने वाली विभिन्न** **वायु को (प्राण, अपान इत्यादि)** **; तेज:सु—** **अग्नि में** **; उष्माणम्—** **शरीर की गर्मी को** **; आत्म-वान्—** **आत्मा को जानने वाला** **व्यक्ति** **; अप्सु—** **जल में** **; असृक्—** **रक्त** **; श्लेष्म—** **कफ** **; पूयानि—** **तथा मूत्र** **; क्षितौ—** **पृथ्वी में** **; शेषम्—** **शेष या बचे हुए को** **(चमड़ी, हड्डी तथा शरीर के अन्य कठोर अंग)** **; यथा-उद्भवम्—** **जिससे सभी उत्पन्न।** **.** 

**गश्भीर, स्वरूपसिद्ध, ज्ञानवान व्यक्ति को चाहिए कि वह शरीर के विभिन्न अंगों को उनके** **मूल स्रोतों में लीन कर दे। शरीर के छिद्र आकाश द्वारा उत्पन्न हैं, श्वास की क्रिया वायु से उत्पन्न** **है, शरीर की ऊष्मा अग्नि द्वारा जनित है और वीर्य, रक्त तथा कफ जल द्वारा उत्पन्न हैं। त्वचा,** **पेशी तथा अस्थि जैसी कठोर वस्तुएँ पृथ्वी द्वारा उत्पन्न हैं। इस प्रकार शरीर के सारे अवयव** **विभिन्न तत्त्वों द्वारा उत्पन्न होते हैं। अतएव इन सबों को पुन: उन्हीं तत्त्वों में लीन कर देना चाहिए।** **तात्पर्य :** स्वरूपसिद्ध होने के लिए आवश्यक है कि मनुष्य शरीर के विभिन्न तत्त्वों के मूल स्रोतों को जान ले। यह शरीर त्वचा, अस्थि, पेशी, रक्त, वीर्य, मूत्र, मल, ऊष्मा, श्वास इत्यादि के मेल से बना है और ये सारी वस्तुएँ पृथ्वी, जल, अग्नि, वायु तथा आकाश से प्राप्त होती हैं। मनुष्य को इन समस्त शारीरिक अवयवों के स्रोतों से पूर्णतया अभिज्ञ होना चाहिए। तभी वह स्वरूपसिद्ध या आत्मवान् बनता है।  