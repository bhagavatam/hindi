**अग्नौ गुरावात्मनि च सर्वभूतेष्वधोक्षजम् ।** **भूतै: स्वधामभि: पश्येदप्रविष्टं प्रविष्टवत् ॥ १५॥** 

**शब्दार्थ** 

**अग्नौ—** **अग्नि में** **; गुरौ—** **गुरु में** **; आत्मनि—** **अपने में, आत्मा में** **; च—** **भी** **; सर्व-भूतेषु—** **प्रत्येक जीव में** **; अधोक्षजम्—** **भगवान्** **को, जो न तो भौतिक आँखों से देखे जा सकते हैं और न ही अन्य भौतिक इन्द्रियों द्वारा अनुभवगश्य हैं** **; भूतै:—** **सारे जीवों के** **साथ** **; स्व-धामभि:—** **भगवान् के सामान के साथ-साथ** **; पश्येत्—** **देखना चाहिए** **; अप्रविष्टम्—** **बिना प्रविष्ट हुए** **; प्रविष्ट-वत्—** **प्रविष्ट हुए की भाँति।** **.** 

**मनुष्य को इसकी अनुभूति करनी चाहिए कि भगवान् विष्णु एक ही साथ अग्नि, गुरु,** **आत्मा तथा समस्त जीवों में सभी परिस्थितियों में प्रविष्ट हैं और नहीं भी हैं। वे प्रत्येक वस्तु के** **पूर्ण नियामक के रूप में बाह्य तथा आन्तरिक रूप से स्थित हैं।** **तात्पर्य :** भगवान् की सर्वव्यापकता की अनुभूति ही परम सत्य का पूर्ण साक्षात्कार है, जिसे वैदिक साहित्य के अध्ययन द्वारा प्राप्त करना होता है। *ब्रह्म-संहिता* (५.३५) में कहा गया है— *अण्डान्तरस्थपरमाणुचयान्तरस्थम्* —ब्रह्माजीण्ड में प्रत्येक जीव के हृदय में तथा परमाणु तक के भीतर स्थित हैं। हमें यह समझ लेना चाहिए कि जब भी भगवान् विद्यमान रहते हैं, तो वे अपने नाम, रूप, पार्षदों तथा दासों के समेत रहते हैं। जीव भगवान् का अंश है। इस तरह मनुष्य को समझना चाहिए कि जब भगवान् परमाणु के भीतर प्रविष्ट हैं, तो जीव भी उसी में हैं। मनुष्य को भगवान् के अचिन्त्य गुण को स्वीकार करना चाहिए, क्योंकि भौतिक ²ष्टि से कोई कभी यह नहीं समझ सकता कि भगवान् किस प्रकार सर्वव्यापी होकर भी अपने गोलोक वृन्दावन में स्थित हैं। यह अनुभूति तभी सश्भव है जब मनुष्य विविध आश्रमों के विधि-विधानों का दृढ़ता से पालन करे। इस सश्बन्ध में श्रील मध्वाचार्य का कहना है— *अप्रविष्ट: सर्वगत: प्रविष्टस्त्वनुरूपवान्।* *एवं द्विरूपो भगवान् हरिरेको जनार्दन:॥* भगवान् अपने आद्यरूप में सभी वस्तुओं में प्रविष्ट नहीं हैं ( *अप्रविष्ट:* ) लेकिन अपने निराकार रूप में वे प्रविष्ट हैं ( *प्रविष्ट:* )। इस प्रकार वे एक ही समय प्रविष्ट हैं और नहीं भी हैं। *भगवद्गीता* (९.४) में इसकी व्यालया की गई है जहाँ भगवान् कहते हैं— *मया ततमिदं सर्वं जगदव्यक्तमूॢतना।* *मत्स्थानि सर्वभूतानि न चाहं तेष्ववस्थित:॥* ''यह समग्र ब्रह्माण्ड मेरे अव्यक्त रूप में मुझसे व्याप्त है। सारे जीव मुझमें हैं किन्तु मैं उनमें नहीं हूँ।ÓÓ भगवान् अपना विरोध कर सकते हैं। इस प्रकार एकत्व में विविधता है ( *एकत्वं बहुत्वम्* )।  