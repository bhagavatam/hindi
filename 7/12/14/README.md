**उषित्वैवं गुरुकुले द्विजोऽधीत्यावबुध्य च ।** **त्रयीं साङ्गोपनिषदं यावदर्थं यथाबलम् ॥ १३॥** **दत्त्वा वरमनुज्ञातो गुरो: कामं यदीश्वर: ।** **गृहं वनं वा प्रविशेत्प्रव्रजेत्तत्र वा वसेत् ॥ १४॥** 

**शब्दार्थ** 

**उषित्वा—** **रहते हुए** **; एवम्—** **इस प्रकार** **; गुरु-कुले—** **गुरु के संरक्षण में** **; द्वि-ज:—** **ब्राह्मण, क्षत्रिय तथा वैश्य, जिनका दो बार** **जन्म होता है** **; अधीत्य—** **वैदिक साहित्य पढ़कर** **; अवबुध्य—** **इसे ठीक से समझकर** **; च—** **तथा** **; त्रयीम्—** **वैदिक वाङ्मय** **; स-** **अङ्ग—** **सहायक अंशों सहित** **; उपनिषदम्—** **तथा उपनिषदों को** **; यावत्-अर्थम्—** **जहाँ तक सश्भव हो** **; यथा-बलम्—** **यथाशक्ति** **;** **दत्त्वा—** **देकर** **; वरम्—** **पारिश्रमिक (दक्षिणा)** **; अनुज्ञात:—** **पूछे जाने पर** **; गुरो:—** **गुरु की** **; कामम्—** **इच्छाएँ** **; यदि—** **यदि** **;** **ईश्वर:—** **समर्थ** **; गृहम्—** **गृहस्थ जीवन** **; वनम्—** **विरक्त जीवन** **; वा—** **अथवा** **; प्रविशेत्—** **प्रवेश करना चाहिए** **; प्रव्रजेत्—** **या** **बाहर जाना चाहिए** **; तत्र—** **वहाँ** **; वा—** **या तो** **; वसेत्—** **रहना चाहिए।** **.** 

**उपर्युक्त विधि-विधानों के अनुसार द्विज को—ब्राह्मण, क्षत्रिय या वैश्य को—गुरु के** **संरक्षण में गुरुकुल में निवास करना चाहिए। वहाँ उसे वेद, वेदाङ्ग तथा उपनिषदों का अध्ययन** **अपनी शक्ति तथा सामथ्र्य भर करना चाहिए। यदि सश्भव हो तो शिष्य को चाहिए कि वह तब** **गुरु द्वारा माँगी गई दक्षिणा दे और तब गुरु के आदेशानुसार गुरुकुल छोड़ दे और अपनी इच्छा** **से किसी अन्य आश्रम को—यथा गृहस्थ, वानप्रस्थ या संन्यास आश्रम—को स्वीकार करे।** **तात्पर्य :** निस्सन्देह, वेदों का अध्ययन करने और उसको समझने में कुछ विशेष ज्ञान की आवश्यकता होती है लेकिन समाज के तीन उच्च वर्णों—ब्राह्मणों, क्षत्रियों तथा वैश्यों—को अपनी- अपनी सामथ्र्य तथा बुद्धि के अनुसार वैदिक साहित्य सीखना चाहिए। दूसरे शब्दों में, शूद्रों तथा अन्त्यजों के अतिरिक्त सबों के लिए वेदाध्ययन अनिवार्य है। वैदिक साहित्य वह ज्ञान प्रदान करता है, जिससे मनुष्य परम सत्य—ब्रह्म, परमात्मा या भगवान्—को समझ सकता है। *गुरुकुल* का उपयोग वैदिक साहित्य के समझने के लिए ही किया जाना चाहिए। इस समय प्रशिक्षण तथा प्रौद्योगिकी के लिए अनेक शिक्षण संस्थान हैं, किन्तु ऐसे ज्ञान को परम सत्य के ज्ञान से कुछ भी लेना-देना नहीं रहता। अतएव प्रौद्योगिकी तो शूद्रों के लिए है जब कि वेद द्विजों के लिए हैं। फलस्वरूप इस श्लोक में बताया गया है— *द्विजोऽधीत्यावबुध्य च त्रयीं साङ्गोपनिषदम्।* इस समय कलियुग में एक तरह से प्रत्येक व्यक्ति शूद्र है; कोई भी द्विज नहीं है और अतएव समाज की स्थिति अत्यन्त शोचनीय है। इस श्लोक में ध्यान देने की दूसरी बात है कि ब्रह्मचर्य आश्रम से कोई भी व्यकि्त संन्यास आश्रम, वानप्रस्थ आश्रम या गृहस्थ आश्रम में जा सकता है। ब्रह्मचारी के लिए गृहस्थ बनना अनिवार्य नहीं है। चूँकि परम लक्ष्य तो परम सत्य को जानना है, अतएव विभिन्न आश्रमों में से गुजरना आवश्यक नहीं है। इस तरह कोई भी व्यक्ति ब्रह्मचारी आश्रम से सीधे संन्यास आश्रम में प्रवेश कर सकता है। श्रील भक्ती सिद्धान्त सरस्वती ठाकुर ने सीधे ब्रह्मचारी आश्रम से संन्यास आश्रम ग्रहण किया था। दूसरे शब्दों में, उन्होंने गृहस्थ आश्रम या वानप्रस्थ आश्रम स्वीकार करना अनिवार्य नहीं माना था।  