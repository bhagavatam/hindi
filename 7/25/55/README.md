**स यह्र्यन्त:पुरगतो विषूचीनसमन्वित: ।** **मोहं प्रसादं हर्षं वा याति जायात्मजोद्भवम् ॥ ५५॥** 

**शब्दार्थ** 

**स:—** **वह** **; यॢह—** **जब** **; अन्त:-पुर—** **अपने रनिवास में** **; गत:—** **जाता था** **; विषूचीन—** **मन के** **; समन्वित:—** **सहित** **; मोहम्—** **मोह** **;** **प्रसादम्—** **संतोष** **; हर्षम्—** **हर्ष** **; वा—** **अथवा** **; याति—** **अनुभव करता था** **; जाया—** **पत्नी** **; आत्म-ज—** **पुत्र** **; उद्भवम्—** **से उत्पन्न।** **.** 

**कभी-कभी वह अपने एक मुलय दास (मन) विषूचीन के साथ अपने अन्त:पुर जाया** **करता था। उस समय उसकी पत्नी तथा पुत्रों से मोह, संतोष तथा हर्ष उत्पन्न होते थे।** **तात्पर्य :** वैदिक मत के अनुसार आत्मा तो हृदय के भीतर स्थित है। जैसाकि वैदिक भाषा में कहा गया है— *हृद्ययमात्मा प्रतिष्ठित:* —आत्मा तो अपने अन्त:करण में है। किन्तु भौतिक अवस्था में आत्मा भौतिक गुणों—सतो, रजो तथा तमो गुणों—से ढका रहता है और हृदय के भीतर ये तीनों गुण क्रिया करते हैं। उदाहरणार्थ, सतो गुण में रहने पर प्रसन्नता का अनुभव होता है। रजोगुण होने पर भौतिक सुख के कारण संतोष मिलता है और तमोगुण के कारण मोह उत्पन्न होता है। ये सारे कार्य मन के हैं और ये सोचने, अनुभव करने तथा इच्छा के द्वारा क्रियाशील होते हैं। जब जीव अपनी पत्नी, सन्तान तथा घर से घिरा होता है, तो वह मानसिक धरातल पर कार्य करता है। कभी वह प्रसन्न रहता है, तो कभी संतुष्ट, कभी असंतुष्ट रहता है, तो कभी मोहग्रस्त हो जाता है। समाज, मित्रता तथा प्रेम से मोहग्रस्त होकर जीव सोचता है कि उसके तथाकथित समाज, मित्रता तथा प्रेम, राष्ट्रीयता, जाति इत्यादि उसे संरक्षण प्रदान करेंगे। उसे यह पता ही नहीं रहता कि मृत्यु के पश्चात् वह प्रबल प्रकृति के हाथों में फेंक दिया जायेगा जो उसे वर्तमान कार्य के अनुसार विशेष प्रकार का शरीर प्रदान करेगी। हो सकता है कि यह शरीर मनुष्य का न भी हो। इस प्रकार समाज, षी तथा मित्रता के मध्य जीव के सुरक्षित बने रहने का विचार मात्र मोह ही है। विभिन्न भौतिक शरीरों में बद्ध सभी देहधारी जीव वर्तमान भौतिक सुख के कार्यों द्वारा मोहग्रस्त रहते हैं। वे अपना मुलय कार्य, जो भगवान् के धाम को वापस जाने का है, भूल जाते हैं। ऐसे प्रत्येक व्यक्ति को, जो कृष्णभावनाभावित नहीं है, मोहग्रस्त समझना चाहिए। भौतिक वस्तुओं से उसे जो तथाकथित हर्ष तथा संतोष प्राप्त होता है, उसे भी मोह ही समझना चाहिए। वास्तव में मनुष्य को समाज, मित्रता, प्रेम या अन्य कोई माया के आक्रमण से नहीं बचा सकता जो जन्म, मृत्यु, बुढ़ापा तथा रोग के रूप में होता रहता है। इस मोहावस्था से एक भी जीव को निकाल पाना कठिन है, अत: भगवान् श्रीकृष्ण *भगवद्गीता* (७.१४) ** में कहते हैं— *दैवी ह्येषा गुणमयी मम माया दुरत्यया।* *मामेव ये प्रपद्यन्ते मायामेतां तरन्ति ते॥* ''यह मेरी दैवी माया तीन गुणों से युक्त है और इसे जीत पाना कठिन है। किन्तु जो मेरी शरण ग्रहण कर चुके हैं, वे इसे सरलता से पार कर सकते हैं।ÓÓ अत: जब तक मनुष्य श्रीकृष्ण के चरणकमलों की शरण ग्रहण नहीं करता, तब तक वह प्रकृति के तीन गुणों के बंधन से निकल नहीं पाता।  