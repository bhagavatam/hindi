**एवं कर्मसु संसक्त: कामात्मा वञ्चितोऽबुध: ।** **महिषी यद्यदीहेत तत्तदेवान्ववर्तत ॥ ५६॥** 

**शब्दार्थ** 

**एवम्—** **इस प्रकार** **; कर्मसु—** **कर्मों में** **; संसक्त:—** **अत्यन्त आसक्त** **; काम-आत्मा—** **कामी** **; वञ्चित:—** **ठगा गया** **; अबुध:—** **अल्पज्ञानी** **; महिषी—** **पटरानी** **; यत् यत्—** **जो जो** **; ईहेत—** **चाहती थी** **; तत् तत्—** **वही वही** **; एव—** **निश्चय ही** **; अन्ववर्तत—** **पालन** **करता था।** **.** 

**इस प्रकार विभिन्न प्रकार के मानसिक उहापोह तथा सकाम कर्मों में फँसा रह कर राजा** **पुरञ्जन पूर्ण रूप से भौतिक बुद्धि के वश में हो गया और ठगा गया। वह दरअसल ही अपनी** **रानी की समस्त इच्छाओं को पूरा किया करता था।** **तात्पर्य :** जब जीव इतना मोहग्रस्त हो जाता है कि वह अपनी पत्नी या भौतिक बुद्धि के वशीभूत हो जाता है, तो उसे अपनी तथाकथित पत्नी की बुद्धि की तुष्टि करनी पड़ती है और उसी के आदेशानुसार कार्य करना होता है। विभिन्न शाषों का उपदेश है कि भौतिक सुविधा के लिए मनुष्य को चाहिए कि आभूषण प्रदान करके तथा उसके समस्त आदेशों का पालन करते हुए अपनी पत्नी को सदैव प्रसन्न रखे। इस प्रकार पारिवारिक जीवन में किसी तरह की परेशानी न होगी। अत: अपने सामाजिक हित के लिए मनुष्य को चाहिए कि अपनी पत्नी को प्रसन्न रखे। इस प्रकार जब वह अपनी पत्नी का दास हो जाता है, तो उसे पत्नी के इच्छानुसार कार्य करना होता है। इस प्रकार वह अधिकाधिक फँसता जाता है। बंगाल में कहावत है कि जो अपनी पत्नी का आज्ञाकारी दास बन जाता है, वह अपनी लयाति खो देता है। किन्तु कठिनाई तो यह है कि जब तक पत्नी का दास न बना जाये तब तक पारिवारिक जीवन अस्त-व्यस्त रहता है। पाश्चात्य देशों में इसी उपद्रव के कारण तलाक, विवाह-विच्छेद का कानून जन्म लेता है और भारत जैसे पूर्वी देशों में सश्बन्ध-विच्छेद चालू है। अब भारत में तलाक का नया कानून चालू हो जाने से इस उपद्रव की पुष्टि हो जाती है। अन्त:करण के भीतर मन कार्य करता है, सोचता है, अनुभव करता है और इच्छा करता है और अपनी पत्नी के वश में होने का अर्थ है भौतिक बुद्धि के वश में होना। इस प्रकार मनुष्य अपनी पत्नी से सन्तान उत्पन्न करता है और मानसिक आडश्बर के वश में आकर अनेक प्रकार के कार्यों में फँस जाता है।  