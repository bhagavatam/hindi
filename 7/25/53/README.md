**निर्ऋतिर्नाम पश्चाद् द्वास्तया याति पुरञ्जन: ।** **वैशसं नाम विषयं लुब्धकेन समन्वित: ॥ ५३॥** 

**शब्दार्थ** 

**निर्ऋति:—** **निर्ऋति** **; नाम—** **नामक** **; पश्चात्—** **पश्चिमी** **; द्वा:—** **द्वार** **; तया—** **जिससे** **; याति—** **जाया करता था** **; पुरञ्जन:—** **राजा** **पुरञ्जन** **; वैशसम्—** **वैशस** **; नाम—** **नामक** **; विषयम्—** **स्थान को** **; लुब्धकेन—** **अपने मित्र लुब्धक** **; समन्वित:—** **के साथ-साथ।** **.** 

**पश्चिम दिशा का दूसरा द्वार निर्ऋति कहलाता था। पुरञ्जन इस द्वार से होकर अपने मित्र** **लुब्धक के साथ वैशस नामक स्थान को जाया करता था।** **तात्पर्य :** यह संकेत गुदा के लिए है। गुदा को नाक, कान तथा आँख की पश्चिम दिशा में स्थित माना जाता है। यह द्वार विशेष रूप से मृत्यु के लिए है। जब कोई साधारण जीवात्मा शरीर को त्यागता है, तो वह गुदा से होकर निकलता है। अत: यह पीड़ाजनक होता है। जब कोई मल विसर्जन करता है, तो भी पीड़ा होती है। जीव के साथ उसका मित्र *लुब्धक* अर्थात् 'लालचÓ भी इसी मार्ग से जाता है। लालचवश हम जरूरत से ज्यादा खाते हैं, फलत: मल त्याग के समय पीड़ा होती है। निष्कर्ष यह निकला कि यदि ठीक से मल त्याग हो तो मनुष्य चंगा अनुभव करता है। यह द्वार निर्ऋति अर्थात् कष्टप्रद द्वार कहलाता है।  