**भो भो: प्रजापते राजन्पशून्पश्य त्वयाध्वरे ।** **संज्ञापिताञ्जीवसङ्घान्निर्घृणेन सहस्रश: ॥ ७॥** 

**शब्दार्थ** 

**नारद: उवाच—** **नारद मुनि ने उत्तर दिया** **; भो: भो:—** **हे, अरे** **; प्रजा-पते—** **हे प्रजा के शासक** **; राजन्—** **हे राजा** **; पशून्—** **पशुओं** **को** **; पश्य—** **देखो** **; त्वया—** **तुश्हारे द्वारा** **; अध्वरे—** **यज्ञ में** **; संज्ञापितान्—** **मारे गये** **; जीव-सङ्घान्—** **पशु समूह** **; निर्घृणेन—** **निर्दयतापूर्वक** **; सहस्रश:—** **हजारों।** **.** 

**नारद मुनि ने कहा : हे प्रजापति, हे राजन्, तुमने यज्ञस्थल में जिन पशुओं का निर्दयतापूर्वक** **वध किया है, उन्हें आकाश में देखो।** **तात्पर्य :** चूँकि वेदों में पशु-यज्ञ की संस्तुति है, अत: समस्त धाॢमक अनुष्ठानों में पशुबलि दी जाती है। किन्तु शाषों में दी गई विधि से पशुबलि करके संतुष्ट नहीं हो जाना चाहिए। मनुष्य को इन अनुष्ठानों से ऊपर उठकर वास्तविक सत्य—जीवन लक्ष्य—जानने का प्रयत्न करना चाहिए। नारद मुनि ने राजा को जीवन के असली लक्ष्य का उपदेश देकर उसके हृदय में वैराग्य की भावना जगानी चाही। ज्ञान तथा वैराग्य ही जीवन के चरमलक्ष्य हैं। बिना ज्ञान के मनुष्य भौतिक सुखों को नहीं छोड़ सकता और भौतिक सुख से विरक्त हुए बिना मनुष्य आध्याति्मक उन्नति नहीं कर सकता। कर्मी प्राय: इन्द्रियतृप्ति में लगे रहते हैं और इसके लिए वे अनेक सारे पापकर्म कर सकते हैं। पशुवध तो ऐसे पापकर्मों में से एक है। फलत: नारदमुनि ने अपनी योगशक्ति से राजा प्राचीनबॢहषत् को वे सारे मृत पशु दिखलाये जिनका राजा ने वध किया था।  