**रुद्रगीतं भगवत: स्तोत्रं सर्वे प्रचेतस: ।** **जपन्तस्ते तपस्तेपुर्वर्षाणामयुतं जले ॥ २॥** 

**शब्दार्थ** 

**रुद्र-गीतम्—** **शिवजी द्वारा गाया गया गीत** **; भगवत:—** **भगवान् का** **; स्तोत्रम्—** **स्तुति** **; सर्वे—** **सभी** **; प्रचेतस:—** **प्रचेता नामक** **राजकुमार** **; जपन्त:—** **उच्चारण करते हुए** **; ते—** **उन सबों ने** **; तप:—** **तपस्या** **; तेपु:—** **साधना की** **; वर्षाणाम्—** **वर्षों की** **;** **अयुतम्—** **दस हजार** **; जले—** **जल के भीतर।** **.** 

**सभी प्रचेतागण दस हजार वर्षों तक जल के भीतर खड़े रहकर शिवजी द्वारा दिये गये स्तोत्र** **का जप करते रहे।** **तात्पर्य :** निस्सन्देह, इस युग में यह सुनकर किसी के भी अत्यन्त आश्चर्य होगा कि वे राजकुमार दस हजार वर्षों तक किस प्रकार जल में खड़े रहे। किन्तु चाहे वायु में खड़ा रहना हो या जल के भीतर—दोनों एकसमान हैं। केवल सीखना-भर है कि इसे कैसे किया जाये। जलचर तो जल के भीतर आजीवन रहते हैं। जल में रह सकने के लिए विशेष अनुकूल स्थितियां उत्पन्न हो जाती हैं। उन दिनों लोग एक लाख वर्ष तक जीवित रहते थे। यदि इस अवधि में से कोई दस हजार वर्ष तपस्या में लगा देता था, तो उसका भावी जीवन सफल हो जाता था। अत: यह कोई आश्चर्यजनक बात न थी। यद्यपि इस युग में ऐसा चमत्कार असश्भव है, किन्तु सतयुग में संभव था।  