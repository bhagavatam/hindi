**अन्धावमीषां पौराणां निर्वाक्पेशस्कृतावुभौ ।** **अक्षण्वतामधिपतिस्तावयां याति करोति च ॥ ५४॥** 

**शब्दार्थ** 

**अन्धौ—** **अन्धा** **; अमीषाम्—** **उनमें से** **; पौराणाम्—** **निवासियों से** **; निर्वाक्—** **निर्वाक् नामक** **; पेशस्कृतौ—** **पेशस्कृत नाम का** **;** **उभौ—** **दोनों** **; अक्षण्-वताम्—** **आँख वाले व्यक्तियों को** **; अधिपति:—** **शासक** **; तावयाम्—** **उन दोनों के साथ** **; याति—** **जाया** **करता था** **; करोति—** **कार्य करता था** **; च—** **तथा।** **.** 

**इस नगरी के अनेक निवासियों में निर्वाक् तथा पेशस्कृत नामक दो व्यक्ति थे। यद्यपि राजा** **पुरञ्जन आँख वाले व्यक्तियों (दिठियारों) का शासक था, किन्तु वह इन दोनों अंधों के साथ** **रहता था। वह उनके साथ जहाँ-तहाँ जाता था और नानाविध कार्य किया करता था।** **तात्पर्य :** यहाँ पर जीव के हाथों तथा पाँवों की ओर संकेत है। दोनों पाँव बोलते नहीं और अंधे होते हैं। यदि कोई चलने के लिए अपने पाँवों पर ही आश्रित रहे तो वे उसे किसी गड्ढे में गिरा सकते हैं या किसी से टक्कर करा सकते हैं। इस प्रकार अंधे पाँवों द्वारा मार्ग दर्शन किये जाने पर मनुष्य का जीवन संकटग्रस्त हो सकता है। काम करने वाली इन्द्रियों में हाथ तथा पाँव अत्यन्त महत्त्वपूर्ण हैं, किन्तु इनके आँखें नहीं होतीं। इसका अर्थ यह हुआ कि हाथों तथा पाँवों में छिद्र नहीं होते। सिर में तो कई छिद्र होते हैं यथा दो आँखें, दो नथने, दो कान तथा एक मुख, किन्तु अधोभाग में मुखाओं और टांगो में कोई छिद्र नहीं होते। फलत: हाथों तथा पाँवों को अन्ध कहा गया है। यद्यपि जीव के शरीर में अनेक छिद्र होते हैं, तो भी उसे हाथों तथा पाँवों से ही कार्य करना होता है। यद्यपि जीव अन्य अनेक इन्द्रियों का स्वामी है, किन्तु जब उसे कहीं जाना होता है या कुछ कार्य करना होता है अथवा किसी को छूना होता है, तो उसे अपने अंधे हाथों तथा पाँवों को ही प्रयोग में लाना होता है।  