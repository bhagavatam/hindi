**यदा यस्यानुगृöाति भगवानात्मभावित: ।** **स जहाति मङ्क्षत लोके वेदे च परिनिष्ठिताम् ॥ ४६॥** 

**शब्दार्थ** 

**यदा—** **जब** **; यस्य—** **जिसका** **; अनुगृöाति—** **अहैतुकी कृपा करता है** **; भगवान्—** **भगवान्** **; आत्म-भावित:—** **भक्त द्वारा अनुभूत** **;** **स:—** **ऐसा भक्त** **; जहाति—** **त्यागता है** **; मतिम्—** **चेतना** **; लोके—** **भौतिक जगत में** **; वेदे—** **वैदिक कार्यों में** **; च—** **भी** **;** **परिनिष्ठिताम्—** **स्थिर।** **.** 

**जब मनुष्य पूर्णत: भक्ति में लगा रहता है, तो अहैतुकी कृपा प्रदॢशत करने वाले भगवान्** **उस पर कृपा करते हैं। ऐसे अवसर पर जाग्रत भक्त सारे भौतिक कार्यों तथा वेदों में वॢणत** **अनुष्ठानों को त्याग देता है।** **तात्पर्य :** पिछले श्लोक में बताया गया है कि ज्ञानी लोग भगवान् को जान पाने में असमर्थ रहते हैं। उसी प्रकार इस श्लोक में इंगित किया गया है कि जो लोग वैदिक अनुष्ठानों तथा सकाम कर्मों का पालन करते हैं, वे भी भगवान् का दर्शन करने में असमर्थ रहते हैं। दोनों श्लोकों में कॢमयों तथा ज्ञानियों को भगवान् को समझने के लिए अयोग्य बताया गया है। जैसाकि श्रील रूप गोस्वामी ने वर्णन किया है, जब मनुष्य ज्ञान तथा कर्म से पूर्णरूपेण मुक्त हो जाता है, तो वह भौतिक इच्छाओं से दूषित हुए बिना शुद्ध भक्ति में लग सकता है ( *अन्याभिलाषिताशून्यं ज्ञानकर्माद्यनावृतम्* ) *। आत्मभावित:* शब्द अत्यन्त सार्थक है, जो यह बताता है कि यदि मनुष्य निरन्तर भगवान् का चिन्तन करता है, तो वे उसके मन में जागते हैं। शुद्ध भक्त निरन्तर भगवान् के चरणकमलों का चिन्तन करता रहता है ( *स वै मन:* *कृष्ण पदारविन्दयो:* )। शुद्ध भक्त भगवान् के विचारों में मग्न रहे बिना एक क्षण भी नहीं रह सकता। *भगवद्गीता* में भगवान् का यह निरन्तर चिन्तन *सतत युक्तानाम्* के रूप में वॢणत है। *भजतां* *प्रीतिपूर्वकम्* —यह प्रेमाभक्ति है। चूँकि भगवान् भक्त के अन्त:करण से आदेश देता है, अत: भक्त सभी प्रकार के भौतिक कर्मों से बच जाता है। यहाँ तक कि वैदिक अनुष्ठानों को भी भौतिक कर्म माना जाता है, क्योंकि ऐसे कार्यों से मनुष्य अन्य लोकों में, जो देवताओं के वासस्थान हैं, चला जाता है। *भगवद्गीता* (९.२५) ** में भगवान् कृष्ण कहते हैं— *यान्ति देवव्रता देवानि्पतृन्यान्ति पितृव्रता:।* *भूतानि यानि्त भूतेज्या यानि्त मद्याजिनोऽपि माम्॥* ''जो लोग देवाताओं की पूजा करते हैं, वे देवताओं के बीच जन्म लेते हैं, जो भूतप्रेतों की पूजा करते हैं, वे उनके बीच जन्म लेते हैं; जो अपने पूर्वजों को पूजते हैं, वे पितरों के पास जाते हैं और जो मेरी पूजा करते हैं, वे मेरे पास रहते हैं।ÓÓ *आत्मभावित:* शब्द यह भी सूचित करता है कि भक्त सदैव बद्धजीवों को छुटकारा दिलाने के लिए उपदेश देता रहता है। षड्गोस्वामियों के विषय में कहा जाता है— *नानाशाष विचारणैकनिपुणौ* *सद्धर्मसंस्थापकौ लोकानां हितकारिणौ।* भगवान् का शुद्ध भक्त सदैव सोचता रहता है कि किस प्रकार पतित बद्धजीवों का उद्धार किया जाये। भक्तों द्वारा पतित जीवों का उद्धार करने के प्रयास से प्रभावित होकर भगवान् अपनी अहैतुकी कृपावश अन्त:करण से ही सभी लोगों को प्रकाश देते हैं। यदि एक भक्त दूसरे से आशीर्वाद प्राप्त करता है, तो वह *कर्म-काण्ड* तथा *ज्ञान-काण्ड* के कर्मों से मुक्त हो जाता है। जैसी कि *ब्रह्म-संहिता* में पुष्टि हुई है— *वेदेषु दुर्लभम्* —श्रीभगवान् को कर्मकाण्ड तथा ज्ञानकाण्ड के द्वारा नहीं जाना जा सकता। *अदुर्लभम् आत्म-भक्तौ* —भगवान् केवल निष्ठावान् भक्त द्वारा जाना जाता है। इस ²श्य जगत की उत्पत्ति भगवान् द्वारा होती है और सारे जीव यहाँ पर सुख भोगने के लिए आये हैं। विभिन्न यम-नियमों द्वारा वैदिक आदेशों के अनुसार उनका पथ-प्रदर्शन होता है और बुदि्धमान मनुष्य इन आदेशों से लाभ उठाते हैं। इस प्रकार वे अविचल भाव से भौतिक जीवन का भोग करते हैं। यह वास्तव में मोह है और इस मोह से अपने आप निकल पाना कठिन है। सामान्य जन भौतिक कार्यों ( *कर्मकाण्ड* ) में लगे रहते हैं और जब वे कुछ उन्नति कर लेते हैं, तो वे वेदवॢणत अनुष्ठानों के प्रति आकृष्ट होते हैं। किन्तु इन अनुष्ठानों से निराश होकर वे पुन: कर्मकाण्ड की ओर बढ़ते हैं। इस प्रकार वे कर्मकाण्ड तथा वैदिक अनुष्ठान, इन दोनों का पालन करने वाले बद्धजीवन में फँस जाते हैं। ऐसे लोग गुरु तथा कृष्ण की कृपा से ही भक्ति-बीज प्राप्त कर पाते हैं। इसकी पुष्टि *श्रीचैतन्य-चरितामृत* में हुई है— *गुरु कृष्ण प्रसादे पाय भक्तिलताबीज।*  जब मनुष्य भक्ति में लग जाता है, तो कर्मकाण्ड उसे नहीं खींच पाते। जब मनुष्य अनेक उपाधियों से घिरा रहता है, तो वह भक्ति नहीं कर सकता। उसे ऐसे उपाधि वाले कार्यों से मुक्त ( *सर्वोपाधि* *विनिर्मुक्तम्* ) और शुद्ध होना पड़ता है, जिससे वह शुद्ध इन्द्रियों से भगवान् की सेवा कर सके। *हृषीकेण हृषीकेशसेवनं भक्तिरुच्यते* —शुद्ध इन्द्रियों से भगवान् की सेवा भक्तियोग कहलाती है। परमात्मा निष्ठावान् भक्त की सदा सहायता करता है, क्योंकि वह प्रत्येक जीव के हृदय में स्थित है, जिसकी पुष्टि श्रीकृष्ण ने *भगवद्गीता* (१०.१०) ** में इस प्रकार की है— *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* ''जो लोग निरन्तर मेरी भक्ति करते हैं और प्रेमपूर्वक मेरी पूजा करते हैं, उन्हें मैं बुद्धि देता हूँ जिससे वे मेरे पास आ सकते हैं।ÓÓ भौतिक जगत के कल्मष से मुक्त होने की यही अवस्था है। ऐसे अवसर पर भक्त अन्य भक्त को अपना मित्र बनाता है और तब उसके भौतिक कार्यकलाप पूर्ण रूप से बन्द हो जाते हैं। तब उसे भगवान् की कृपा प्राप्त होती है और भौतिक सवयता से उसकी श्रद्धा उठ जाती है, जो वर्णाश्रम धर्म के साथ प्रारश्भ होती है। श्री चैतन्य महाप्रभु स्पष्ट कहते हैं कि मनुष्य को वर्णाश्रम धर्म से मुक्त हो जाना चाहिए। तब वह अपने आपको भगवान् कृष्ण का चिर सेवक समझने लगता है। श्री चैतन्य महाप्रभु ने स्वयं यह स्थिति प्राप्त की थी— *नाहं विप्रो न च नरपतिर्नापि वैश्यो न शूद्रो* *नाहं वर्णी न च गृहपतिर्नो वनस्थो यतिर्वा।* *किन्तु प्रोद्यन्निखिलपरमानन्दपूर्णामृताब्धे-* *र्गोपीभर्तु: पदकमलयोर्दासदासानुदास:॥* ( *पद्यावली ६३* ) ''मैं न तो ब्राह्मण, क्षत्रिय, वैश्य या शूद्र हूँ, न ब्रह्मचारी, गृहस्थ, वानप्रस्थ या संन्यासी हूँ। मैं क्या हूँ? मैं भगवान् कृष्ण के दास के दास का चिर दास हूँ।ÓÓ शिष्य-परश्परा से मनुष्य इस निष्कर्ष को प्राप्त कर सकता है, जो दिव्य पद की परम सिदि्ध है।  