**देहो रथस्त्विन्द्रियाश्व: संवत्सररयोऽगति: ।** **द्विकर्मचक्रषिगुणध्वज: पञ्चासुबन्धुर: ॥ १८॥** **मनोरश्मिर्बुद्धिसूतो हृन्नीडो द्वन्द्वकूबर: ।** **पञ्चेन्द्रियार्थप्रक्षेप: सप्तधातुवरूथक: ॥ १९॥** **आकूतिॢवक्रमो बाह्यो मृगतृष्णां प्रधावति ।** **एकादशेन्द्रियचमू: पञ्चसूनाविनोदकृत् ॥ २०॥** 

**शब्दार्थ** 

**देह:—** **शरीर** **; रथ:—** **रथ** **; तु—** **लेकिन** **; इन्द्रिय—** **ज्ञानेन्द्रियाँ** **; अश्व:—** **घोड़े** **; संवत्सर—** **समग्र वर्ष** **; रय:—** **जीवन अवधि, आयु** **;** **अगति:—** **गतिहीन** **; द्वि—** **दो** **; कर्म—** **कर्म** **; चक्र:—** **पहिए** **; त्रि—** **तीन** **; गुण—** **प्रकृति के गुण** **; ध्वज:—** **पताकाएँ** **; पञ्च—** **पाँच** **;** **असु—** **प्राण** **; बन्धुर:—** **बन्धन** **; मन:—** **मन** **; रश्मि:—** **रज्जु** **; बुद्धि—** **बुद्धि** **; सूत:—** **रथ चलाने वाला, सारथी** **; हृत्—** **हृदय** **;** **नीड:—** **बैठने का स्थान** **; द्वन्द्व—** **द्वैतभाव** **; कूबर:—** **जुए** **; पञ्च—** **पाँच** **; इन्द्रिय-अर्थ—** **इन्द्रिय विषय** **; प्रक्षेप:—** **आयुध** **; सप्त—** **सात** **; धातु—** **तत्त्व** **; वरूथक:—** **आवरण** **; आकूति:—** **कर्मेन्द्रियों के प्रयास** **; विक्रम:—** **शौर्य** **; बाह्य:—** **बाहरी** **; मृग-तृष्णाम्—** **झूठी महत्त्वाकांक्षा** **; प्रधावति—** **पीछे-पीछे दौड़ता है** **; एकादश—** **ग्यारह** **; इन्द्रिय—** **इन्द्रियाँ** **; चमू:—** **सैनिक** **; पञ्च—** **पाँच** **;** **सूना—** **ईष्र्या** **; विनोद—** **हर्ष, विलास** **; कृत्—** **कार्य।** **.** 

**नारद मुनि ने आगे कहा : जिसे मैने रथ कहा था, वह वास्तव में शरीर है। इनि्द्रयाँ ही वे घोड़े** **हैं, जो रथ को खींचते हैं। ज्यों-ज्यों वर्षानुवर्ष समय बीतता जाता है, ये घोड़े बिना किसी** **अवरोध के दौते हैं, किन्तु वास्तव में वे कोई प्रगति नहीं कर पाते। पाप तथा पुण्य इस रथ के दो** **पहिए हैं। प्रकृति के तीनों गुण इस रथ की ध्वजाएँ हैं। पाँच प्रकार के प्राण जीव के बन्धन बनते** **हैं और मन को रस्सी (रज्जु) माना जाता है। बुद्धि इस रथ का सारथी है। हृदय रथ में बैठने का** **स्थान है और हर्ष तथा पीड़ा जैसे द्वन्द्व जुए हैं। सातों तत्त्व (धातुएँ) इस रथ के ओहार** **(आवरण) हैं, पाँचों कर्मेन्द्रियाँ उसकी पाँच प्रकार की बाह्य गतियाँ हैं और ग्यारहों इन्द्रियाँ** **सैनिक हैं। इनि्द्रय-सुख में मग्न रहने के कारण रथ पर आसीन जीव झूठी अभिलाषाओं को पूरा** **करने के लिए इतराता है और जन्म-जन्मांतर तक इन्द्रियसुख के पीछे दौड़ता रहता है।** **तात्पर्य :** इन श्लोकों में इन्द्रिय-सुख में जीव की लिप्तता का अत्यन्त सुन्दर ढंग से वर्णन हुआ है। *संवत्सर* शब्द महत्त्वपूर्ण है। जीव दिन-प्रतिदिन, सप्ताह-प्रति सप्ताह, पाख-प्रति पाख, मास-प्रति मास, वर्ष-प्रति वर्ष रथ की प्रगति में उलझता जाता है। यह रथ दो पहियों पर टिका है, जो पाप कर्म तथा पुण्य कर्म हैं। जीव अपने पाप तथा पुण्यकर्मों के अनुसार विशिष्टï तरह का शरीर पाकर विशेष स्थिति प्राप्त करता है, किन्तु विभिन्न शरीरों में उसके देहान्तरण को प्रगति नहीं माना जा सकता। वास्तविक प्रगति की व्यालया *भगवद्गीता* (४.९) ** में की गई है— *त्यक्त्वा देहं पुनर्जन्म नैति* —जब दूसरा शरीर ग्रहण नहीं करना होता तभी मनुष्य वास्तविक प्रगति करता है। जैसाकि *श्रीचैतन्य-* *चरितामृत* (मध्य १९.१३८) में कहा गया है— *एइत ब्रह्माण्ड भरिÓअनन्त जीवगण।* *चौरासीलक्ष योनिते करये भ्रमण॥* जीव सश्पूर्ण ब्रह्माण्ड-भर में घूमता है और विभिन्न लोकों में विविध योनियों में जन्म लेता रहता है। इस प्रकार वह ऊपर-नीचे घूमता है, किन्तु यह वास्तविक प्रगति नहीं है। वास्तविक प्रगति तो इस भौतिक जगत से पूरी तरह से छूटना है। जैसाकि *भगवद्गीता* (८.१६) ** में कथित है— *आब्रह्म भुवनाल्लोका: पुनरावॢतनोऽर्जुन।* *मामुपेत्य तु कौन्तेय पुनर्जन्म न विद्यते॥* ''इस भौतिक संसार में सबसे ऊँचे लोक से लेकर सबसे निश्न लोक तक सभी दुख के स्थान हैं, जहाँ बारश्बार जन्म तथा मृत्यु होती रहती है। किन्तु,हे कुन्तीपुत्र! जो मेरे धाम को प्राप्त कर लेता है उसका फिर से जन्म नहीं होता।ÓÓ यदि कोई ब्रह्मलोक को, जो ब्रह्माण्ड का सर्वोच्च लोक है, पा जाता है, तो उसे पुन: अध:लोकों में उतरना पड़ता है। इस प्रकार वह प्रकृति के तीनों गुणों के वशीभूत हो कर निरन्तर ऊपर-नीचे घूमता रहता है, किन्तु मोहग्रस्त होने से वह सोचता है कि प्रगति हो रही है। वह उस वायुयान के समान है, जो पृथ्वी के गुरुत्त्वाकर्षण केन्द्र से बाहर निकलने में अक्षम होने के कारण लगातार पृथ्वी के चक्कर काट रहा होता है। वास्तव में वायुयान कोई प्रगति नहीं कर पाता, क्योंकि वह पृथ्वी के गुरुत्त्वाकर्षण से बँधा हुआ होता है। जिस प्रकार राजा रथ पर आरूढ़ होता है उसी तरह जीवात्मा शरीर में आसीन है। उसके बैठने का स्थान हृदय है जहाँ वह जीवन-संघर्ष में जुटा रहना है और यह संघर्ष बिना किसी प्रगति के अनवरत चलता रहता है। नरोत्तमदास ठाकुर के शब्दों में— *कर्मकाण्ड ज्ञानकाण्ड, केवल विषेर भाण्ड,* *अमृत बलिया येबा खाय।* *नाना योनि सदा फिरे, कदर्य भक्षण करे,* *तार जन्म अध:-पाते याय॥* कर्मकाण्ड तथा ज्ञानकाण्ड के प्रभाव में आकर जीव अत्यधिक संघर्ष करता है और एक के बाद एक विविध योनियों में वह विभिन्न शरीर प्राप्त करता रहता है। वह सभी प्रकार के गॢहत भोजन करता है और अपने सुखभोग के कार्यों द्वारा धिक्कारा जाता है। यदि कोई सचमुच जीवन में प्रगति करना चाहता है, तो उसे कर्मकाण्ड तथा ज्ञानकाण्ड की विधियों को त्याग देना चाहिए। कृष्णचेतना में स्थिर होने पर मनुष्य जन्म तथा मृत्यु के बन्धन तथा व्यर्थ जीवन-संघर्ष से मुक्त हो सकता है। यहाँ पर *मृगतृष्णाम् प्रधावति* पद अत्यन्त महत्त्वपूर्ण है, क्योंकि जीव इन्द्रियसुख की प्यास से प्रभावित होता है। वह उस मृग के तुल्य है, जो मरुस्थल में पानी की खोज के लिए निकलता है। मरुस्थल में पशु द्वारा पानी की खोज व्यर्थ जाती है। सचमुच में वहाँ पानी तो रहता नहीं, हाँ, पशु उसे ढूँढऩे के प्रयास में अपने प्राणों की बलि चढ़ा देता है। प्रत्येक व्यक्ति यह सोचकर भावी सुख की योजना बनाता है कि यदि वह किसी तरह अमुक स्थान तक पहुँच सके तो सुखी हो सकता है, किन्तु जब वह वास्तविक रूप में उस स्थान पर पहुँचता है, तो देखता है कि वहाँ कोई सुख नहीं है। तब वह और आगे किसी दूसरे स्थान तक पहुँचना चाहता है। यही मृगतृष्णा है और इस भौतिक जगत का इन्द्रियसुख इस की आधारभूमि है।  