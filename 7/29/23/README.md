**शुक्लात्प्रकाशभूयिष्ठाँल्लोकानाप्नोति कॢहचित् ।** **दु:खोदर्कान्क्रियायासांस्तम:शोकोत्कटान्क्वचित् ॥ २८॥** 

**शब्दार्थ** 

**शुक्लात्—** **सतोगुण से** **; प्रकाश—** **प्रकाश से** **; भूयिष्ठान्—** **गुणसश्पन्न** **; लोकान्—** **लोक** **; आप्नोति—** **प्राप्त करता है** **; कॢहचित्—** **कभी-कभी** **; दु:ख—** **कष्ट** **; उदर्कान्—** **परिणाम** **; क्रिया-आयासान्—** **कठिन कार्यों से पूर्ण** **; तम:—** **अंधकार** **; शोक—** **शोक में** **;** **उत्कटान्—** **परिपूर्ण, बहुल** **; क्वचित्—** **कभी-कभी।** **.** 

**जो सतोगुणी हैं, वे वैदिक आदेशों के अनुसार पुण्यकर्म करते हैं और इस तरह वे** **उच्चलोकों को जाते हैं जहाँ देवों का निवास है। जो रजोगुणी हैं, वे मनुष्य लोक में विभिन्न** **प्रकार के उत्पादक काम करते हैं। इसी प्रकार तमोगुणी पुरुष विभिन्न प्रकार के कष्ट उठाते हैं** **और पशु जगत में वास करते हैं।** **तात्पर्य :** तीन तरह के लोक हैं—उच्च, मध्य तथा अध:। जो सतोगुणी होते हैं, वे उच्च लोकों— ब्रह्म (सत्य), तप:, जन: तथा मह: लोकों को जाते हैं। जो रजोगुणी हैं उन्हें भू: तथा भुव: लोकों की प्राप्ति होती है। जो तमोगुणी हैं, वे अतल, वितल, सुतल, तलातल, महातल, रसातल, पाताल या पशु जगत में स्थान पाते हैं। गुणात्मक ²ष्टि से जीव तथा भगवान् एक हैं, किन्तु अपनी विस्मृति के कारण जीव को विभिन्न लोकों में विभिन्न प्रकार के शरीर प्राप्त होते हैं। आज के समय में मानव समाज बुरी तरह से रजोगुण से प्रभावित है; फलस्वरूप लोग बड़े-बड़े कारखानों में काम करने में लगे हुए हैं। वे यह भूल जाते हैं कि ऐसे स्थानों में रहना कितना कष्टप्रद है। *भगवद्गीता* में ऐसे कामों को *उग्रकर्म*  कहा गया है। जो लोग श्रमिकों की शक्ति का उपयोग करते हैं, वे पूँजीपति कहलाते हैं और वास्तविक काम करने वाले श्रमिक या मजदूर कहलाते हैं। वास्तव में वे दोनों ही पूँजीपति हैं और मजदूर रजोगुणी तथा तमोगुणी दोनों हैं। इसका परिणाम यह है कि सदा ही अत्यन्त विकट (उग्र) स्थिति बनी रहती है। इनके विपरीत वे लोग हैं, जो सतोगुणी हैं—कर्मी तथा ज्ञानीजन। कर्मीजन वैदिक आदेशों के अनुसार उच्चलोकों तक पहुँचने का प्रयास करते हैं। ज्ञानीजन ब्रह्म में तदाकार होने का प्रयास करते हैं। इस प्रकार इस जगत में विभिन्न योनियों में सभी वर्ग के जीव पाये जाते हैं। इससे संसार में श्रेष्ठ तथा निकृष्ट जीव-रूपों के पाये जाने की व्यालया हो जाती है।  