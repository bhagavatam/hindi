**प्रजापतिपति: साक्षाद्भगवान्गिरिशो मनु: ।** **दक्षादय: प्रजाध्यक्षा नैष्ठिका: सनकादय: ॥ ४२॥** **मरीचिरत्र्यङ्गिरसौ पुलस्त्य: पुलह: क्रतु: ।** **भृगुर्वसिष्ठ इत्येते मदन्ता ब्रह्मवादिन: ॥ ४३॥** **अद्यापि वाचस्पतयस्तपोविद्यासमाधिभि: ।** **पश्यन्तोऽपि न पश्यन्ति पश्यन्तं परमेश्वरम् ॥ ४४॥** 

**शब्दार्थ** 

**प्रजापति-पति:—** **समस्त प्रजापतियों के पिता, ब्रह्माजी** **; साक्षात्—** **प्रत्यक्ष** **; भगवान्—** **अत्यन्त शक्तिमान** **; गिरिश:—** **शिवजी** **;** **मनु:—** **मनु** **; दक्ष-आदय:—** **राजा दक्ष इत्यादि** **; प्रजा-अध्यक्षा:—** **मनुष्यों के शासक** **; नैष्ठिका:—** **प्रबल ब्रह्मचारी** **; सनक-** **आदय:—** **सनक इत्यादि** **; मरीचि:—** **मरीचि** **; अत्रि-अङ्गिरसौ—** **अत्रि तथा अंगिरा** **; पुलस्त्य:—** **पुलस्त्य** **; पुलह:—** **पुलह** **; क्रतु:—** **क्रतु** **; भृगु:—** **भृगु** **; वसिष्ठ:—** **वसिष्ठ** **; इति—** **इस प्रकार** **; एते—** **ये सब** **; मत्-अन्ता:—** **मुझसे अन्त होने वाले** **; ब्रह्म-वादिन:—** **ब्राह्मण, वैदिक साहित्य के वक्ता** **; अद्य अपि—** **आज तक** **; वाच:-पतय:—** **वाणी के स्वामी** **; तप:—** **तपस्या** **; विद्या—** **ज्ञान** **;** **समाधिभि:—** **तथा ध्यान से** **; पश्यन्त:—** **देखते हुए** **; अपि—** **यद्यपि** **; न पश्यन्ति—** **नहीं देखते** **; पश्यन्तम्—** **देखने वाला** **; परम-** **ईश्वरम्—** **भगवान् को।** **.** 

**समस्त प्रजापतियों के पिता परम शक्तिशाली ब्रह्माजी; शिव; मनु, दक्ष तथा मानवजाति के** **अन्य शासक; प्रथम कोटि के ब्रह्मचारी सनक, सनातन इत्यादि चारों परम साधु; मरीचि, अत्रि,** **अंगिरा, पुलस्त्य, पुलह, क्रतु, भृगु तथा वसिष्ठ जैसे महर्षि; तथा स्वयं मैं (नारद)—ये सभी** **महान् ब्राह्मण हैं, जो वैदिक साहित्य पर अधिकारपूर्वक बोल सकते हैं। हम सब तप, ध्यान तथा** **ज्ञान के कारण अत्यन्त शक्तिशाली हैं। तो भी भगवान् को साक्षात् देखते हुए और अन्वेषण** **करने पर भी हम उनके विषय में पूर्णत: नहीं जानते।** **तात्पर्य :** नृतत्त्वशाषियों के फूहड़ डाॢवन सिद्धान्त के अनुसार बुद्धिमान प्राणी चालीस हजार वर्ष पूर्व इस लोक पर प्रकट नहीं हुए थे, क्योंकि उस काल तक विकास की कि्रया वहाँ तक नहीं पहुँच पाई थी। किन्तु पुराण तथा महाभारत जैसे वैदिक इतिहास ग्रन्थ बताते हैं कि लाखों वर्ष पूर्व से मानव इतिहास प्रारश्भ होता है। सृष्टि के प्रारश्भ में ब्रह्मा नामक अत्यन्त बुद्धिमान व्यक्ति था, जिससे समस्त मनु, सनक तथा सनातन जैसे ब्रह्मचारी, शिव तथा नारद इत्यादि ऋषि उत्पन्न हुए। इन सभी महापुरुषों ने महान् तपस्याएँ कीं और वे वैदिक साहित्य के अधिकारी बने। वेदों में मनुष्यों तथा समस्त जीवों का पूर्ण ज्ञान निहित है। उपर्युक्त सारे महापुरुष न केवल शक्तिमान हैं—भूत, भविष्य और वर्तमान के द्रष्टा हैं—वरन् उसी के साथ भक्त भी हैं। फिर भी इतने ज्ञानी होने और भगवान् विष्णु का साक्षात्कार करने पर भी वे भगवान् विष्णु एवं जीव के पारस्परिक सश्बन्ध को पूर्ण रूप से नहीं समझ पाते। इसका अभिप्राय यह है कि इन महापुरुषों का भी अनन्त-विषयक ज्ञान अत्यन्त सीमित है। इससे यह निष्कर्ष निकलता है कि केवल ज्ञान में आगे बढ़ जाने से किसी को भगवान् विषयक ज्ञान में दक्ष नहीं माना जा सकता। भगवान् को उच्च ज्ञान से नहीं, अपितु शुद्ध भक्ति से समझा जा सकता है, जिसकी पुष्टि *भगवद्गीता* (१८.५५) ** में हुई है— *भक्त्या मामभिजानाति यावान्यश्चास्मि तत्त्वत:* —जब तक मनुष्य शुद्ध दिव्य भक्ति नहीं करता तब तक वास्तविक रूप में वह भगवान् को नहीं समझ सकता है। हर व्यक्ति को भगवान् के विषय में कुछ-न-कुछ ज्ञान होता है। तथाकथित वैज्ञानिक तथा चिन्तक (ज्ञानी) अपने ज्ञान के बल पर परमेश्वर को समझने में असमर्थ हैं। जब तक मनुष्य भक्ति के स्तर तक नहीं उतरता तब तक ज्ञान पूर्ण नहीं होता। इसकी पुष्टि *भागवत* से (१०.१४.२९) होती है— *अथापि ते देव पदाश्बुजद्वयप्रसादलेशानुगृहीत एव हि।* *जानाति तत्त्वं भगवन्महिश्नो न चान्य एकोऽप चिरं विचिन्वन्॥* ज्ञानी लोग हजारों वर्षों तक परमेश्वर के विषय में चिन्तन करते रहते हैं, किन्तु जब तक भगवान् की कृपा नहीं होती तब तक उनकी महिमा समझ में नहीं आती। इस श्लोक में जिन ऋषियों का उल्लेख है वे सब उस ब्रह्मलोक के निकटवर्ती लोकों में रहते हैं, जहाँ सनक, सनातन, सनन्दन तथा सनत्कुमार इन चार ऋषियों सहित ब्रह्मा निवास करते हैं। ये ऋषि विभिन्न नक्षत्रों में रहते हैं, जिन्हें दक्षिणी नक्षत्र कहा जाता है और जो ध्रुवतारा के चारों ओर हैं। ध्रुवतारा अथवा ध्रुवलोक इस ब्रह्माण्ड की खूँटी (केन्द्र) है और सारे नक्षत्र इसके चारों ओर घूमते हैं। जहां तक हम देख सकते हैं सभी नक्षत्र इस ब्रह्माण्ड के लोक हैं। पाश्चात्य सिद्धान्त के अनुसार समस्त नक्षत्रगण विभिन्न सूर्य हैं, किन्तु वैदिक जानकारी के अनुसार इस ब्रह्माण्ड में केवल एक ही सूर्य है। समस्त तथाकथित नक्षत्र विभिन्न लोक हैं। इस ब्रह्माण्ड के अतिरिक्त लाखों अन्य ब्रह्माण्ड हैं और इनमें से प्रत्येक में वैसे ही असंलय नक्षत्र तथा लोक हैं।  