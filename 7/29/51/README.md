**शयानमिममुत्सृज्य श्वसन्तं पुरुषो यथा ।** **कर्मात्मन्याहितं भु–े ता²शेनेतरेण वा ॥ ६१॥** 

**शब्दार्थ** 

**शयानम्—** **बिस्तर में लेटे हुए** **; इमम्—** **यह शरीर** **; उत्सृज्य—** **त्याग कर** **; श्वसन्तम्—** **श्वास लेता हुआ** **; पुरुष:—** **जीव** **; यथा—** **जिस** **प्रकार** **; कर्म—** **कार्य** **; आत्मनि—** **मन में** **; आहितम्—** **सश्पन्न हुआ** **; भु–े—** **भोगता है** **; ता²शेन—** **वैसे ही शरीर से** **; इतरेण—** **भिन्न** **शरीर से** **; वा—** **अथवा।** **.** 

**स्वप्न देखते समय जीव अपने वास्तविक शरीर को त्याग देता है और अपने मन तथा बुद्धि** **के कार्यों से वह दूसरे शरीर में, यथा देवता या कुत्ते के शरीर में, प्रवेश करता है। इस स्थूल** **शरीर को त्याग कर जीव इस लोक में अथवा अन्य लोक में किसी पशु या देवता के शरीर में** **प्रवेश करता है। इस प्रकार वह अपने पिछले जीवन के कर्मफलों को भोगता है।** **तात्पर्य :** यद्यपि मन, बुद्धि तथा अहंकार सुख तथा दुख के मूल कारण हैं, तो भी भोगने के लिए निमित्त (कारण) स्वरूप स्थूल शरीर की आवश्यकता पड़ती है। स्थूल शरीर भले बदलता रहे, किन्तु सूक्ष्म शरीर सक्रिय बना रहता है। जब तक जीव को अन्य स्थूल शरीर नहीं प्राप्त हो जाता, वह सूक्ष्म शरीर या भूतप्रेत के शरीर में बना रहता है। स्थूल शरीर के बिना ही जब सूक्ष्म शरीर कार्य करता है तब जीव भूत-प्रेत बन जाता है। जैसाकि इस श्लोक में कहा गया है— *शयानमिममुत्सृज्य श्वसन्तम्।* स्थूल शरीर बिस्तर पर लेट कर आराम कर सकता है और स्थूल शरीर रूपी यंत्र के कार्य करते रहने पर भी जीव स्थूल शरीर को छोड़कर स्वप्न में चला जाता है और फिर उसी में लौट आता है। जब वह शरीर में लौट आता हो तो स्वप्न को भूल जाता है। इसी प्रकार जब जीव अन्य स्थूल शरीर धारण करता है, तो वह अपने वर्तमान स्थूल शरीर को भूल जाता है। निष्कर्ष यह है कि मन, बुद्धि तथा अहंकार से निश्चित सूक्ष्म शरीर आकांक्षाओं का वातावरण उत्पन्न कर देता है, जिसे जीव सूक्ष्म शरीर में ही भोगता है। वास्तव में जीव तो सूक्ष्म शरीर में ही रहता है, भले ही स्थूल शरीर बदलता रहे और जीव विभिन्न लोकों में शरीरों में निवास करे। सूक्ष्म शरीर में जीव द्वारा सश्पन्न सारे कार्य मोहपूर्ण कहलाते हैं, क्योंकि वे स्थायी नहीं होते। मोक्ष का अर्थ है सूक्ष्म देह के चंगुल से बाहर निकलना, जबकि स्थूल शरीर से मोक्ष का अर्थ है एक स्थूल शरीर से दूसरे में आत्मा का देहान्तरण। जब मन को कृष्णचेतना की शिक्षा मिलती है, तो मनुष्य या तो स्वर्गलोक या वैकुण्ठलोकों को जाता है, अत: मनुष्य को शिष्य-परश्परा द्वारा भगवान् से प्राप्त वैदिक आदेशों से प्राप्त ज्ञान के अनुशीलन से अपनी चेतना बदलनी होती है। यदि हम इस जीवन में सूक्ष्म शरीर को कृष्ण विषयक चिन्तन का प्रशिक्षण देते हैं, तो इस स्थूल शरीर को छोडऩे पर हम कृष्णलोक को जायेंगे। इसकी पुष्टि स्वयं भगवान् ने की है ( *भगवद्गीता* ४.९)— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो व्यक्ति मेरे प्राकट्य तथा कर्मों की दिव्य प्रकृति से अवगत है, वह इस शरीर को त्यागने के पश्चात् इस संसार में जन्म नहीं लेता बल्कि मेरे शाश्वत धाम को प्राप्त होता है।ÓÓ इस प्रकार स्थूल शरीर का परिवर्तन उतना महत्त्वपूर्णं नहीं जितना कि सूक्ष्म शरीर का है। कृष्णभावनामृत-आन्दोलन लोगों में सूक्ष्म शरीर को प्रकाशित करने की शिक्षा प्रदान करता है। इस प्रसंग में आदर्श उदाहरण अश्बरीष महाराज का है—जिन्होंने अपने मन को सदैव भगवान् श्रीकृष्ण के चरणकमलों में लगाये रखा। *स वै मन: कृष्णपदारविन्दयो:।* इसी प्रकार इस जीवन में हमें अर्चाविग्रह रूप में उपस्थित श्रीकृष्ण के चरणकमलों में अपने मन को निरन्तर स्थिर रखना चाहिए। हमें उनकी पूजा भी करनी चाहिए। यदि हम अपनी वाणी को भगवान् के गुणगान में और कानों को उनकी लीलाओं के श्रवण करने में लगाएँ और यम-नियमों के द्वारा मन को कृष्णचेतना अग्रसर करने के लिए अक्षत रखें तो निश्चय ही हम आध्यात्मिक पद को प्राप्त कर सकेंगे। तब मृत्यु के समय मन, बुद्धि तथा अहंकार भौतिक रुप में दूषित नहीं होंगे। जीव के साथ मन, बुद्धि तथा अहंकार भी उपस्थित रहते हैं। जब मन, बुद्धि तथा अहंकार शुद्ध हो जाते हैं, तो जीव की सारी कर्मेन्द्रियाँ आध्यात्मिक बन जाती हैं। इस तरह जीव सच्चिदानन्द रूप प्राप्त कर लेता है। परमेश्वर तो सदैव सच्चिदानन्द रूप है, किन्तु जीव भगवान् का अंश होकर भी सुखोपभोग की इच्छा से इस संसार में आकर भौतिक रुप में दूषित हो जाता है। भगवान् ने स्वयं *भगवद्गीता* (९.३४) ** में अपने धाम लौटने का नुस्खा बताया है— *मन्मना भव मद्भक्तो मद्याजी मां नमस्कुरु।* *मामेवैष्यसि युक्त्वैवमात्मानं मत्परायण:॥* ''सदैव मेरा चिन्तन करो और मेरे भक्त बनो। मेरी पूजा करो और मुझे ही नमस्कार करो। इस तरह मुझी में पूर्ण रूप से मग्न रहने पर तुम मेरे पास आ सकोगे।ÓÓ  