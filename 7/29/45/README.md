**स त्वं विचक्ष्य मृगचेष्टितमात्मनोऽन्त-** **श्चित्तं नियच्छ हृदि कर्णधुनीं च चित्ते ।** **जह्यङ्गनाश्रममसत्तमयूथगाथं** **प्रीणीहि हंसशरणं विरम क्रमेण ॥ ५५॥** 

**शब्दार्थ** 

**स:—** **वही पुरुष** **; त्वम्—** **तुम** **; विचक्ष्य—** **विचार करके** **; मृग-चेष्टितम्—** **हिरन के कार्य** **; आत्मन:—** **स्वयं के** **; अन्त:—** **भीतरी** **;** **चित्तम्—** **चेतना** **; नियच्छ—** **स्थिर करो** **; हृदि—** **हृदय में** **; कर्ण-धुनीम्—** **कर्णेन्द्रिय** **; च—** **तथा** **; चित्ते—** **चेतना को** **; जहि—** **छोड़** **दो** **; अङ्गना-आश्रमम्—** **गृहस्थ जीवन** **; असत्-तम—** **अत्यन्त घृणित** **; यूथ-गाथम्—** **नर तथा नारी की गाथाओं से पूर्ण** **;** **प्रीणीहि—** **स्वीकार करो** **; हंस-शरणम्—** **मुक्त जीवों की शरण** **; विरम—** **विरक्त बनो** **; क्रमेण—** **क्रमश:।** **.** 

**हे राजन्, तुम हिरन की अन्योक्ति की स्थिति को समझने का प्रयास करो। तुम अपने प्रति** **पूर्ण सचेत रहो और कर्म के द्वारा स्वर्गलोक जाने के श्रवण-सुख को त्याग दो। गृहस्थ जीवन** **त्याग दो, क्योंकि वह विषयभोगों से तथा ऐसी वस्तुओं की कथाओं से पूर्ण है। तुम मुक्त पुरुषों** **की कृपा से भगवान् की शरण ग्रहण करो। इस प्रकार से इस संसार के प्रति अपनी आसक्ति का** **त्याग करो।** **तात्पर्य :** श्रील नरोत्तमदास ठाकुर अपने एक गीत में लिखते हैं— *कर्मकाण्ड, ज्ञानकाण्ड, केवल विषेर भाण्ड* *अमृत बलिया येबा खाय* *नाना योनि सदा फिरे, कदर्य भक्षण करे,* *तार जन्म अध:पाते याय* ''कर्मकाण्ड तथा ज्ञानकाण्ड विष के प्यालों के तुल्य हैं। जो भी इनको अमृत समझ कर पीता है उसे जन्म-जन्मांतर विभिन्न प्रकार की देहों में कठिन संघर्ष करना पड़ता है। ऐसा व्यक्ति सभी प्रकार के व्यर्थ पदार्थ खाता है और तथाकथित इन्द्रियसुख के कार्यों के कारण तिरस्कृत हो जाता है।ÓÓ सामान्यत: लोग सांसारिक कर्मकाण्ड तथा ज्ञानकाण्ड के कर्मफलों के प्रति आकृष्ट होते हैं। वे स्वर्गलोक जाने की अभिलाषा, ब्रह्म में तादात्श्य अथवा जीभ तथा जननेन्द्रियों के आनन्द से मुग्ध होकर पारिवारिक जीवन में ही बने रहना चाहते हैं। नारद मुनि राजा बॢहष्मान् को स्पष्ट उपदेश देते हैं कि वह सश्पूर्ण जीवन गृहस्थाश्रम में न व्यतीत करे। गृहस्थ आश्रम में रहने का अर्थ है अपनी पत्नी के वश में होना। मनुष्य को यह सब त्याग कर परमहंस आश्रम में जाना चाहिए, अर्थात् अपने आप को गुरु के अधीन कर देना चाहिए। परमहंस आश्रम भगवान् का आश्रम है, जहां गुरु ने शरण ले रखी है। *श्रीमद्भागवत* (११.३.२१) में प्रामाणिक गुरु के लक्षण इस प्रकार बताये गये हैं— *तस्माद् गुरुं प्रपद्येत जिज्ञासु: श्रेय उत्तमम्।* *शाब्दे परे च निष्णातं ब्रह्मण्युपशमाश्रयम्॥* ''जो व्यक्ति वास्तविक सुख प्राप्त करने का इच्छुक हो, उसे प्रामाणिक गुरु की खोज करनी चाहिए और दीक्षा के द्वारा उसकी शरण ग्रहण करनी चाहिए। गुरु की योग्यता यह है कि उसे शाषार्थ और विचार-विमर्श द्वारा अॢजत शाषों के निर्णय का ज्ञान हो और वह इन निष्कर्षों को आश्वस्त कर सके। ऐसे महापुरुष, जिन्होंने सारी सांसारिकता को त्याग कर भगवान् की शरण ग्रहण कर ली है, उनको प्रामाणिक गुरु मानना चाहिए।ÓÓ *परमहंस* वह है, जिसने परब्रह्म अर्थात् पूर्ण पुरुषोत्तम भगवान् की शरण ग्रहण कर ली हो। यदि कोई ऐसे परमहंस गुरु की शरण ग्रहण करता है, तो धीरे-धीरे वह अवयास तथा उपदेश से भौतिक जीवन से विरक्त होने लगता है और अन्त में भगवान् के धाम को जाता है। *अङ्गनाश्रममसत्तमयूथगाथं*  का विशिष्ट उल्लेख अत्यन्त रोचक है। सारा संसार षी के द्वारा नियंत्रित होने के कारण माया के चंगुल में है। मनुष्य न केवल अपनी षी के वश में हैं, अपितु वह तरह-तरह के संभोग साहित्य से नियंत्रित है। भौतिक जगत में फँसने का यही कारण है। मनुष्य अपने ही प्रयास से इस घृणित संगति को नहीं छोड़ पाता, किन्तु यदि वह परमहंस रूप प्रामाणिक गुरु की शरण ग्रहण कर लेता है, तो वह क्रमश: आध्यात्मिक जीवन के पद को प्राप्त कर लेगा। वेदों के मोहक शब्द, जो मनुष्य को स्वर्गलोक जाने या परब्रह्म में तदाकार होने के लिए प्रेरित करते हैं, अल्पज्ञों के लिए हैं, जिन्हें *भगवद्गीता* में *माययापहृतज्ञाना:* (जिनका ज्ञान माया द्वारा हर लिया गया है) कहा गया है। वास्तविक ज्ञान का अर्थ है भौतिक जीवन की कष्टकर अवस्था का बोध। मनुष्य को प्रामाणिक मुक्त पुरुष अर्थात् गुरु की शरण ग्रहण करनी चाहिए और क्रमश: आध्यात्मिक पद तक उठना चाहिए जिससे भौतिक जगत से विरक्त हुआ जा सके। श्रील विश्वनाथ चक्रवर्ती ठाकुर के अनुसार *हंस शरणम्* का अर्थ है, वह कुटी जिसमें साधु पुरुष रहते हैं। सामान्यत: साधु जंगल में दूरस्थ स्थान पर या साधारण कुटिया में रहता है। लेकिन हमें ध्यान रखना होगा कि समय बदल चुका है। जंगल जाकर कुटिया में रहना भले ही साधु के हित में हो, किन्तु यदि कोई उपदेशक हो जाता है, विशेषकर पाश्चात्य देशों में, तो उसे अनेक तरह के लोगों को आमंत्रित करना पड़ता है, जो सुखद मकानों में रहने के अवयस्त होते हैं। अत: इस युग में साधु को लोगों के स्वागतार्थ समुचित प्रबन्ध करना और उन्हें कृष्णचेतना सन्देश के प्रति आकॢषत करना होता है। सश्भवत: श्रील भक्तिसिद्धान्त सरस्वती ठाकुर ने पहली बार साधु पुरुषों के रहने के लिए बड़े-बड़े प्रासादों एवं मोटरकारों का प्रचलन किया जिससे बड़े शहरों की जनता आकृष्ट हो सके। मुलय तथ्य तो यह है कि लोगों को साधुओं की संगति करनी पड़ती है। इस युग में लोग जंगल में जाकर साधु की खोज नहीं करेंगे। उल्टे, साधुओं को बड़े शहरों में आकर ऐसे लोगों से भेंट करने के लिए व्यवस्था करनी होगी जो आधुनिक भौतिक सुविधाओं के अवयस्त हैं। धीरे-धीरे ये लोग समझ सकेंगे कि ऐसे प्रासाद या सुखद मकान तनिक भी आवश्यक नहीं हैं। वास्तविक आवश्यकता है कि जैसे भी हो सके कर्मबन्धन से मुक्त हुआ जाये। श्रील रूप गोस्वामी के आदेशानुसार— *अनासक्तस्य विषयान् यथार्हम् उपयुञ्जत:।* *निर्बन्ध:कृष्ण सश्बन्धे युक्तं वैराग्यमुच्यते॥* ''जब मनुष्य अनासक्त होता है और इसके साथ ही प्रत्येक वस्तु को कृष्ण के हेतु मानने लगता है, तो उसे वैराग्य से युक्त कहा जाता हैÓÓ (भक्ति-रसामृत-सिन्धु १.२.२५५)। मनुष्य को भौतिक ऐश्वर्य में लिप्त नहीं हो जाना चाहिए, किन्तु कृष्णभावनामृत-आन्दोलन को आगे बढ़ाने के लिए भौतिक ऐश्वर्य को अपनाया जा सकता है। दूसरे शब्दों में, भौतिक ऐश्वर्य को *युक्तवैराग्य* के रूप में, अर्थात् विरक्ति के लिए स्वीकार किया जा सकता है।  

**राजोवाच** 