**सखाय इन्द्रियगणा ज्ञानं कर्म च यत्कृतम् ।** **सलयस्तद्वृत्तय: प्राण: पञ्चवृत्तिर्यथोरग: ॥ ६॥** 

**शब्दार्थ** 

**सखाय:—** **मित्र** **; इन्द्रिय-गणा:—** **सारी इन्द्रियाँ** **; ज्ञानम्—** **ज्ञान** **; कर्म—** **कार्य** **; च—** **भी** **; यत्-कृतम्—** **इन्द्रियों द्वारा किया हुआ** **;** **सलय:—** **सखियाँ** **; तत्—** **इन्द्रियों की** **; वृत्तय:—** **व्यापार** **; प्राण:—** **प्राणवायु** **; पञ्च-वृत्ति:—** **पाँच प्रकार की वृत्तियों वाला** **;** **यथा—** **जिस प्रकार** **; उरग:—** **सर्प।** **.** 

**पाँचों ज्ञानेन्द्रियाँ तथा पाँचों कर्मेन्द्रियाँ पुरञ्जनी के नर मित्र हैं। जीव को इन इन्द्रियों द्वारा** **ज्ञान प्राप्त करने तथा कार्य में प्रवृत्त होने में सहायता मिलती है। इन्द्रियों के व्यापार उसकी** **सखियाँ हैं और वह सर्प जिसे पाँच फनों वाला बताया गया है, पाँच प्रकार की क्रियाओं के** **भीतर कार्यशील प्राणवायु है।** **तात्पर्य :** कृष्ण-बहिर्मुख हञा भोग वाञ्छा करे। *निकटस्थ माया तारे जापटिया धरे॥* ( *प्रेम-विवर्त* ) ** भौतिक जगत को भोगने की इच्छा से जीव स्थूल तथा सूक्ष्म देहें ओढ़े हुए रहता है। इस तरह उसे इन्द्रियों को भोगने का अवसर प्रदान किया जाता है। अत: वे इन्द्रियाँ भौतिक जगत को भोगने की साधन हैं। फलत: इन्द्रियों को मित्र कहा गया है। कभी-कभी अत्यधिक पापकर्म करने से जीव को स्थूल शरीर नहीं मिल पाता, अत: वह सूक्ष्म रूप में मँडराता रहता है। यह प्रेत-जीवन है। स्थूल शरीर न प्राप्त कर पाने से वह इस सूक्ष्म शरीर से अनेक कष्ट प्रदान करता है। अत: जो लोग स्थूल शरीर में रह रहे हैं, उनके लिए भूत-प्रेत की उपस्थिति अत्यन्त भयावह है। *भगवद्गीता* (१५.१०) ** में उल्लेख है— *उत्क्रामन्तं स्थितं वापि भुञ्जानं वा गुणान्वितम्।* *विमूढा नानुपश्यन्ति पश्यन्ति ज्ञानचक्षुष:॥* ''मूर्ख व्यक्ति न तो यह समझ सकता है कि जीव अपने शरीर को कैसे छोड़ता है, न यही कि प्रकृति के गुणों के अधीन वह किस तरह के शरीर का भोग करता है। किन्तु जिनकी आँखों को ज्ञान का प्रशिक्षण प्राप्त है, वे यह सब देख सकते हैं।ÓÓ जीव प्राणवायु में समाहित है, जो संचरण के लिए विभिन्न प्रकार से कार्य करती है। चूँकि प्राणवायु—प्राण, अपान, उदान, व्यान तथा समान—पाँच प्रकार से कार्य करती है, अत: इसकी तुलना पाँच फनों वाले सर्प से की गई है। कुण्डलिनी चक्र से होकर आत्मा सर्प की भाँति रेंगता है। प्राणवायु की तुलना उरग सर्प से की जाती है। *पञ्चवृत्ति* पाँचों इन्द्रियविषयों रूप, स्वाद, ध्वनि, गंध एवं स्पर्श के द्वारा आकृष्ट इन्द्रियों की तुष्टि की इच्छा है।  