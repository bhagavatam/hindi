**अर्थे ह्यविद्यमानेऽपि संसृतिर्न निवर्तते ।** **मनसा लिङ्गरूपेण स्वप्ने विचरतो यथा ॥ ३५॥** 

**शब्दार्थ** 

**अर्थे—** **वास्तविक कारण** **; हि—** **निश्चय ही** **; अविद्यमाने—** **न रहने पर** **; अपि—** **यद्यपि** **; संसृति:—** **संसार** **; न—** **नहीं** **; निवर्तते—** **छुटकारा पाता है** **; मनसा—** **मन से** **; लिङ्ग-रूपेण—** **सूक्ष्म शरीर से** **; स्वप्ने—** **स्वप्न में** **; विचरत:—** **कार्य करते हुए** **; यथा—** **जिस** **प्रकार।** **.** 

**कभी-कभी हमें इसलिए कष्ट होता है, क्योंकि हमें स्वप्न में शेर या सर्प दिख जाता है,** **किन्तु वास्तव में वहाँ न तो शेर होता है, न सर्प। इस प्रकार हम अपनी सूक्ष्म अवस्था में कोई** **परिस्थिति उत्पन्न कर लेते हैं और उसके परिणामों को भोगते हैं। इन कष्टों का निवारण तब तक** **नहीं हो सकता जब तक कि हम अपने स्वप्न से जग नहीं जाते।** **तात्पर्य :** जैसाकि वेदों का कथन है, जीव सदैव सूक्ष्म तथा स्थूल इन दोनों प्रकार के शरीरों से पृथक् रहता है। हमारे सारे कष्ट भौतिक इन शरीरों के कारण हैं। *भगवद्गीता* (२.१४) ** में इसकी व्यालया की गई है— *मात्रास्पर्शास्तु कौन्तेय शीतोष्णसुखदु:खदा:।* *आगमापायिनोऽनित्यास्तांस्तितिक्षस्व भारत॥* ''हे कुन्तीपुत्र! सुख तथा दुख का अस्थायी प्राकट्य और फिर उनका अ²श्य होना शीत तथा ग्रीष्म ॠतुओं के प्राकट्य तथा उनके प्रस्थान के समान है। हे भारत! वे इन्द्रियों एवं विषयों के संयोग से उत्पन्न हैं और मनुष्य को चाहिए कि अविचल भाव से उन्हें सहना सीखे।ÓÓ इस प्रकार श्रीकृष्ण ने अर्जुन को बताया कि सारे शारीरिक कष्ट आते जाते रहते हैं। मनुष्य को चाहिए कि इन्हें सहना सीखे। हमारे सारे कष्टों का कारण यह संसार है, क्योंकि एक बार भौतिक स्थिति से छूट जाने पर हमें फिर से कष्ट नहीं उठाने पड़ते। इसीलिए वेदों की शिक्षा है कि मनुष्य यह वास्तव में समझे कि वह पदार्थ नहीं, अपितु ब्रह्म है ( *अहं ब्रह्मास्मि* )। यह समझ तब तक नहीं आ पाती जब तक कोई *ब्रह्मकर्म* अर्थात् भक्ति में प्रवृत्त नहीं हो जाता। भौतिक स्थिति से छुटकारा पाने के लिए मनुष्य को कृष्णभावनामृत अपनाना आवश्यक है और वही एकमात्र उपचार है।  