**यदा जिघृक्षन्पुरुष: कात्स्न्र्येन प्रकृतेर्गुणान् ।** **नवद्वारं द्विहस्ताङ्घ्रि तत्रामनुत साध्विति ॥ ४॥** 

**शब्दार्थ** 

**यदा—** **जब** **; जिघृक्षन्—** **भोगने की इच्छा से** **; पुरुष:—** **जीव** **; कात्स्न्र्येन—** **समग्र रूप में** **; प्रकृते:—** **प्रकृति का** **; गुणान्—** **गुण** **;** **नव-द्वारम्—** **नौ द्वारों वाला** **; द्वि—** **दो** **; हस्त—** **हाथ** **; अङ्घ्रि—** **पाँव** **; तत्र—** **वहाँ** **; अमनुत—** **उसने सोचा** **; साधु—** **उत्तम** **; इति—** **इस प्रकार।** **.** 

**जब जीव समग्ररूप से प्रकृति के गुणों का भोग करने की इच्छा करता है, तो वह अनेक** **शारीरिक रूपों में से उस शरीर को चुनता है, जिसमें नौ द्वार, दो हाथ तथा दो पाँव होते हैं। इस** **प्रकार वह मनुष्य या देवता बनना श्रेयस्कर मानता है।** **तात्पर्य :** इस बात की यहाँ पर उत्तम व्यालया प्रस्तुत की गई है कि किस प्रकार भगवान् श्रीकृष्ण का अंश रूप आध्यात्मिक जीव अपनी इच्छा से भौतिक देह स्वीकार करता है। दो हाथ, दो पाँव इत्यादि स्वीकार करके जीव प्रकृति के गुणों का भरपूर भोग करता है। भगवान् श्रीकृष्ण *भगवद्गीता* (७.२७) ** में कहते हैं— *इच्छाद्वेषसमुत्थेन द्वन्द्वमोहेन भारत।* *सर्वभूतानि सश्मोहं सर्गे यानि्त परन्तप॥* ''हे भारत (अर्जुन), हे शत्रुओं के विजेता! सभी जीव मोहवश उत्पन्न हैं और इच्छा तथा घृणा के द्वन्द्व द्वारा परास्त होते हैं।ÓÓ मूलत: जीव आध्यात्मिक प्राणी है, किन्तु जब वह वास्तव में भौतिक जगत का भोग करना चाहता है, तो वह नीचे उतरता है। इस श्लोक से पता चलता है कि जीव पहले मनुष्य शरीर धारण करता है, किन्तु अपने अधम कार्यों के कारण वह धीरे धीरे निश्न योनियों में—पशु, वृक्ष, जलचर रूपों में— गिरता रहता है। विकास की क्रमिक क्रिया से जीव को पुन: मनुष्य का शरीर प्राप्त होता है और उसे एक और अवसर दिया जाता है कि वह देहान्तर-चक्र से उबर सके। किन्तु यदि वह अपनी स्थिति को समझने का अवसर फिर हाथ से जाने देता है, तो वह पुन: विभिन्न शरीरों में जन्म तथा मृत्यु के चक्र में पड़ जाता है। जीव इस भौतिक जगत में क्यों आना चाहता है, इसे समझना कठिन नहीं है। आर्य परिवार में, जहाँ मांसाहार, मद्यपान, द्यूत, यौनाचार इत्यादि पर प्रतिबन्ध है, जन्म लेकर भी लोग इन वॢजत वस्तुओं का भोग करना चाहते हैं। कोई न कोई ऐसा मिल ही जायगा जो अवैध यौनाचार के लिए वेश्या के यहाँ जाना चाहता है या होटल में जाकर मांस खाना तथा मद्यपान करना चाहता है। कोई-न-कोई ऐसा मिल जायेगा जो रात्रि क्लबों में जाकर जुआ खेलना या ऐसी ही तथाकथित क्रियाओं पसन्द करता है। ये इच्छाएँ जीवों के अन्त:करण में पहले से विद्यमान रहती हैं, किन्तु कुछ जीव इन घृणित कार्यों को भोगने में लग जाते हैं; फलत: वे गिर कर निश्न पद पर आ जाते हैं। जो जीव जितना ही पतित जीवन की अभिलाषा करता है, वह उतना ही कुत्सित रूप धारण करने के लिए नीचे गिरता जाता है। यह देहान्तरण तथा विकास की प्रक्रिया है। कोई पशु-विशेष किसी एक इन्द्रिय सुख की प्रबल भावना से युक्त हो सकता है, किन्तु मनुष्य तो सभी इन्द्रियों का भोग कर सकता है। जब तक समुचित शिक्षा नहीं दी जाती वह प्रकृति के गुणों का शिकार होता रहता है, जिसकी पुष्टि *भगवद्गीता* (३.२७) ** में की गई है— *प्रकृते: क्रियमाणानि गुणै: कर्माणि सर्वश:।* *अहंकारविमूढात्मा कर्ताहमिति मन्यते॥* ''मोहग्रस्त जीव प्रकृति के तीन गुणों के वशीभूत होकर अपने आपको उन कर्मों का कर्ता मान बैठता है, जो वास्तव में प्रकृति द्वारा सश्पन्न होते हैं।ÓÓ जैसे ही मनुष्य अपनी इन्द्रियों का भोग करना चाहता है, वह अपने को प्रकृति के अधीन बना लेता है और स्वत: जन्म-मृत्यु के चक्र में आ पड़ता है।  