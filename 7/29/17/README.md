**यथा यथा विक्रियते गुणाक्तो विकरोति वा ।** **तथा तथोपद्रष्टात्मा तद्वृत्तीरनुकार्यते ॥ १७॥** 

**शब्दार्थ** 

**यथा यथा—** **जिस जिस प्रकार** **; विक्रियते—** **विक्षुब्ध होती है** **; गुण-अक्त:—** **गुणों से लिप्त** **; विकरोति—** **जैसा करती है** **; वा—** **अथवा** **; तथा तथा—** **उसी उसी प्रकार** **; उपद्रष्टा—** **दर्शक** **; आत्मा—** **आत्मा** **; तत्—** **बुद्धि का** **; वृत्ती:—** **व्यापार** **; अनुकार्यते—** **अनुकरण करता है।** **.** 

**पहले यह बताया जा चुका है कि रानी मनुष्य की बुद्धि है। सोते समय या जागते हुए बुद्धि** **विभिन्न परिस्थितियाँ उत्पन्न करती है। दूषित बुद्धि के कारण जीव कुछ सोचता है और अपनी** **बुद्धि के कार्य-कारणों का केवल अनुकरण करता है।** **तात्पर्य :** राजा पुरञ्जन की रानी को यहाँ पर साक्षात् बुद्धि कहा गया है। बुद्धि स्वप्न तथा जाग्रत दोनों ही अवस्थाओं में क्रियाशील रहती है, किन्तु यह प्रकृति के गुणों द्वारा दूषित हो जाती है। बुद्धि के दूषित होने से जीव भी दूषित हो जाता है। बद्ध अवस्था में जीव अपनी दूषित बुद्धि के अनुसार ही कार्य करता है। यद्यपि वह मात्र दर्शक बना रहता है, फिर भी दूषित बुद्धि द्वारा बाध्य होकर वह कार्य करता है, किन्तु वह रहता है अप्रत्यक्ष कत्र्ता के रूप में ही।  