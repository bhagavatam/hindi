**दु:खेष्वेकतरेणापि दैवभूतात्महेतुषु ।** **जीवस्य न व्यवच्छेद: स्याच्चेत्तत्तत्प्रतिक्रिया ॥ ३२॥** 

**शब्दार्थ** 

**दु:खेषु—** **दुखों में** **; एकतरेण—** **एक से** **; अपि—** **भी** **; दैव—** **भाग्य** **; भूत—** **अन्य जीव** **; आत्म—** **मन तथा शरीर** **; हेतुषु—** **के** **कारण** **; जीवस्य—** **जीव का** **; न—** **कभी नहीं** **; व्यवच्छेद:—** **छुटकारा** **; स्यात्—** **सश्भव है** **; चेत्—** **यद्यपि** **; तत्-तत्—** **उन-उन दुखों** **की** **; प्रतिक्रिया—** **विरोधी क्रिया।** **.** 

**सारे जीव भाग्य, अन्य जीवों अथवा मन तथा शरीर सश्बन्धी दुखों से छुटकारा पाने का** **प्रयास करते हैं। तो भी इन नियमों का प्रतिकार करने के प्रयासों के बावजूद वे प्रकृति के** **नियमों द्वारा बद्ध रहते हैं।** **तात्पर्य :** जिस प्रकार कोई कुत्ता एक टुकड़ा रोटी या दण्ड पाने के लिए इधर-उधर भटकता है, उसी प्रकार जीव भी भौतिक दुख से छुटकारा पाने के लिए लगातार अनेक प्रकार की योजनाएँ बनाकर सुखी रहना चाहता है। यही जीवन-संघर्ष है। इसे हम अपने दैनिक जीवन में घटित होते देख सकते हैं कि किस प्रकार कष्टमय परिस्थितियों को दूर करने के लिए हमें योजनाएँ बनाने के लिए बाध्य होना पड़ता है। एक प्रकार की कष्टमय परिस्थिति से छुटकारा पाने के लिए हमें एक अन्य प्रकार की कष्टमय परिस्थिति में पडऩा होता है। निर्धन व्यक्ति धनाभाव के कारण कष्ट पाता है, किन्तु यदि वह धनी बनना चाहता है, तो उसे अनेक प्रकार से संघर्ष करना होता है। वास्तव में यह कोई प्रतिक्रिया न होकर माया का जाल होता है। यदि वह व्यक्ति अपनी स्थिति से छुटकारा पाने के लिए प्रयास न करके अपनी वर्तमान स्थिति को अपने पूर्व कर्मों के कारण प्राप्त हुई मान कर सन्तुष्ट रहता है, तो वह अपनी शक्ति को कृष्णभक्ति विकसित करने में लगा सकता है। इसकी संस्तुति समस्त वैदिक साहित्य में हुई है (भागवत १.५.१८)— *तस्यैव हेतो: प्रयतेत कोविदो* *न लवयते यद्भ्रमतामुपर्यध:।* *तल्लवयते दु:खवदन्यत: सुखं* *कालेन सर्वत्र गभीररंहसा॥* ''जो लोग वास्तव में बुद्धिमान और चिन्तन की ओर उन्मुख हैं, उन्हें यही प्रयत्न करना चाहिए कि उनका अन्त सार्थक हो जो उच्चतमलोक (ब्रह्मलोक) से निश्नतम लोक (पाताल) तक विचरण करते रहने पर भी प्राप्य नहीं है। जहाँ तक इन्द्रिय-सुख का प्रश्न है, वह कालक्रम में स्वत: प्राप्त किया जा सकता है, जिस प्रकार न चाहते हुए भी हमें स्वत: कष्ट प्राप्त होते हैं।ÓÓ मनुष्य को चाहिए कि कृष्णभकि्त विकसित करते रहने का प्रयत्न करे; अपनी भौतिक सि्थति को सुधारने के प्रयास में व्यर्थ समय न गँवाए। वास्तव में भौतिक स्थिति को सुधार पाना कठिन है। सुधारने का अर्थ है अन्य दुखपूर्ण स्थिति को अंगीकार करना। किन्तु यदि हम अपनी कृष्णभकि्त में सुधार लाने का प्रयास करते हैं, तो बिना किसी बाह्य प्रयास के ही भौतिक जीवन के क्लेश भाग जाते हैं। इसीलिए श्रीकृष्ण वचन देते हैं **ैं** — *कौन्तेय प्रतिजानीहि न मे भक्त: प्रणश्यति* —''हे कुन्तीपुत्र! तुम निर्भय होकर घोषित कर दो कि मेरा भक्त कभी नहीं मरताÓÓ ( *भगवद्गीता* ९.३१)। जो भक्तिपथ का अनुसरण करता है, वह तन तथा मन के कष्टों के होते हुए तथा अन्य जीवों एवं भाग्य द्वारा आ मिलने वाले तथा अपने वश से परे के कष्टों के होते हुए भी विनष्ट नहीं होता।  