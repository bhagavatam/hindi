**बृहद्बलं मनो विद्यादुभयेन्द्रियनायकम् ।** **पञ्चाला: पञ्च विषया यन्मध्ये नवखं पुरम् ॥ ७॥** 

**शब्दार्थ** 

**बृहत्-बलम्—** **अत्यन्त शक्तिशाली** **; मन:—** **मन** **; विद्यात्—** **जानना चाहिए** **; उभय-इन्द्रिय—** **ज्ञान तथा कर्म दोनों प्रकार की** **इन्द्रियाँ** **; नायकम्—** **नेता** **; पञ्चाला:—** **पञ्चाल नामक राज्य** **; पञ्च—** **पाँच** **; विषया:—** **इन्द्रिय पदार्थ** **; यत्—** **जिसके** **; मध्ये—** **बीच** **में** **; नव-खम्—** **नव छिद्रों वाली** **; पुरम्—** **नगरी।** **.** 

**ग्यारहवाँ सेवक, जो अन्यों का नायक है, मन कहलाता है। वह कर्मेन्द्रियों तथा** **ज्ञानेन्द्रियों—इन दोनों का नायक है। पञ्चाल राज्य वह वातावरण है, जिसमें पाँच इन्द्रिय-पदार्थों** **(विषयों) का भोग किया जाता है। इस पञ्चाल राज्य के भीतर शरीर रूपी नगरी है, जिसमें नौ** **द्वार (छिद्र) हैं।** **तात्पर्य :** मन समस्त कार्यों का केन्द्रविन्दु है, जिसे *बृहद्बल* कहा गया है। माया के चंगुल से निकलने के लिए मनुष्य को मन पर नियंत्रण रखना होता है। प्रशिक्षण के अनुसार मन जीव का मित्र है और शत्रु भी। यदि किसी को अच्छा प्रबन्धक मिल जाता है, तो उसकी जायदाद की व्यवस्था ठीक से होती है, किन्तु यदि प्रबन्धक चोर हुआ तो सारी जायदाद तहस-नहस हो जाती है। इसी प्रकार जीव अपनी भौतिक बद्ध अवस्था में अपने कार्या-धिकार अपने मन को सौंप देता है। फलस्वरूप विषयों के भोगने में वह मन द्वारा विभ्रमित किया जा सकता है। अत: श्रील अश्बरीष महाराज ने अपने मन को पहले भगवान् के चरणकमलों में लगाया। *स वै मन: कृष्णपदारविन्दयो:।* जब मन भगवान् के चरणकमलों के ध्यान में संलग्न रहता है, तो इन्द्रियाँ वश में रहती हैं। नियंत्रण की यह पद्धति *यम*  कहलाती है, जिसका अर्थ है, ''इन्द्रियों का नियमन।ÓÓ जो व्यक्ति अपनी इन्द्रियों को वश में कर लेता है, वह *गोस्वामी* कहलाता है किन्तु जो उनको वश में नहीं कर पाता वह *गोदास* कहलाता है। मन इन्द्रियों के कार्यों का निर्देशन करता है, जो विभिन्न छिद्रों द्वारा व्यक्त होते हैं जिसका वर्णन अगले श्लोक में हुआ है।  