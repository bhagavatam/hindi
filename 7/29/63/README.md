**अर्थे ह्यविद्यमानेऽपि संसृतिर्न निवर्तते ।** **ध्यायतो विषयानस्य स्वप्नेऽनर्थागमो यथा ॥ ७३॥** 

**शब्दार्थ** 

**अर्थे—** **इन्द्रिय विषय** **; हि—** **निश्चय ही** **; अविद्यमाने—** **अनुपस्थिति में** **; अपि—** **यद्यपि** **; संसृति:—** **भौतिक संसार** **; न—** **कभी नहीं** **;** **निवर्तते—** **रुक जाता है** **; ध्यायत:—** **ध्यान करते हुए** **; विषयान्—** **इन्द्रिय विषयों के बारे में** **; अस्य—** **जीव का** **; स्वप्ने—** **स्वप्न में** **;** **अनर्थ—** **अवांछित वस्तुओं का** **; आगम:—** **प्राकट्य** **; यथा—** **जिस प्रकार।** **.** 

**जब जीव स्वप्न देखता है, तो वास्तव में इन्द्रियविषय उपस्थित नहीं रहते। किन्तु** **इन्द्रियविषयों के साथ मनुष्य का सश्पर्क होने से वे प्रकट हो जाते हैं। इसी प्रकार अविकसित** **इन्द्रियों वाले जीव का भौतिक रूप से अस्तित्व समाप्त नहीं हो जाता, भले ही वह इन्द्रियविषयों** **के सश्पर्क में न हो।** **तात्पर्य :** कभी-कभी कहा जाता है कि बच्चा अबोध (निर्दोष) है इसलिए वह पूर्ण रूप से शुद्ध है, किन्तु वास्तव में तथ्य यह नहीं है। कर्मों के प्रभाव, जो कि सूक्ष्म शरीर में सुरकि्षत रहते हैं, तीन क्रमागत अवस्थाओं—बीज (मूल), *कूटस्थ* (इच्छा) तथा *फलोन्मुख* (फलने के निकट) में प्रकट होते हैं। प्रकट अवस्था *प्रारब्ध* (पहले से कार्यशील) कहलाती है। चेतन अथवा अचेतन अवस्था में सूक्ष्म अथवा स्थूल शरीर की क्रियाएँ भले ही प्रकट न हों, किन्तु ऐसी अवस्थाएँ मुक्त नहीं कही जा सकतीं। शिशु भले ही अबोध हो, किन्तु उसे मुक्तात्मा नहीं कहा जा सकता है। प्रत्येक वस्तु आरकि्षत रहती है और यथासमय प्रकट होती है। सूक्ष्म शरीर में किसी प्रकार के प्राकट्य के अभाव में भी इन्द्रियभोग के विषय कार्य कर सकते हैं। हमने ऊपर स्वप्नदोष का उल्लेख किया है, जिसमें भौतिक इन्द्रियाँ भौतिक पदार्थों के प्रकट न रहने पर भी कार्य करती हैं। भले ही सूक्ष्म शरीर में प्रकृति के तीनों गुण प्रकट न हों, किन्तु इनका दूषण (कल्मष) सुरकि्षत रहता है और यथासमय प्रकट होता है। यदि सूक्ष्म तथा स्थूल शरीरों की प्रतिक्रयाएँ नहीं भी प्रकट हों तो भी मनुष्य भौतिक परिस्थितियों से मुक्त नहीं हो पाता। इसलिए यह कहना गलत है कि शिशु मुक्तात्मा के समान निर्दोष होता है।  