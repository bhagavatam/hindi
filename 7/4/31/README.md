**आसीन: पर्यटन्नश्नन्शयान: प्रपिबन्ब्रुवन् ।** **नानुसन्धत्त एतानि गोविन्दपरिरश्भित: ॥ ३८॥** 

**शब्दार्थ** 

**आसीन:—** **बैठते** **; पर्यटन्—** **घूमते** **; अश्नन्—** **खाते** **; शयान:—** **सोते** **; प्रपिबन्—** **पीते** **; ब्रुवन्—** **बोलते** **; न—** **नहीं** **; अनुसन्धत्ते—** **जान पाया** **; एतानि—** **ये सारे कार्यकलाप** **; गोविन्द—** **भगवान् द्वारा, जो इन्द्रियों को जगाने वाले हैं** **; परिरश्भित:—** **आङ्क्षलगित** **होकर।** **.** 

**प्रह्लाद महाराज सदैव कृष्ण के विचारों में लीन रहते थे। इस प्रकार भगवान् द्वारा आङ्क्षलगित** **उन्हें यह पता भी नहीं चल पाता था कि उनकी शारीरिक आवश्यकताएँ यथा बैठना, चलना,** **खाना, सोना, पीना तथा बोलना किस तरह स्वत: सश्पन्न होती थीं।** **तात्पर्य :** एक छोटा बालक अपनी माता द्वारा लालन-पालन किये जाने पर यह नहीं जान पाता कि किस तरह खाने, सोने, लेटने, मल-मूत्र विसर्जन जैसी शरीर की आवश्यकताएँ पूरी होती रहती हैं। वह केवल अपनी माता की गोद में पड़े रहने से सन्तुष्ट रहता है। इस प्रकार प्रह्लाद महाराज एक छोटे से बालक के तुल्य थे जिसकी देख-रेख गोविन्द द्वारा की जा रही थी। उनके शरीर के आवश्यक कार्यकलाप अनजाने ही सश्पन्न हो रहे थे। जिस प्रकार माता-पिता अपने बालक की देख-रेख करते हैं उसी प्रकार गोविन्द के विचारों में मग्न प्रह्लाद महाराज की रक्षा गोविन्द करते थे। यही कृष्णभावनामृत है। प्रह्लाद महाराज कृष्णभावनामृत की पूर्ण सिद्धि के ज्वलन्त उदाहरण हैं।  