**तातेमे दुर्लभा: पुंसां यान्वृणीषे वरान्मम ।** **तथापि वितराश्यङ्ग वरान्यद्यपि दुर्लभान् ॥ २॥** 

**शब्दार्थ** 

**श्री-ब्रह्मा उवाच—** **ब्रह्माजी ने कहा** **; तात—** **हे पुत्र** **; इमे—** **ये सभी** **; दुर्लभा:—** **बहुत कम प्राप्त होने वाले** **; पुंसाम्—** **मनुष्यों को** **;** **यान्—** **जो** **; वृणीषे—** **तुम माँगते हो** **; वरान्—** **वरों को** **; मम—** **मुझसे** **; तथापि—** **फिर भी** **; वितरामि—** **मैं तुश्हें प्रदान करूँगा** **;** **अङ्ग—** **हे हिरण्यकशिपु** **; वरान्—** **वरों को** **; यद्यपि—** **यद्यपि** **; दुर्लभान्—** **सामान्यतया प्राप्त न होने वाले।** **.** 

**ब्रह्माजी ने कहा : हे हिरण्यकशिपु, तुमने जो वर माँगे हैं, वे अधिकांश मनुष्यों को बड़ी** **कठिनाई से प्राप्त हो पाते हैं। हे पुत्र, यद्यपि ये वर सामान्यतया उपलब्ध नहीं हो पाते, तथापि मैं** **तुश्हें प्रदान करूँगा।** **तात्पर्य :** भौतिक वर सही रूप में वर कहलाने योग्य नहीं होते। यदि किसी को अधिकाधिक वर मिलें तो ऐसा वर स्वयं में शाप बन सकता है, क्योंकि इस जगत में जिस तरह भौतिक ऐश्वर्य प्राप्त करने के लिए अत्यधिक शक्ति तथा प्रयास की आवश्यकता पड़ती है उसी तरह उसे बनाये रखने के लिए प्रयास की आवश्यकता पड़ती है। ब्रह्माजी ने हिरण्यकशिपु को बताया कि वे उसे उसके द्वारा माँगे वर दे तो रहे हैं, लेकिन उन्हें निभा पाना अत्यन्त कठिन होगा। फिर भी चूँकि ब्रह्मा ने वचन दिया था, अतएव वे उसके माँगे गये सारे वर दे देना चाहते थे। *दुर्लभान्* शब्द सूचित करता है कि मनुष्य को चाहिए कि ऐसा वर न ले जिसे शान्तिपूर्वक भोगा न जा सके।  