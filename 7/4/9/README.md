**तमङ्ग मत्तं मधुनोरुगन्धिना** **विवृत्तताम्राक्षमशेषधिष्ण्यपा: ।** **उपासतोपायनपाणिभिॢवना** **त्रिभिस्तपोयोगबलौजसां पदम् ॥ १३॥** 

**शब्दार्थ** 

**तम्—** **उसको (हिरण्यकशिपु को)** **; अङ्ग—** **हे राजा** **; मत्तम्—** **मतवाला** **; मधुना—** **सुरा से** **; उरु-गन्धिना—** **तीक्ष्ण गन्ध वाली** **;** **विवृत्त—** **चढ़ी हुई** **; ताम्र-अक्षम्—** **ताँबे जैसी आँखों वाला** **; अशेष-धिष्ण्य-पा:—** **समस्त लोकों के प्रमुख व्यक्तियों ने** **;** **उपासत—** **पूजा की** **; उपायन—** **साज सामान से युक्त** **; पाणिभि:—** **अपने अपने हाथों से** **; विना—** **बिना, रहित** **; त्रिभि:—** **तीन** **प्रमुख देवता (विष्णु, ब्रह्मा तथा शिव)** **; तप:—** **तपस्या** **; योग—** **योग शक्ति** **; बल—** **शारीरिक शक्ति** **; ओजसाम्—** **इन्द्रियों की** **शक्ति** **; पदम्—** **धाम।** **.** 

**हे राजा, हिरण्यकशिपु सदा ही तीक्ष्ण गन्ध वाली सुरा पिये रहता था, अतएव उसकी ताम्र** **जैसी (लाल) आँखें सदैव चढ़ी रहती थीं। फिर भी चूँकि उसने योग की महान् तपस्या की थी** **और यद्यपि वह निन्दनीय था, किन्तु तीन देवताओं-ब्रह्मा, शिव तथा विष्णु—के अतिरिक्त सारे** **देवता अपने-अपने हाथों में विविध भेंटें लेकर उसे प्रसन्न करने के लिए उसकी सेवा करते थे।** **तात्पर्य :** *स्कन्द पुराण* में वर्णन आया है— *उपायनं ददु: सर्वे विना देवान् हिरण्यक:।* हिरण्यकशिपु इतना शक्तिशाली था कि ब्रह्मा, विष्णु तथा शिव—इन तीन देवों के अतिरिक्त प्रत्येक व्यक्ति उसकी सेवा में लगा रहता था। मध्वाचार्य कहते हैं— *आदित्या वसवोरुद्राषिविधा हि सुरा यत:।* देवता तीन प्रकार के हैं—आदित्य, वसु तथा रुद्र, जिनके नीचे अन्य सारे देवता यथा मरुत तथा साध्य हैं। ( *मरुतश्चैव* *विश्वे च साध्याश्चैव च तद्गता:* ) अतएव सारे देवता *त्रिपिष्टप* कहलाते हैं और वही *त्रि* शब्द ब्रह्मा, विष्णु तथा शिव के लिए भी प्रयुक्त होता है।  