और फिर किस तरह इस ब्रह्माण्ड के समस्त जीवों को तंग करने में उसका दुरुपयोग किया। हिरण्यकशिपु ने कठोर तपस्या द्वारा ब्रह्माजी को प्रसन्न करके मनवांछित वर प्राप्त किये। इन वरों के प्राप्त होते ही उसका शरीर जो प्राय: पूरी तरह विनष्ट हो चुका था पूर्ण सौन्दर्य तथा स्वर्ण जैसी कान्ति से चैतन्य हो उठा। इतने पर भी वह भगवान् विष्णु से ईष्र्या करता रहा और अपने भाई के वध को भुला नहीं पाया। उसने दशों दिशाएँ तथा तीनों लोक जीत लिए और देवताओं तथा असुरों समेत सभी जीवो को अपने वश में कर लिया। वह इन्द्र को उसके निवास से भगाकर सारे स्थानों का स्वामी बन गया और अत्यन्त विलासमय जीवन बिताने लगा अत: वह प्रमत्त हो उठा। भगवान् विष्णु, ब्रह्मा तथा शिवजी के अतिरिक्त सारे देवता उसके अधीन होकर उसकी सेवा करने लगे, किन्तु इतनी भौतिक शक्ति के बावजूद वह असुन्तष्ट था, क्योंकि वह वैदिक नियमों का उल्लंघन करने से गॢवत और फूला हुआ था। सारे ब्राह्मण उससे असन्तुष्ट थे और वे संकल्प करके उसे शाप देते थे। अन्ततोगत्वा ब्रह्माण्ड के सारे जीवों ने, जिनमें देवता तथा ऋषि भी थे, हिरण्यकशिपु के शासन से मुक्ति पाने के लिए परमेश्वर से प्रार्थना की। भगवान् विष्णु ने देवताओं को बताया कि उन्हें तथा अन्य जीवों को हिरण्यकशिपु द्वारा उत्पन्न भयाक्रान्त परिस्थितियों से बचाया जाएगा। चूँकि हिरण्यकशिपु सारे देवताओं, वेदों के अनुयायियों, गायों, ब्राह्मणों तथा धाॢमक साधु पुरुषों का उत्पीड़क था और चूँकि वह परमेश्वर से द्वेष रखता था, अतएव शीघ्र ही उसका वध किया जाएगा। हिरण्यकशिपु का अन्तिम कारनामा होगा अपने ही पुत्र प्रह्लाद को सताना जो एक महाभागवत परम वैष्णव थे। तब उसके जीवन का अन्त होगा। जब भगवान् ने देवताओं को इस तह आश्वस्त कर दिया तो हर एक प्राणी यह जानकर प्रसन्न हुआ कि शीघ्र ही हिरण्यकशिपु के कारण ढाये जानेवाले दुखों का अन्त हो जाएगा। अन्त में नारद मुनि हिरण्यकशिपु के पुत्र प्रह्लाद महाराज के गुणों का वर्णन करते हैं और बतलाते हैं कि किस प्रकार एक पिता अपने ही योग्य पुत्र से ईष्र्या करता है। इस प्रकार अध्याय का अन्त होता है।  

**श्रीनारद उवाच** 