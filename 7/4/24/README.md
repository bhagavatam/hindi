**तस्य दैत्यपते: पुत्राश्चत्वार: परमाद्भुता: ।** **प्रह्रादोऽभून्महांस्तेषां गुणैर्महदुपासक: ॥ ३०॥** 

**शब्दार्थ** 

**तस्य—** **उस (हिरण्यकशिपु)** **; दैत्य-पते:—** **दैत्यों के राजा के** **; पुत्रा:—** **पुत्रगण** **; चत्वार:—** **चार** **; परम-अद्भुता:—** **अत्यन्त योग्य** **तथा अद्भुत** **; प्रह्राद:—** **प्रह्राद नामक** **; अभूत्—** **था** **; महान्—** **सबसे बड़ा** **; तेषाम्—** **उनमें से** **; गुणै:—** **दिव्य गुणों के कारण** **;** **महत्-उपासक:—** **भगवान् का अनन्य भक्त होने के कारण।** **.** 

**हिरण्यकशिपु के चार अद्भुत सुयोग्य पुत्र थे जिसमें से प्रह्लाद नामक पुत्र सर्वश्रेष्ठ था।** **निस्सन्देह प्रह्लाद समस्त दिव्य गुणों की खान थे, क्योंकि वे भगवान् के अनन्य भक्त थे।** **तात्पर्य :** *यस्यास्ति भक्तिर्भगवत्यकिञ्चना सर्वैर्गुणैस्तत्र समासते सुरा:* —जिसकी कृष्ण पर अविचल भक्तिमयी निष्ठा है, उसमें कृष्ण तथा देवताओं के सारे गुण निरन्तर प्रकट होते हैं ( *भागवत* ५.१८.१२)। यहाँ पर समस्त सद्गुणों की खान प्रह्लाद महाराज की प्रशंसा उनके द्वारा भगवान् के पूजन के कारण की गई। अतएव ऐसे शुद्ध भक्त मेंं जो निष्काम होता है समस्त भौतिक तथा आध्याति्मक सद्गुण पाये जाते हैं। यदि कोई कट्टर किन्तु उदार भगवद्भक्त होने के कारण आध्यात्म में बढ़ा-चढ़ा होता है, तो उसके शरीर में सारे सद्गुण प्रकट हो जाते हैं। दूसरी ओर, *हरावभक्तस्य कुतो महद्गुणा:* —यदि कोई भक्त नहीं है, तो उसमें जो कुछ भौतिक सद्गुण होते हैं, वे भी व्यर्थ होते हैं। यह वेदों का निर्णय है।  