**क्वचिद्रुदति वैकुण्ठचिन्ताशबलचेतन: ।** **क्वचिद्धसति तचि्चन्ताह्लाद उद्गायति क्वचित् ॥ ३९॥** 

**शब्दार्थ** 

**क्वचित्—** **कभी** **; रुदति—** **रोता है** **; वैकुण्ठ-चिन्ता—** **कृष्ण के विचारों से** **; शबल-चेतन:—** **जिसका मन मोहग्रस्त** **; क्वचित्—** **कभी** **; हसति—** **हँसता है** **; तत्-चिन्ता—** **उसके विचारों से** **; आह्लाद:—** **प्रमुदित होकर** **; उद्गायति—** **उच्च स्वर में कीर्तन करता है** **;** **क्वचित्—** **कभी।** **.** 

**कृष्णभावनामृत में प्रगति होने से वह कभी रोता था, कभी हँसता था, कभी हॢषत होता था** **और कभी उच्च स्वर में गाता था।** **तात्पर्य :** इस श्लोक से बालक से भक्त की तुलना का और भी स्पष्टीकरण होता है। यदि माता बालक को पालने पर छोड़कर कोई घरेलू कार्य करने चली जाती है, तो बालक तुरन्त जान लेता है कि माता दूर चली गई है, अतएव वह रोने लगता है। किन्तु जैसे ही माता लौटकर बच्चे को लाड-प्यार करती है त्योंही बच्चा हँसने लगता है और प्रफुल्लित हो उठता है। इसी प्रकार प्रह्लाद महाराज कृष्ण के विचारों में सदैव मग्न रहने के कारण कभी-कभी यह सोचकर वियोग का अनुभव करते थे कि ''कृष्ण कहाँ हैं?ÓÓ इसकी व्यालया श्री चैतन्य महाप्रभु द्वारा की गई है। *शून्यायितं जगत्सर्वं गोविन्दविरहेण मे।*  जब महान् भक्त अनुभव करता है कि कृष्ण चले गये हैं या अ²श्य हैं, तो वह विरह में रोता है और जब कभी देखता है कि कृष्ण उसकी रखवाली करने के लिए लौट आये हैं, तो वह हँसता है, जिस तरह कभी-कभी बालक यह समझकर हँसता है कि उसकी माँ उसकी देखभाल कर रही है। ये लक्षण *भाव* कहलाते हैं। *भक्तिरसामृतसिन्धु* में भक्त के इन *भावों* का पूर्ण वर्णन किया गया है। ये *भाव* पूर्ण भक्त के कार्यकलापों में ²ष्टिगोचर होते रहते हैं।  