**नदति क्वचिदुत्कण्ठो विलज्जो नृत्यति क्वचित् ।** **क्वचित्तद्भावनायुक्तस्तन्मयोऽनुचकार ह ॥ ४०॥** 

**शब्दार्थ** 

**नदति—** **जोर से चीखता (हे कृष्ण कहकर)** **; क्वचित्—** **कभी** **; उत्कण्ठ:—** **उत्सुक होकर** **; विलज्ज:—** **लाजरहित** **; नृत्यति—** **नाचता है** **; क्वचित्—** **कभी** **; क्वचित्—** **कभी** **; तत्-भावना—** **कृष्ण के भावों से युक्त** **; युक्त:—** **लीन होकर** **; तत्-मय:—** **ऐसा** **सोचते हुए कि वह कृष्ण बन गया है** **; अनुचकार—** **अनुकरण किया** **; ह—** **निस्सन्देह।** **.** 

**कभी भगवान् का दर्शन करके प्रह्लाद महाराज पूर्ण उत्सुकतावश जोर से पुकारने लगते।** **कभी-कभी वे प्रसन्नतावश अपनी लज्जा खो बैठते और हर्ष के भावावेश में नाचने लगते।** **कभी-कभी कृष्ण के भावों में विभोर होकर वे भगवान् से एकाकार होने का अनुभव करते** **और उनकी लीलाओं का अनुकरण करते।** **तात्पर्य :** प्रह्लाद महाराज कभी यह अनुभव करते कि भगवान् उनसे दूर चले गये हैं, तो वे जोर से उन्हें पुकारते। जब वे देखते कि भगवान् उनके समक्ष हैं, तो वे प्रमुदित होते। कभी-कभी अपने आपको परम में लीन समझ कर वे भगवान् की लीलाओं का अनुकरण करते और भगवान् से विलग होने पर वे उन्माद के लक्षण प्रकट करते। भक्त की इन भावनाओं को निॢवशेषवादी कभी भी समझ नहीं सकेंगे। इसके लिए मनुष्य को आध्यात्मिक ज्ञान के भीतर प्रवेश करना होता है। प्रथम अनुभूति निॢवशेष ब्रह्म की होती है किन्तु परमात्मा तथा अन्ततोगत्वा भगवान् की अनुभूति के लिए और आगे जाना होता है। तब भक्त भगवान् की शान्त, दास्य, सलय, वात्सल्य या माधुर्य जैसे दिव्य भावों से पूजा करता है। यहाँ पर प्रह्लाद महाराज की भावना वात्सल्य रस की थी। जिस प्रकार माता के दूर चले जाने पर बालक रोता है उसी प्रकार जब प्रह्लाद महाराज को लगता कि भगवान् दूर हैं, तो वे रोने लगते ( *नदति* )। पुन: प्रह्लाद जैसे भक्त कभी-कभी उन्हें शान्त करने के लिए भगवान् को माता के समान दूर से आते देखते हैं और बालक से यह कहते सुनते हैं ''मेरे बेटे! मत रोओ। मैं आ रही हूँ।ÓÓ तब भक्त अपने चारों ओर की परिस्थितियों की परवाह न करके यह सोचते हुए नाचने लगता है—''ये रहे मेरे स्वामी! मेरे स्वामी आ रहे हैं।ÓÓ इस प्रकार भक्त पूर्णत: हॢषत होकर कभी-कभी भगवान् की लीलाओं का अनुकरण करता है, जिस तरह ग्वाले जंगली जानवरों के आचरण की नकल उतारते हैं। किन्तु वह सचमुच भगवान् नहीं बनता। प्रह्लाद महाराज ने यहाँ पर वॢणत आध्यात्मिक आनन्द की प्राप्ति आध्यात्मिक ज्ञान में उन्नति के द्वारा प्राप्त कर ली थी।  