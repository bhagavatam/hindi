**शैला द्रोणीभिराक्रीडं सर्वर्तुषु गुणान्द्रुमा: ।** **दधार लोकपालानामेक एव पृथग्गुणान् ॥ १८॥** 

**शब्दार्थ** 

**शैला:—** **पर्वत तथा पहाडिय़ाँ** **; द्रोणीभि:—** **बीच की घाटियों सहित** **; आक्रीडम्—** **हिरण्यकशिपु की क्रीड़ा स्थली** **; सर्व—** **सभी** **;** **ऋतुषु—** **सभी ऋतुओं में** **; गुणान्—** **विभिन्न प्रकार के गुण (फल तथा फूल)** **; द्रुमा:—** **पौधे** **; दधार—** **सश्पन्न किया** **; लोक-** **पालानाम्—** **विभिन्न विभागों के लिए अध्यक्ष** **; एक:—** **अकेला** **; एव—** **निस्सन्देह** **; पृथक्—** **भिन्न** **; गुणान्—** **गुण।** **.** 

**पर्वतों के मध्य की घाटियाँ हिरण्यकशिपु की क्रीड़ास्थली बन गईं जिसके प्रभाव से सभी** **पौधे सभी ऋतुओं में प्रभूत फूल तथा फल देने लगे। जल वृष्टि कराना, सुखाना तथा जलाना जो** **विश्व के तीन विभागाध्यक्षों इन्द्र, वायु तथा अग्नि के गुण हैं, वे अब देवताओं की सहायता के** **बिना अकेले हिरण्यकशिपु द्वारा निर्देशित होने लगे।** **तात्पर्य :** *श्रीमद्भागवत* के प्रारश्भ में कहा गया है— *तेजोवारिमृदां यथा विनिमय:* —यह भौतिक जगत अग्नि, जल तथा पृथ्वी के द्वारा संचालित है और ये सब मिलकर आकार ग्रहण करते हैं। यहाँ इसका उल्लेख हुआ है कि तीन प्रकार के गुण ( *पृथग् गुणान्* ) पृथक्-पृथक् देवताओं के निर्देशन में काम करते हैं। उदाहरणार्थ, इन्द्र पर जलवृष्टि का भार है, वायुदेवता वायु को वश में करके जल को सुखाता है और अग्नि देवता प्रत्येक वस्तु को जलाता है। किन्तु हिरण्यकशिपु अपने योगबल से इतना शक्तिशाली बन गया था कि उसने देवताओं से किसी प्रकार की सहायता लिए बिना अकेले ही सारा उत्तरदायित्व अपने ऊपर ले लिया।  