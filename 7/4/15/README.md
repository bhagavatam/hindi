**स इत्थं निॢजतककुबेकराड्विषयानि्प्रयान् ।** **यथोपजोषं भुञ्जानो नातृप्यदजितेन्द्रिय: ॥ १९॥** 

**शब्दार्थ** 

**स:—** **उसने (हिरण्यकशिपु)** **; इत्थम्—** **इस प्रकार** **; निॢजत—** **जीत लीं** **; ककुप्—** **सारी दिशाएँ** **; एक-राट्—** **एकछत्र सम्राट** **;** **विषयान्—** **इन्द्रियविषयों को** **; प्रियान्—** **अत्यन्त प्रिय** **; यथा-उपजोषम्—** **यथासश्भव** **; भुञ्जान:—** **भोग करते हुए** **; न—** **नहीं** **;** **अतृप्यत्—** **सन्तुष्ट था** **; अजित-इन्द्रिय:—** **इन्द्रियों को वश में न कर सकने के कारण।** **.** 

**समस्त दिशाओं को वश में करने की शक्ति प्राप्त करके तथा यथासश्भव सभी प्रकार की** **इन्द्रिय-तृप्ति का भोग करने के बावजूद हिरण्यकशिपु असन्तुष्ट रहा, क्योंकि वह अपनी इन्द्रियों** **को वश में करने के बजाय उनका दास बना रहा।** **तात्पर्य :** यह आसुरी जीवन का एक उदाहरण है। भले ही नास्तिक लोग भौतिक ²ष्टि से प्रगति कर लें और इन्द्रियों के लिए अत्यन्त सुखमय परिस्थिति उत्पन्न कर लें, किन्तु इन्द्रियों के वशीभूत होने के कारण वे कभी तुष्ट नहीं होते। यह आधुनिक सवयता का प्रभाव है। भौतिकतावादी व्यक्ति धन तथा षियों का भोग करने में बहुत आगे बढ़े रहते हैं फिर भी मानव समाज में असन्तोष व्याप्त रहता है, क्योंकि कृष्णभावनामृत के बिना मानव समाज कभी सुखी एवं शान्त नहीं रह सकता। जहाँ तक इन्द्रियतृप्ति का प्रश्न है, भौतिकतावादी अपने भोग को अपनी कल्पना भर बढ़ाते जा सकते हैं, किन्तु ऐसी भौतिक स्थिति में लोग अपनी इन्द्रियों के दास बने रहते हैं, अतएव वे तुष्ट नहीं रह सकते। हिरण्यकशिपु मानवता की इस असन्तुष्ट दशा का ज्वलन्त उदाहरण था।  