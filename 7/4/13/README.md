**रत्नाकराश्च रत्नौघांस्तत्पत्न्यश्चोहुरूॢमभि: ।** **क्षारसीधुघृतक्षौद्रदधिक्षीरामृतोदका: ॥ १७॥** 

**शब्दार्थ** 

**रत्नाकरा:—** **समुद्र** **; च—** **तथा** **; रत्न-ओघान्—** **विविध प्रकार के मूल्यवान मणि** **; तत्-पत्न्य:—** **समुद्रों की पत्नियाँ अर्थात् नदियाँ** **;** **च—** **भी** **; ऊहु:—** **ले जाती थीं** **; ऊॢमभि:—** **अपनी-अपनी लहरों से** **; क्षार—** **खारा समुद्र** **; सीधु—** **सुरा सागर** **; घृत—** **घी का सागर** **;** **क्षौद्र—** **ईख रस का सागर, इक्षु सागर** **; दधि—** **दही का सागर** **; क्षीर—** **दूध का सागर** **; अमृत—** **तथा अत्यन्त मीठा सागर** **;** **उदका:—** **जल।** **.** 

**ब्रह्माण्ड के विविध सागर अपनी पत्नियों स्वरूप नदियों तथा उनकी सहायक नदियों की** **लहरों से हिरण्यकशिपु के उपयोग हेतु विविध प्रकार के रत्नों की पूॢत करते थे। ये सागर** **लवण, इक्षु, सुरा, घृत, दुग्ध, दही तथा मीठे जल के थे।** **तात्पर्य :** जैसाकि हम सबों को अनुभव है, इस लोक के समुद्रों का पानी खारा है किन्तु इस ब्रह्माण्ड के अन्य लोकों के समुद्र इक्षु, सुरा, घी, दुग्ध तथा मीठे जल के हैं। नदियों की तुलना अलंकारिक भाषा में समुद्रों की पत्नियों से की गई है, क्योंकि सारी नदियाँ समुद्रों में उसी तरह बहकर जाती हैं जिस प्रकार पत्नियाँ अपने पतियों पर आसक्त रहती हैं। आधुनिक विज्ञानी अन्य लोकों की सैर के प्रयास करते हैं, लेकिन उन्हें इसकी कोई जानकारी नहीं है कि ब्रह्माण्ड के भीतर कितने प्रकार के समुद्र हैं। उनके अनुभव के अनुसार चन्द्रमा धूल से पूर्ण है, किन्तु इससे इसकी व्यालया नहीं हो पाती कि लाखों मील दूर रह कर भी चन्द्रमा किस प्रकार शीतल किरणें प्रदान करता हैं। जहाँ तक हमारी बात है, हम तो व्यासदेव तथा शुकदेव गोस्वामी को प्रमाण मानते हैं जिन्होंने वैदिक साहित्य के अनुसार विश्व की स्थिति का वर्णन किया है। ये विद्वान उन आधुनिक विज्ञानियों से भिन्न मत रखते हैं, जो अपने अपूर्ण ऐन्द्रिय अनुभव से यह निष्कर्ष निकालते हैं कि इसी लोक में जीव रहते हैं और अन्य लोक या तो शून्य हैं या धूल से भरे हैं।  