**स उत्तमश्लोकपदारविन्दयो-** **र्निषेवयाकिञ्चनसङ्गलब्धया ।** **तन्वन्परां निर्वृतिमात्मनो मुहु-** **र्दु:सङ्गदीनस्य मन: शमं व्यधात् ॥ ४२॥** 

**शब्दार्थ** 

**स:—** **वह (प्रह्लाद महाराज)** **; उत्तम-श्लोक-पद-अरविन्दयो:—** **भगवान् के चरणकमलों पर, जिसकी पूजा दिव्य स्तुतियों से की** **जाती है** **; निषेवया—** **निरन्तर सेवा द्वारा** **; अकिञ्चन—** **उन भक्तों का जिन्हें इस जगत से कुछ भी लेना देना नहीं रहता** **; सङ्ग—** **संगति** **; लब्धया—** **प्राप्त हुआ** **; तन्वन्—** **विस्तार करने वाली** **; पराम्—** **सर्वोच्च** **; निर्वृतिम्—** **आनन्द** **; आत्मन:—** **आत्मा का** **;** **मुहु:—** **निरन्तर** **; दु:सङ्ग-दीनस्य—** **बुरी संगति के कारण आध्याति्मक ज्ञान से विहिन** **; मन:—** **मन को** **; शमम्—** **शान्त** **; व्यधात्—** **बना दिया।** **.** 

**पूर्ण, अनन्य भक्तों की संगति के कारण जिन्हें भौतिकता से कुछ भी लेना देना नहीं था।** **प्रह्लाद महाराज निरन्तर भगवान् के चरणकमलों की सेवा में लगे रहते थे। जब वे पूर्ण आनन्द में** **होते तो उनके शारीरिक लक्षणों को देखकर आध्यात्मिक ज्ञान से विहीन व्यक्ति भी शुद्ध हो जाते** **थे। दूसरे शब्दों में, प्रह्लाद महाराज उन्हें दिव्य आनन्द प्रदान करते थे।** **तात्पर्य :** एक तरह से प्रह्लाद महाराज ऐसी स्थिति में थे जिसमें उन्हें अपने पिता द्वारा नित्य ही सताया जाता था। ऐसी भौतिक स्थिति में किसी का मन अविचल नहीं रह सकता, लेकिन चूँकि भकि्त अहैतुकी ( *अहैतुक्यप्रतिहता* ) होती है, अतएव प्रह्लाद महाराज कभी भी हिरण्यकशिपु की प्रताडऩा से विचलित नहीं होते थे। उल्टे, भगवान् के प्रेम में आत्मविभोर होने पर उनके शारीरिक लक्षणों से उनके मित्रों के मन बदलते, जो नास्तिक कुलों में उत्पन्न थे। अपने पिता द्वारा सताये जाने से विचलित होने के बजाय प्रह्लाद महाराज इन मित्रों को प्रभावित करते और उनके मनों को विमल बनाते। भक्त कभी भी भौतिक दशाओं से कलुषित नहीं होता लेकिन भौतिक दशाओं में रहने वाले व्यकि्त शुद्ध भक्त के आचरण को देख कर आध्यात्मिक प्रगति करके आनन्दमय बन जाते हैं।  