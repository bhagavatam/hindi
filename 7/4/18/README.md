**तस्यै नमोऽस्तु काष्ठायै यत्रात्मा हरिरीश्वर: ।** **यद्गत्वा न निवर्तन्ते शान्ता: सन्न्यासिनोऽमला: ॥ २२॥** **इति ते संयतात्मान: समाहितधियोऽमला: ।** **उपतस्थुर्हृषीकेशं विनिद्रा वायुभोजना: ॥ २३॥** 

**शब्दार्थ** 

**तस्यै—** **उस** **; नम:—** **हमारा सादर नमस्कार** **; अस्तु—** **हो** **; काष्ठायै—** **दिशा को** **; यत्र—** **जहाँ** **; आत्मा—** **परमात्मा** **; हरि:—** **भगवान्** **;** **ईश्वर:—** **परम नियन्ता** **; यत्—** **जो** **; गत्वा—** **जाकर** **; न—** **कभी नहीं** **; निवर्तन्ते—** **लौटते हैं** **; शान्ता:—** **शान्त** **; सन्न्यासिन:—** **संन्यासीगण** **; अमला:—** **शुद्ध** **; इति—** **इस प्रकार** **; ते—** **वे** **; संयत-आत्मान:—** **मनों को वश में करके** **; समाहित—** **सुस्थिर** **;** **धिय:—** **बुद्धि** **; अमला:—** **शुद्ध की गई** **; उपतस्थु:—** **पूजा की** **; हृषीकेशम्—** **इन्द्रियों के स्वामी की** **; विनिद्रा:—** **बिना सोये** **;** **वायु-भोजना:—** **केवल वायु ले कर।** **.** 

**''हम उस दिशा को सादर नमस्कार करते हैं जहाँ भगवान् स्थित हैं, जहाँ संन्यास आश्रम में** **रहने वाले विशुद्ध आत्मा महान् साधु पुरुष जाते हैं और जहाँ जाकर वे फिर कभी नहीं लौटते।ÓÓ** **बिना सोये, अपने मनों को पूर्णतया वश में करके तथा केवल अपनी श्वास पर जीवित रहकर** **विभिन्न लोकपालों ने इस ध्यान से हृषीकेश की पूजा करनी प्रारश्भ की।** **तात्पर्य :** *तस्यै काष्ठायै* —ये दो शब्द अत्यन्त महत्त्वपूर्ण हैं। भगवान् अपने ब्रह्म तथा परमात्मा रूप में सर्वत्र, प्रत्येक दिशा में, प्रत्येक हृदय में तथा प्रत्येक परमाणु में विद्यमान हैं। तो फिर *तस्यै काष्ठायै* — ''उस दिशा में जहाँ हरि स्थित हैंÓÓ कहने का क्या प्रयोजन है? हिरण्यकशिपु के काल में उसका प्रभाव सर्वत्र था, किन्तु उसका प्रभाव उन स्थानों पर न था जहाँ भगवान् ने लीलाएँ की थीं। उदाहरणार्थ, इस पृथ्वी लोक में वृन्दावन या अयोध्या जैसे स्थान हैं, जिन्हें *धाम* कहा जाता है। *धामों* में कलियुग का या किसी असुर का प्रभाव नहीं रहता। यदि कोई ऐसे धाम में आश्रय ग्रहण करता है, तो भगवान् की पूजा करना सुगम होती है और आध्यात्मिक उन्नति भी जल्दी होती है। वास्तव में आज भी कोई व्यक्ति भारत में वृन्दावन तथा ऐसे ही अन्य स्थानों में जाकर तुरन्त ही आध्यात्मिक कर्मों का फल प्राप्त कर सकता है।  