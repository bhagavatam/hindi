**कोऽतिप्रयासोऽसुरबालका हरे-** **रुपासने स्वे हृदि छिद्रवत्सत: ।** **स्वस्यात्मन: सलयुरशेषदेहिनां** **सामान्यत: ङ्क्षक विषयोपपादनै: ॥ ३८॥** 

**शब्दार्थ** 

**क:—** **क्या** **; अति-प्रयास:—** **कठिन प्रयास** **; असुर-बालका:—** **हे असुरपुत्रो** **; हरे:—** **भगवान् की** **; उपासने—** **भक्ति करने में** **;** **स्वे—** **अपने** **; हृदि—** **हृदय में** **; छिद्र-वत्—** **अवकाश की तरह** **; सत:—** **सदैव विद्यमान** **; स्वस्य—** **अपना या जीव का** **; आत्मन:—** **परमात्मा का** **; सलयु:—** **शुभचिन्तक मित्र** **; अशेष—** **असीम** **; देहिनाम्—** **देहधारी जीवों का** **; सामान्यत:—** **सामान्य रूप से** **;** **किम्—** **क्या आवश्यकता है** **; विषय-उपपादनै:—** **इन्द्रियभोग के लिए इन्द्रिय प्रदान करने वाली क्रियाओं से।** **.** 

**हे मित्रो, हे असुरपुत्रो, परमात्मा रूप में भगवान् सदैव समस्त जीवों के अंत:करण में** **विद्यमान रहते हैं। निस्सन्देह, वे सारे जीवों के शुभचिन्तक तथा मित्र हैं और भगवान् की पूजा** **करने में कोई कठिनाई भी नहीं है। तो फिर, लोग उनकी भक्ति क्यों नहीं करते? वे इन्द्रियतृप्ति** **के लिए कृत्रिम साज-सामान बनाने में व्यर्थ ही क्यों लिप्त रहते हैं?** **तात्पर्य :** चूँकि भगवान् सर्वश्रेष्ठ हैं, अतएव कोई न तो उनके तुल्य है, न उनसे बढ़कर है। फिर भी, यदि कोई भगवान् का भक्त हो तो भगवान् उसे सहज ही प्राप्य हैं। भगवान् की तुलना आकाश से की जाती है, क्योंकि आकाश विस्तृत होकर भी सबों की, मनुष्यों की क्या पशुओं तक की, पहँुच में है। भगवान् परमात्मा रूप में श्रेष्ठ हितैषी तथा सखा के रूप में विद्यमान रहते हैं। जैसी कि वेदों में पुष्टि की गई है— *सयुजौ सखायौ।* भगवान् परमात्मा रूप में सदैव जीव के साथ हृदय में स्थित रहते हैं। वे जीव के इतने घनिष्ठ मित्र होते हैं कि हृदय के भीतर रहते जाते हैं जिससे कोई भी बिना किसी कठिनाई के उनसे सदा सश्पर्क स्थापित कर सकता है। इसे कोई भी भक्ति के द्वारा कर सकता है ( *श्रवणं कीर्तनं* *विष्णो: स्मरणं पादसेवनम्* )। ज्योंही मनुष्य भगवान् का श्रवण करता है ( *कृष्णकीर्तन* ) त्योंही भगवान् से उसका सश्पर्क स्थापित हो जाता है। भक्ति की किसी एक या सभी विधियों से भक्त तुरन्त ही भगवान् के सश्पर्क में आता है— *श्रवणं कीर्तनं विष्णो: स्मरणं पादसेवनम्।* *अर्चनं वन्दनं दास्यं सलयम् आत्मनिवेदनम्॥* अत: भगवान् से सश्पर्क होने में कोई कठिनाई नहीं होती ( *कोऽति प्रयास:* )। दूसरी ओर, नरक जाने में काफी प्रयत्न करना होता है। यदि कोई अवैध यौन, मांसाहार, द्यूत क्रीड़ा तथा मादक द्रव्यसेवन द्वारा नरक जाना चाहे तो उसे इतनी सारी चीजें ग्रहण करनी होती हैं। अवैध यौन के लिए वेश्यालय जाने के लिए धन का प्रबन्ध करना होगा, मांसाहार के लिए अनेक कसाईघर खोलने होंगे, द्यूतक्रीड़ा के लिए नाचघरों तथा होटलों की व्यवस्था करनी होगी तथा मादकद्रव्य सेवन के लिए अनेक हौलियाँ खोलनी होंगी। स्पष्ट है कि यदि कोई नरक जाना चाहता है, तो उसे काफी परिश्रम करना होगा, किन्तु यदि वह भगवद्धाम जाना चाहे तो किसी भी कठिन प्रयास की आवश्यकता नहीं होगी। भगवद्धाम जाने लिए वह कहीं भी एकान्त में किसी भी दशा में रह कर, भूमि पर बैठ कर परमात्मा का ध्यान धर सकता है और भगवान् के विषय में कीर्तन तथा श्रवण कर सकता है। भगवान् के पास जाने में कोई कठिनाई नहीं होती। *अदान्तगोभिॢवशतां तमिस्रम्।* इन्द्रियों को वश में न कर पाने के कारण नरक जाने के लिए अनेक प्रयास करने होंगे, किन्तु यदि वह विचारवान् हो तो सरलता से भगवान् की कृपा प्राप्त कर सकता है, क्योंकि भगवान् निरन्तर उसके साथ रहते है। भगवान् तो *श्रवणं कीर्तनं विष्णो:* की सरल विधि से प्रसन्न होते हैं। निस्सन्देह, भगवान् का कहना है— *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतम् अश्नामि प्रयतात्मन:॥* ''यदि कोई मुझे भक्तिपूर्वक एक पत्ता, फूल, फल या जल भी अॢपत करता है, तो मैं उसे स्वीकार करता हूँ।ÓÓ ( *भगवद्गीता* ९.२६) भगवान् का ध्यान कहीं भी और सर्वत्र किया जा सकता है। इस तरह प्रह्लाद महाराज ने अपने मित्र असुरपुत्रों को उपदेश दिया कि वे बिना कठिनाई के भगवद्धाम लौट जाने का मार्ग ग्रहण करें।  