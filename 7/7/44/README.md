**निरूप्यतामिह स्वार्थ: कियान्देहभृतोऽसुरा: ।** **निषेकादिष्ववस्थासु क्लिश्यमानस्य कर्मभि: ॥ ४६॥** 

**शब्दार्थ** 

**निरूप्यताम्—** **निश्चित हो जाने दें** **; इह—** **इस संसार में** **; स्व-अर्थ:—** **निजी लाभ** **; कियान्—** **कितना** **; देह-भृत:—** **शरीरधारी जीव** **का** **; असुरा:—** **हे असुरपुत्रो** **; निषेक-आदिषु—** **मैथुन आदि से प्राप्त होने वाले सुख इत्यादि** **; अवस्थासु—** **नश्वर दशाओं में** **;** **क्लिश्यमानस्य—** **घोर कठिनाइयों को भोगने वाले का** **; कर्मभि:—** **पूर्वकर्मों के द्वारा।** **.** 

**हे मित्रो, हे असुरपुत्रो, जीव को अपने पूर्वकर्मों के अनुसार नाना प्रकार के शरीर प्राप्त होते** **हैं। इस तरह वह अपने विशिष्ट जीवन की सभी स्थितियों में—गर्भ में प्रवेश करने से लेकर अपने** **इस विशेष शरीर तक—कष्ट ही कष्ट भोगता प्रतीत होता है। अतएव तुम लोग पूरी तरह विचार** **करके मुझे बतलाओ कि जीव का ऐसे सकाम कर्मों में वास्तविक स्वार्थ क्या है, जबकि ये दुख** **तथा कष्ट प्रदान करने वाले हैं?** **तात्पर्य :** *कर्मणा दैवनेत्रेण जन्तुर्देहोपपत्तये।* मनुष्य को अपने कर्म के अनुसार विशेष प्रकार का शरीर मिलता है। इस संसार में मनुष्य के विशेष प्रकार के शरीर से प्राप्त होने वाला भौतिक आनन्द विषय-भोग पर आधारित है— *यन्मैथुनादिगृहमेधि सुखं हि तुच्छम्।* सारा संसार केवल मैथुन-सुख के लिए कठिन श्रम कर रहा है। मैथुन-सुख भोगने और भौतिक जीवन को बनाये रखने के लिए उसे अत्यधिक श्रम करना पड़ता है और ऐसे कार्यों के कारण वह दूसरे भौतिक शरीर के लिए तैयारी करता रहता है। प्रह्लाद महाराज इस विषय को अपने असुर मित्रों के समक्ष विचारार्थ प्रस्तुत करते हैं। सामान्यतया असुर लोग यह नहीं समझ सकते कि भौतिक जीवन का तथाकथित आनन्द अर्थात् मैथुन- सुख की सारी वस्तुएँ अत्यधिक कठिन श्रम पर निर्भर करती हैं।  