**अध्वर्युणात्तहविषा यजमानो विशाश्पते ।** **धिया विशुद्धया दध्यौ तथा प्रादुरभूद्धरि: ॥ १८॥** 

**शब्दार्थ** 

**अध्वर्युणा—** **यजुर्वेद से** **; आत्त—** **लेकर** **; हविषा—** **घृत से** **; यजमान:—** **राजा दक्ष** **; विशाम्-पते—** **हे विदुर** **; धिया—** **चिन्तन में** **;** **विशुद्धया—** **शुद्ध की गई** **; दध्यौ—** **डाला** **; तथा—** **तुरन्त** **; प्रादु:—** **प्रकट** **; अभूत्—** **हो गये** **; हरि:—** **हरि, भगवान्।** **.** 

**महामुनि मैत्रेय ने विदुर से कहा : हे विदुर, जैसे ही राजा दक्ष ने शुद्धचित्त से यजुर्वेद के** **मंत्रो के साथ घी की आहुति डाली, वैसे ही भगवान् विष्णु अपने आदि नारायण रूप में वहाँ** **प्रकट हो गये।** **तात्पर्य :** भगवान् विष्णु सर्वव्यापी हैं। कोई भी भक्त जो पवित्र मन से विधि-विधान सहित सेवा तथा भक्ति से मंत्रों का उच्चारण करता है; विष्णु का दर्शन कर सकता है। *ब्रह्म-संहिता* में कहा गया है कि जिस भक्त की आँखों में भगवत्प्रेम का अंजन लगा होता है, वह अपने हृदय में निरन्तर भगवान् का दर्शन कर सकता है। भगवान् श्यामसुन्दर अपने भक्तों पर इतने कृपालु जो हैं।  