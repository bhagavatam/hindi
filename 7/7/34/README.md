**तदा पुमान्मुक्तसमस्तबन्धन-** **स्तद्भावभावानुकृताशयाकृति: ।** **निर्दग्धबीजानुशयो महीयसा** **भक्तिप्रयोगेण समेत्यधोक्षजम् ॥ ३६॥** 

**शब्दार्थ** 

**तदा—** **उस समय** **; पुमान्—** **जीव** **; मुक्त—** **मुक्त** **; समस्त-बन्धन:—** **भक्ति पथ के समस्त अवरोधों से** **; तत्-भाव—** **भगवान् के** **कार्यकलापों की स्थिति के** **; भाव—** **चिन्तन से** **; अनुकृत—** **उसी प्रकार का बनाया हुआ** **; आशय-आकृति:—** **जिसका मन तथा** **शरीर** **; निर्दग्ध—** **पूर्णतया जला हुआ** **; बीज—** **बीज या जगत का मूल कारण** **; अनुशय:—** **इच्छा** **; महीयसा—** **अत्यन्त** **शक्तिशाली** **; भक्ति—** **भक्ति का** **; प्रयोगेण—** **सश्प्रयोग से** **; समेति—** **प्राप्त करता है** **; अधोक्षजम्—** **भगवान् को, जो मन तथा ज्ञान** **की पहुँच से परे हैं।** **.** 

**तब भक्त सारे भौतिक कल्मष से मुक्त हो जाता है, क्योंकि वह निरन्तर भगवान् की** **लीलाओं के विषय में सोचता रहता है और उसका मन तथा शरीर आध्यात्मिक गुणों में बदल** **चुके होते हैं। उसकी उत्कट भक्ति के कारण उसका अज्ञान, भौतिक चेतना तथा समस्त प्रकार** **की भौतिक इच्छाएँ जलकर पूर्णतया भस्म हो जाती हैं। यही वह अवस्था है जब मनुष्य भगवान्** **के चरणकमलों की शरण प्राप्त कर सकता है।** **तात्पर्य :** जब भक्त पूर्णतया शुद्ध हो जाता है, तो वह *अन्याभिलाषिताशून्य* बन जाता है। दूसरे शब्दों में, उसकी सारी इच्छाएँ जलकर भस्म हो जाती हैं और वह भगवान् के दास, मित्र, पिता, माता या प्रेमी के रूप में रहने लगता है। इस प्रकार से निरन्तर सोचते रहने के कारण उसके वर्तमान शरीर तथा मन पूर्णतया आध्यात्मिक बन जाते हैं और उसके भौतिक शरीर की आवश्यकता समाप्त हो जाती है। यदि लोहे की शलाका को आग में रख दिया जाये तो वह गरम होती जाती है और जब वह पूर्णतया लाल हो जाती है, तो वह शलाका नहीं रहती, अपितु आग बन जाती है। इसी प्रकार जब कोई भक्त निरन्तर भक्ति में लगा रहता है और अपनी मूल कृष्णचेतना में भगवान् का चिन्तन करता रहता है, तो उसके सारे भौतिक कार्यकलाप समाप्त हो जाते हैं, क्योंकि उसका शरीर आध्याति्मक हो जाता है। कृष्णभावनामृत में प्रगति अत्यन्त शक्तिशाली होती है अतएव इसी जीवन में ऐसे भक्त को भगवान् के चरणकमलों की शरण प्राप्त हो जाती है। भक्त की यह दिव्य आनन्दमयी (भावविभोर) स्थिति श्री चैतन्य महाप्रभु में पूर्णतया प्रकट थी। इस सश्बन्ध में श्रील मध्वाचार्य लिखते हैं— *तद्भावभाव: तद् यथा स्वरूपं भक्ति:* *केचिद् भक्ता विनृत्यन्ति गायन्ति य यथेप्सितम्* *केचित् तूष्णीं जपन्त्येव केचित् शोभयकारिण:।* भक्ति की आनन्दमयी स्थिति श्री चैतन्य महाप्रभु में पूर्णतया प्रकट थी जो कभी नाचते थे, तो कभी चिल्लाते, कभी गाते, कभी मौन हो जाते और कभी भगवान् के पवित्र नाम का कीर्तन करते थे। यही पूर्ण आध्यात्मिक स्थिति है।  