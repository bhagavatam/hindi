**ततो हरौ भगवति भङ्क्षक्त कुरुत दानवा: ।** **आत्मौपश्येन सर्वत्र सर्वभूतात्मनीश्वरे ॥ ५३॥** 

**शब्दार्थ** 

**तत:—** **अतएव** **; हरौ—** **भगवान् हरि के प्रति** **; भगवति—** **भगवान्** **; भक्तिम्—** **भक्ति** **; कुरुत—** **करो** **; दानवा:—** **मेरे मित्रों,** **असुरपुत्रों** **; आत्म-औपश्येन—** **अपनी ही तरह** **; सर्वत्र—** **सभी जगह** **; सर्व-भूत-आत्मनि—** **जो समस्त जीवों में आत्मा तथा** **परमात्मा के रूप में स्थित है** **; ईश्वरे—** **नियन्ता भगवान् में।** **.** 

**हे मित्र असुरपुत्रो, जिस प्रकार तुम सब अपने आपको देखते हो और अपनी देखभाल करते** **हो उसी तरह समस्त जीवों में परमात्मा के रूप में सर्वत्र विद्यमान रहने वाले भगवान् को प्रसन्न** **करने के लिए उनकी भक्ति स्वीकार करो।** **तात्पर्य :** *आत्मौपश्येन* शब्द का अर्थ है अपने ही समान अन्यों को समझना। मनुष्य आसानी से यह निष्कर्ष निकाल सकता है कि बिना भकि्त के, बिना कृष्णभावनाभावित हुए कोई सुखी नहीं रह सकता। अतएव भक्तों का कर्तव्य है कि विश्व भर में सर्वत्र कृष्णभावनामृत का प्रचार करें, क्योंकि कृष्णभावनामृत के अभाव में सारे जीव सांसारिक यातनाएँ झेल रहे हैं। कृष्णभावनामृत का प्रचार सर्वश्रेष्ठ कल्याण-कार्य है। निस्सन्देह, श्री चैतन्य महाप्रभु ने इसे *पर-उपकार* कहा है। जिन लोगों ने भारत भूमि में मनुष्य रूप में जन्म लिया है उन्हें *पर-उपकार* करने का कार्य भार विशेषरूप में सौंपा गया है। *भारत-भूमिते हैल मनुष्य-जन्म यार।* *जन्म सार्थक करिÓ कर पर-उपकार॥* सारा संसार कृष्णभावनामृत के अभाव से पीडि़त है (चै.च. आदि ९.४१) अतएव चैतन्य महाप्रभु ने भारत में जन्म लेने वाले सारे मनुष्यों को उपदेश दिया है कि कृष्णभावनामृत द्वारा अपने जीवन को पूर्ण बनाएँ और फिर सारे विश्व में इस दिव्य सन्देश का उपदेश दें जिससे अन्य लोग कृष्णभावनामृत के नियमों का पालन करके सुखी बन सकें।  