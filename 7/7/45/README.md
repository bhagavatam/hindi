**कर्माण्यारभते देही देहेनात्मानुवॢतना ।** **कर्मभिस्तनुते देहमुभयं त्वविवेकत: ॥ ४७॥** 

**शब्दार्थ** 

**कर्माणि—** **सकाम कर्म** **; आरभते—** **प्रारश्भ करता है** **; देही—** **देहधारी जीव** **; देहेन—** **उस शरीर से** **; आत्म-अनुवॢतना—** **अपनी** **इच्छा तथा पूर्वकर्मों के अनुसार प्राप्त होने वाला** **; कर्मभि:—** **ऐसे कर्मों के द्वारा** **; तनुते—** **विस्तीर्ण करता है** **; देहम्—** **दूसरा शरीर** **;** **उभयम्—** **दोनों** **; तु—** **निस्सन्देह** **; अविवेकत:—** **अज्ञान के कारण।** **.** 

**वह जीव, जिसे यह वर्तमान शरीर अपने विगत कर्म के कारण प्राप्त हुआ है, अपने इस** **जीवन में ही अपने कर्म के फलों को समाप्त कर सकता है, किन्तु इसका अर्थ यह नहीं होता कि** **वह शरीर के बन्धन से मुक्त हो गया है। जीव को एक प्रकार का शरीर मिलता है और वह इस** **शरीर से कर्म करके दूसरे शरीर को जन्म देता है। इस प्रकार वह अपने अज्ञान के कारण जन्म-** **मरण के चक्र द्वारा एक शरीर से दूसरे में देहान्तर करता रहता है।** **तात्पर्य :** विभिन्न शरीरों से होकर जीव का विकास प्रकृति के नियमों द्वारा स्वत: चलता रहता है, मनुष्य को छोड़कर। दूसरे शब्दों में, जीव प्रकृति के नियमों द्वारा ( *प्रकृते: क्रियमाणानि* ) निश्न योनियों से विकसित होकर मनुष्य योनि प्राप्त करता है। किन्तु अपनी विकसित चेतना के कारण मनुष्य को जीव की स्वाभाविक स्थिति समझनी चाहिए और यह समझना चाहिए कि वह भौतिक शरीर क्यों स्वीकार करे। उसे यह अवसर प्रकृति द्वारा प्रदान किया जाता है किन्तु यदि इतने पर भी वह पशु की ही तरह कार्य करता है, तो उसके मनुष्य-जीवन से क्या लाभ? इस जीवन में मनुष्य को जीवन-लक्ष्य चुनकर उसी के अनुसार कार्य करना चाहिए। उसे गुरु तथा शाषों से उपदेश ग्रहण करके काफी बुद्धिमान बन जाना चाहिए। मनुष्य जीवन में उसे मूर्ख तथा अज्ञानी नहीं बने रहना चाहिए अपितु उसे अपनी स्वाभाविक स्थिति के विषय में जिज्ञासा करनी चाहिए। यह *अथातो ब्रह्मजिज्ञासा* कहलाता है। मानव मनोविज्ञान से अनेक प्रश्न उठते हैं जिन पर विविध विचारकों ने मनन किया है और ज्ञान के आधार पर अनेक प्रकार के उत्तर दिये हैं। यह मोक्ष की विधी नहीं है। वैदिक आदेश है— *तद्विज्ञानार्थं* *स गुरुमेवाभिगच्छेत्* —जीवन की समस्याओं का हल निकालने के लिए गुरु बनाना चाहिए। *तस्माद् गुरुं* *प्रपद्येत जिज्ञासु: श्रेय उत्तमं* —यदि कोई भौतिक जीवन की समस्या के विषय में जानने के लिए सचमुच उत्सुक है, तो उसे प्रामाणिक गुरु के पास जाना चाहिए। *तद् विद्धि प्रणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* ''गुरु के निकट जाकर सत्य जानने का प्रयास करो। उनसे विनीत भाव से प्रश्न करो और उनकी सेवा करो। स्वरूपसिद्ध व्यक्ति तुश्हें ज्ञान प्रदान कर सकता है क्योंकि उसने सत्य का दर्शन किया है।ÓÓ ( *भगवद्गीता* ४.३४) मनुष्य को चाहिए कि *प्रणिपातेन* अर्थात् शरण में जाकर तथा सेवा करके प्रामाणिक गुरु के निकट तक पहुँचे। बुद्धिमान मनुष्य को गुरु से जीवन-लक्ष्य के विषय में प्रश्न पूछना चाहिए। एक प्रामाणिक गुरु ऐसे समस्त प्रश्नों का उत्तर दे सकता है क्योंकि उसने असली सत्य को देखा है। हम अपने सामान्य कार्यकलापों तक में हानि-लाभ पर विचार करके ही सब कर्म करते हैं। इसी तरह बुद्धिमान मनुष्य को चाहिए कि भौतिक जीवन की सश्पूर्ण प्रकि्रया पर विचार करे और तब प्रामाणिक गुरु के आदेशानुसार बुद्धिमत्तापूर्वक कर्म करे।  