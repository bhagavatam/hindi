**तस्माद्भवद्भि: कर्तव्यं कर्मणां त्रिगुणात्मनाम् ।** **बीजनिर्हरणं योग: प्रवाहोपरमो धिय: ॥ २८॥** 

**शब्दार्थ** 

**तस्मात्—** **अतएव** **; भवद्भि:—** **तुम लोगों द्वारा** **; कर्तव्यम्—** **करणीय** **; कर्मणाम्—** **सारे भौतिक कार्यकलापों का** **; त्रि-गुण-** **आत्मनाम्—** **प्रकृति के तीन गुणों द्वारा** **; बीज-निर्हरणम्—** **बीज का जलना** **; योग:—** **परमेश्वर से जुडऩे की विधि** **; प्रवाह—** **जाग्रत, स्वप्न तथा सुषुप्ति के रूप में निरन्तर धारा की** **; उपरम:—** **समाप्ति** **; धिय:—** **बुद्धि का।** **.** 

**अतएव हे मित्रो, हे असुर पुत्रो, तुश्हारा कर्तव्य है कि कृष्णभावनामृत को ग्रहण करो जो** **प्रकृति के गुणों द्वारा कृति्रम रूप से उत्पन्न सकाम कर्मों के बीज को जला सकता है और जाग्रत,** **स्वप्न तथा सुषुप्त अवस्था में बुद्धि के प्रवाह को रोक सकता है। दूसरे शब्दों में, कृष्णभावनामृत** **ग्रहण करने पर मनुष्य का अज्ञान तुरन्त विनष्ट हो जाता है।** **तात्पर्य :** *भगवद्गीता* (१४.२६) में पुष्टि की गई है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो पूर्ण भक्ति में लगा रहता है, जो किसी भी परिस्थिति में च्युत नहीं होता वह तुरन्त ही प्रकृति के गुणों को पार करके ब्रह्म पद को प्राप्त होता है।ÓÓ भक्तियोग कि अवयास द्वारा मनुष्य तुरन्त ही आध्यात्मिक पद को प्राप्त होता है, जो प्रकृति के तीन गुणों के कार्य-कारणों से परे है। अज्ञान की जड़ भौतिक चेतना है, जिसे आध्याति्मक चेतना या कृष्णभावनामृत द्वारा काटा जा सकता है। *बीजनिर्हरणम्*  शब्द भौतिक जीवन के मूल कारण को भस्मसात करने को बताता है। *मेदिनी कोश* में मोह की परिभाषा उसके फल के रूप में दी गई है— *योगेऽपूर्वार्थसश्प्राप्तौ सङ्गतिध्यानयुक्तिषु।* जब कोई अज्ञान के कारण विषम परिस्थिति में फँस जाता है, तो वह जिस विधि से इससे मुक्त हो पाता है, वह योग है। इसे ही मुक्ति भी कहते हैं। *मुक्तिॢहत्वान्यथारूपं स्वरूपेण व्यवस्थिति:।*  *मुक्ति* का अर्थ है अज्ञान या मोह की उस स्थिति का परित्याग जिससे वह अपनी स्वाभाविक स्थिति के विपरीत सोचता है। अपनी स्वाभाविक स्थिति में लौट आने को *मुक्ति* कहते हैं और जिस विधि से यह किया जाता है, वह *योग*  है। इस प्रकार योग कर्म, ज्ञान तथा सांलय से बढ़कर है। निस्सन्देह, योग जीवन का चरम लक्ष्य है इसीलिए कृष्ण ने अर्जुन को सलाह दी कि वह योगी बन जाये ( *तस्माद् योगी भवार्जुन* )। भगवान् कृष्ण ने आगे भी *भगवद्गीता* (६.४७) में उपदेश दिया है कि उच्च श्रेणी का योगी वह है, जिसने भक्ति का पद प्राप्त कर लिया है— *योगिनामपि सर्वेषां मद्गतेनान्तरात्मना।* *श्रद्धावान् भजते यो मां स मे युक्ततमो मत:॥* ''समस्त योगियों में जो योगी अत्यन्त श्रद्धापूर्वक दिव्य प्रेमाभक्ति में मेरी पूजा करते हुए सदैव मुझी में लगा रहता है, वह मुझसे योग द्वारा घनिष्ठतापूर्वक जुड़ा रहता है और सबों में श्रेष्ठ होता है।ÓÓ अतएव जो व्यक्ति अपने हृदय में कृष्ण का सदैव चिन्तन करता है, वह *सर्वश्रेष्ठ* योगी है। इस सर्वश्रेष्ठ योग प्रणाली का अवयास करके वह भौतिक दशा से मुक्त हो जाता है।  