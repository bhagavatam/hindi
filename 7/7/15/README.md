**ऋषि: कारुणिकस्तस्या: प्रादादुभयमीश्वर: ।** **धर्मस्य तत्त्वं ज्ञानं च मामप्युद्दिश्य निर्मलम् ॥ १५॥** 

**शब्दार्थ** 

**ऋषि:—** **नारद मुनि** **; कारुणिक:—** **पतितों पर अत्यधिक स्नेहिल या कृपालु** **; तस्या:—** **उसको** **; प्रादात्—** **उपदेश दिया** **;** **उभयम्—** **दोनों को** **; ईश्वर:—** **शक्तिमान नियन्ता नारद मुनि जो चाहे सो कर दे** **; धर्मस्य—** **धर्म का** **; तत्त्वम्—** **सत्य** **; ज्ञानम्—** **ज्ञान** **;** **च—** **तथा** **; माम्—** **मुझको** **; अपि—** **विशेष रूप से** **; उद्दिश्य—** **इंगित करके** **; निर्मलम्—** **भौतिक कल्मष से रहित।** **.** 

**नारद मुनि ने गर्भ में स्थित मुझे तथा अपनी सेवा में लगी मेरी माता दोनों को उपदेश दिया।** **चूँकि वे स्वभाव से पतितों पर अत्यन्त दयालु हैं, अतएव अपनी दिव्य स्थिति के कारण उन्होंने** **धर्म तथा ज्ञान के विषय में उपदेश दिये। ये उपदेश भौतिक कल्मष से रहित थे।** **तात्पर्य :** यहाँ पर कहा गया है— *धर्मस्य तत्त्वं ज्ञानं च...निर्मलम्।*  *निर्मलम्* शब्द निष्कलंक धर्म का सूचक है या यों कहें कि *भागवत धर्म* का सूचक है। सामान्यतया कर्मकाण्ड कल्मषग्रस्त धर्म के अंग होते हैं जिनसे लोग अपनी सश्पत्ति तथा समृद्धि बढ़ाकर लाभ उठाते हैं, लेकिन कल्मषहीन शुद्ध धर्म में ईश्वर के साथ अपने सश्बन्ध को समझना एवं तदनुसार कर्म करना निहित रहते हैं जिससे जीवन का सर्वोच्च मन्तव्य तथा भगवद्धाम की वापसी दोनों पूरे होते हैं। प्रह्लाद महाराज ने उपदेश दिया कि जीवन के प्रारश्भ से मनुष्य को *भागवतधर्म* के स्तर तक ऊपर उठना चाहिए ( *कौमार आचरेत् प्राज्ञो* *धर्मान् भागवतान् इह* )। भगवान् स्वयं भी शुद्ध कल्मषरहित धर्म की बात करते हैं जब वे *भगवद्गीता*  (१८.६६) में कहते हैं— *सर्वधर्मान्परित्यज्य मामेकं शरणं व्रज* —सारे धर्मों का परित्याग करके मेरी शरण में आ जाओ। मनुष्य को ईश्वर के साथ अपने सश्बन्ध को समझना चाहिए और तब उसी के अनुसार कर्म करना चाहिए। यही *भागवत धर्म* है। भागवत धर्म का अर्थ है *भक्तियोग* । *वासुदेवे भगवति भक्तियोग: प्रयोजित:।* *जनयत्याशु वैराग्यं ज्ञानं च यदहैतुकम्॥* ''भगवान् श्रीकृष्ण की भक्ति करके मनुष्य तुरन्त ही अहैतुकी ज्ञान तथा संसार से विरक्ति प्राप्त कर लेता है।ÓÓ ( *भागवत* १.२.७) शुद्ध धर्म के पद पर स्थित होने के लिए मनुष्य को वासुदेव कृष्ण से सश्बन्धित भक्ति करनी चाहिए।  