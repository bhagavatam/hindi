**देहस्तु सर्वसङ्घातो जगत्तस्थुरिति द्विधा ।** **अत्रैव मृग्य: पुरुषो नेति नेतीत्यतत्त्यजन् ॥ २३॥** 

**शब्दार्थ** 

**देह:—** **शरीर** **; तु—** **लेकिन** **; सर्व-सङ्घात:—** **चौबीसों तत्त्वों का मेल** **; जगत्—** **चलायमान दिखने वाला चर** **; तस्थु:—** **तथा एक** **स्थान पर खड़ा, अचर** **; इति—** **इस प्रकार** **; द्विधा—** **दो प्रकार** **; अत्र एव—** **इस पदार्थ में** **; मृग्य:—** **खोजा जाना चाहिए** **; पुरुष:—** **जीव, आत्मा** **; न—** **नहीं** **; इति—** **इस प्रकार** **; न—** **नहीं** **; इति—** **इस प्रकार** **; इति—** **इस प्रकार** **; अतत्—** **जो आत्मा नहीं है** **;** **त्यजन्—** **त्यागते हुए।** **.** 

**प्रत्येक जीवात्मा के दो प्रकार के शरीर होते हैं—पाँच स्थूल तत्त्वों से बना स्थूल शरीर तथा** **तीन सूक्ष्म तत्त्वों से बना सूक्ष्म शरीर। किन्तु इन्हीं शरीरों में आत्मा है। मनुष्य को चाहिए कि वह** **''यह नहीं है, यह नहीं है,ÓÓ कहकर विश्लेषण द्वारा आत्मा का अनुसन्धान करे। इस तरह उसे** **आत्मा को पदार्थ से पृथक् कर लेना चाहिए।** **तात्पर्य :** जैसाकि पहले कहा गया है— *स्वर्णं यथा ग्रावसु हेमकार: क्षेत्रेषु योगैस्तदभिज्ञ आप्नुयात्।*  जो मिट्टी के अध्ययन में दक्ष हैं वह ज्ञात कर लेता है कि सोना कहाँ पर है और फिर वहीं खोदता है। तब वह पत्थर का विश्लेषण कर सकता है और सोने की परीक्षा नाइट्रिक अश्ल से कर सकता है। इसी प्रकार शरीर के भीतर आत्मा ढूँढने के लिए मनुष्य को सारे शरीर का विश्लेषण करना चाहिए। अपने शरीर का विश्लेषण करते समय मनुष्य को अपने आपसे यह पूछना चाहिए कि क्या उसका सिर आत्मा है, क्या उसकी अँगुलियाँ आत्मा हैं, क्या हाथ आत्मा हैं, आदि-आदि। इस प्रकार उसे एक-एक करके सारे भौतिक तत्त्वों एवं शरीर में इन तत्त्वों के मेलों को नकार देना चाहिए। तब यदि कोई पटु है और आचार्य का अनुगमन करता है, तो वह समझ सकता है कि वह शरीर के भीतर रहने वाला आत्मा है। *भगवद्गीता* (२.१३) में सर्वोच्च आचार्य कृष्ण अपनी शिक्षाएँ इस प्रकार प्रारश्भ करते हैं— *देहिनोऽस्मिन् यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस तरह इस शरीर में देहधारी आत्मा निरन्तर बचपन से युवावस्था में और फिर वृद्धावस्था में जाता है उसी प्रकार मृत्यु के समय आत्मा दूसरे शरीर में चला जाता है। स्वरूपसिद्ध व्यक्ति ऐसे परिवर्तन से मोहग्रस्त नहीं होता।ÓÓ आत्मा के शरीर होता है और वह शरीर के भीतर रहता है। यही असली विश्लेषण है। आत्मा कभी शारीरिक तत्त्वों में मिल नहीं पाता। यद्यपि आत्मा शरीर के भीतर रहता है, किन्तु यह पृथक् और सदैव शुद्ध रहने वाला है। मनुष्य को चाहिए कि वह अपना विश्लेषण करे और अपने आपको समझे। यही आत्म-साक्षात्कार है। *नेति-नेति* पदार्थ को नकारने की विश्लेषण विधि है। मनुष्य को चाहिए कि दक्षतापूर्वक ऐसा विश्लेषण करके यह समझे कि आत्मा कहाँ है। किन्तु जो दक्ष नहीं है, वह न तो सोना तथा मिट्टी में अन्तर कर सकता है, न ही शरीर तथा आत्मा में।  