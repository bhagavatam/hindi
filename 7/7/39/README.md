**यदर्थ इह कर्माणि विद्वन्मान्यसकृन्नर: ।** **करोत्यतो विपर्यासममोघं विन्दते फलम् ॥ ४१॥** 

**शब्दार्थ** 

**यत्—** **जिसके** **; अर्थे—** **लिए** **; इह—** **इस भौतिक जगत में** **; कर्माणि—** **अनेक कार्य (फैक्टरियों, उद्योगों, चिन्तन आदि में)** **;** **विद्वत्—** **ज्ञान में बढ़ा-चढ़ा** **; मानी—** **मानने वाला** **; असकृत्—** **पुन: पुन:** **; नर:—** **पुरुष** **; करोति—** **करता है** **; अत:—** **इससे** **;** **विपर्यासम्—** **विपरीत** **; अमोघम्—** **ध्रुव** **; विन्दते—** **प्राप्त करता है** **; फलम्—** **फल।** **.** 

**भौतिकतावादी मनुष्य अपने को अत्यन्त बुद्धिमान समझ कर निरन्तर आॢथक विकास के** **लिए कर्म करता रहता है। किन्तु जैसाकि वेदों में बताया गया है, वह या तो इसी जीवन में या** **अगले जीवन में भौतिक कर्मों द्वारा बार-बार निराश होता रहता है। निस्सन्देह, उसे अपनी** **इच्छाओं से सर्वथा विपरीत फल मिलते हैं।** **तात्पर्य :** किसी को आज तक भौतिक कर्मों से मनवांछित फल नहीं प्राप्त हो सका। उल्टे, वह पुन: पुन: निराश होता रहा है। अतएव मनुष्य को चाहिए कि वह न तो इस जीवन में और न अगले जीवन में ऐसे इन्द्रिय सुख-कर्मों में अपना समय व्यर्थ गँवाए। अनेक राष्ट्रवादियों, अर्थशाषियों तथा अन्य महत्त्वकांक्षी पुरुषों ने अकेले या सामूहिक रूप से सुख के लिए प्रयत्न किए हैं किन्तु इतिहास से यह प्रकट है कि वे सब निराश हुए हैं। हमने अर्वाचीन इतिहास में अनेकानेक राजनीतिक नेताओं को व्यक्तिगत तथा सामूहिक आॢथक विकास के लिए कठिन कार्य करते देखा है किन्तु वे सभी असफल रहे हैं। यह तो प्रकृति का नियम है, जैसाकि अगले श्लोक में स्पष्ट बताया गया है।  