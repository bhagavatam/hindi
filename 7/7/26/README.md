**एतद्द्वारो हि संसारो गुणकर्मनिबन्धन: ।** **अज्ञानमूलोऽपार्थोऽपि पुंस: स्वप्न इवाप्र्यते ॥ २७॥** 

**शब्दार्थ** 

**एतत्—** **यह** **; द्वार:—** **जिसका द्वार** **; हि—** **निस्सन्देह** **; संसार:—** **भौतिक जगत जिसमें मनुष्य तीन प्रकार के कष्ट पाता है** **; गुण-** **कर्म-निबन्धन:—** **प्रकृति के तीन गुणों द्वारा बन्दी बनना** **; अज्ञान-मूल:—** **जिसकी जड़ अज्ञान है** **; अपार्थ:—** **निरर्थक** **; अपि—** **यद्यपि** **; पुंस:—** **जीव का** **; स्वप्न:—** **स्वप्न** **; इव—** **स²श** **; अप्र्यते—** **रखा जाता है।** **.** 

**दूषित बुद्धि के कारण मनुष्य को प्रकृति के गुणों के अधीन रहना पड़ता है और इस प्रकार** **वह भवबन्धन में पड़ जाता है। इस संसार को, जिसका कारण अज्ञान है, उसी प्रकार अवांछित** **तथा नश्वर मानना चाहिए जिस प्रकार स्वप्नावस्था में मनुष्य को झूठे ही कष्ट भोगना पड़ता है।** **तात्पर्य :** नश्वर जीवन की अवांछित दशा को ही अज्ञान कहते हैं। मनुष्य यह आसानी से समझ सकता है कि भौतिक देह नश्वर है, क्योंकि यह एक निश्चित तिथि पर सृजित होती है और जन्म, मृत्यु, वृद्धि, पालन, रूपान्तरण तथा क्षय इन छ: अवस्थाओं को पार करके निश्चित तिथि पर इसका अन्त हो जाता है। शाश्वत आत्मा की यह दशा उसके अज्ञान के कारण है और यद्यपि यह नश्वर है तथापि यह अवांछित है। अज्ञान के ही कारण मनुष्य को एक नश्वर शरीर के बाद दूसरे में रखा जाता है। किन्तु आत्मा को ऐसे नश्वर शरीर में प्रविष्ट होने की कोई आवश्यकता नहीं है। वह अपने अज्ञान के कारण या कृष्ण को विस्मृत करने के कारण ही ऐसा करता है। अतएव इस मानव जीवन में, जिसमें बुद्धि विकसित रहती है, मनुष्य को चाहिए कि वह कृष्ण को समझने का प्रयास करते हुए अपनी भावना को बदले। तभी वह मुक्त हो सकेगा। इसकी पुष्टि *भगवद्गीता* (४.९) में हुई है जहाँ भगवान् कहते हैं— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो मेरे आविर्भाव तथा कर्म की दिव्य प्रकृति को जानता है, वह इस शरीर को त्यागने के बाद पुन: इस संसार में जन्म नहीं लेता अपितु मेरे नित्य धाम को प्राप्त करता है।ÓÓ जब तक मनुष्य कृष्ण को समझता नहीं और कृष्णभावनामृत को प्राप्त नहीं कर लेता तब तक वह भव-बन्धन में पड़ा रहता है। इस बद्ध जीवन को समाप्त करने के लिए उसे *भगवान्* की शरण ग्रहण करनी चाहिए। निस्सन्देह, भगवान् यही चाहते हैं— *सर्वधर्मान्परित्यज्य मामेकं शरणं व्रज।*  जैसाकि महाराज ऋषभदेव ने उपदेश दिया है— *न साधु मन्ये यत आत्मनोऽयमसन्नपि क्लेशद आस* *देह:।* मनुष्य को इतना समझदार तो होना ही चाहिए कि वह यह समझे कि यद्यपि यह शरीर नश्वर है और बहुत काल तक नहीं रहेगा, किन्तु जब तक यह शरीर है तब तक कष्ट भोगना होगा। अतएव यदि वह अच्छी संगति से किसी प्रामाणिक गुरु के उपदेशों से कृष्णभावनामृत ग्रहण कर ले तो उसके बद्ध जीवन का अन्त हो सकता है और उसकी मूल भावना, जो कि कृष्णभावनामृत कहलाती है, पुन: जागृत हो सकती है। जब कोई कृष्णभावनाभावित होता है, तो वह समझ सकता है कि यह जीवन, चाहे जाग्रत अवस्था में हो या स्वप्न अवस्था में हो, स्वप्नवत् ही रहता है और उसका वास्तविक महत्त्व नहीं रहता। यह अनुभूति भगवान् की कृपा से सश्भव है। यह कृपा *भगवद्गीता* के उपदेशों के रूप में उपलब्ध है। अतएव हर एक के लिए श्री चैतन्य महाप्रभु का सन्देश है कि वह मानव समाज के हर एक मूर्ख व्यक्ति को जाग्रत करने के लिए कल्याण कार्यों में लग जाये जिससे वह भी कृष्णभावनामृत पद को प्राप्त कर सके और बद्ध जीवन से मुक्ति-लाभ कर सके। इस सश्बन्ध में श्री मध्वाचार्य ने निश्नलिखित श्लोक उद्धृत किये हैं— *दु:खरूपोऽपि संसारो बुद्धिपूर्वम् अवाप्यते।* *यथा स्वप्ने शिरश्छेदं स्वयं कृत्वात्मनो वश:॥* *ततो दु:खमवाप्येत तथा जागरितोऽपि तु।* *जानन्नप्यात्मनो दु:खमवशस्तु प्रवर्तते॥* मनुष्य को समझना चाहिए कि भौतिक जीवन दुखों से पूर्ण है, इसे शुद्ध बुद्धि द्वारा ही समझा जा सकता है। जब मनुष्य की बुद्धि शुद्ध होती है, तो वह यह समझ सकता है कि अवांछित नश्वर भौतिक जीवन स्वप्नतुल्य है। जिस प्रकार स्वप्न में सिर काटे जाने पर मनुष्य को पीड़ा का अनुभव होता है, उसी प्रकार अज्ञान में वह न केवल स्वप्न में, अपितु जाग्रत अवस्था में भी कष्ट पाता है। भगवान् की कृपा बिना वह अज्ञान में पड़ा रहता है और नाना प्रकार के भौतिक कष्टों को भोगता है।  