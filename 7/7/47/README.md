**सर्वेषामपि भूतानां हरिरात्मेश्वर: पि्रय: ।** **भूतैर्महद्भि: स्वकृतै: कृतानां जीवसंज्ञित: ॥ ४९॥** 

**शब्दार्थ** 

**सर्वेषाम्—** **समस्त** **; अपि—** **निश्चय ही** **; भूतानाम्—** **जीवों में से** **; हरि:—** **भगवान् जो जीव के कष्टों को शमन करने वाले हैं** **;** **आत्मा—** **जीवन का आदि स्रोत** **; ईश्वर:—** **पूर्ण नियन्ता** **; प्रिय:—** **प्रिय** **; भूतै:—** **पाँच भौतिक तत्त्वों द्वारा** **; महद्भि:—** **समग्र भौतिक** **शक्ति महत् तत्त्व से उद्भूत** **; स्व-कृतै:—** **जो स्वत: प्रकट होते हैं** **; कृतानाम्—** **उत्पन्न** **; जीव-संज्ञित:—** **जीव के नाम से ज्ञात,** **क्योंकि सारे जीव भगवान् की तटस्था शकि्त के अंश हैं।** **.** 

**भगवान् हरि समस्त जीवों के आत्मा तथा परमात्मा हैं। प्रत्येक जीव जीवित आत्मा तथा** **भौतिक शरीर के रूप में उनकी शक्ति का प्राकट्य है। अतएव भगवान् अत्यन्त प्रिय हैं और परम** **नियन्ता हैं।** **तात्पर्य :** परमेश्वर अपनी विविध शक्तियों—भौतिक, आध्याति्मक था तटस्था शक्तियों—द्वारा प्रकट होते हैं। वे इस भौतिक जगत में समस्त जीवों के आदि स्रोत हैं और हर एक के हृदय में परमात्मा रूप में विद्यमान हैं। यद्यपि जीव अपने विभिन्न प्रकार के शरीरों का कारण है, किन्तु शरीर तो भगवान् के आदेशानुसार प्रकृति द्वारा प्रदान किया जाता है। *ईश्वर: सर्वभूतानां हृद्देशेऽर्जुन तिष्ठति।* *भ्राभयन् सर्वभूतानि यन्त्रारूढानि मायया।* ''हे अर्जुन! भगवान् प्रत्येक जीव के हृदय में स्थित हैं और उन सबको घुमा रहे हैं, जो मानो भौतिक शक्ति से बने एक यंत्र पर आरूढ़ हैं।ÓÓ ( *भगवद्गीता* १८.६१) यह शरीर एक यंत्र या कार के समान है, जिसमें जीव को बैठाकर इच्छानुसार घूमने का अवसर प्रदान किया जाता है। भगवान् भौतिक शरीर तथा आत्मा के आदि कारण हैं, जो उनकी तटस्था शक्ति के कारण विस्तार करता है। परमेश्वर समस्त जीवों के सर्वाधिक प्रिय हैं। अतएव प्रह्लाद महाराज अपने सहपाठियों को, जो असुरों के पुत्र हैं, सलाह देते हैं कि वे पुन: परमेश्वर की शरण ग्रहण करें।  