**तथाहयो दन्दशूका: सर्पा नागाश्च तक्षकम् ।** **विधाय वत्सं दुदुहुॢबलपात्रे विषं पय: ॥ २२॥** 

**शब्दार्थ** 

**तथा—** **उसी प्रकार** **; अहय:—** **बिना फनवाले साँप** **; दन्दशूका:—** **बिच्छू** **; सर्पा:—** **फनवाले साँप** **; नागा:—** **बड़े सर्प** **; च—** **तथा** **;** **तक्षकम्—** **सर्पों के प्रमुख, तक्षक को** **; विधाय—** **बनाकर** **; वत्सम्—** **बछड़ा** **; दुदुहु:—** **दुह लिया** **; बिल-पात्रे—** **साँप के बिल रूपी** **पात्र में** **; विषम्—** **विष** **; पय:—** **दूध के रूप में।** **.** 

**तत्पश्चात् फनवाले तथा बिना फनवाले साँपों, नागों, बिच्छुओं तथा अन्य विषैले पशुओं ने** **पृथ्वी के दूध के रूप में अपना-अपना विष दुह लिया और इस विष को साँप के बिलों में रख** **दिया। उन्होंने तक्षक को बछड़ा बनाया था।** **तात्पर्य :** इस भौतिक जगत में विविध प्रकार की जीवात्माएँ हैं और इस श्लोक में उल्लिखित विभिन्न प्रकार के रेंगनेवाले जीव तथा बिच्छुओं के जीवन-निर्वाह की व्यवस्था भगवान् ने की है। बात यह है कि इस पृथ्वी से सभी जीव अपनी-अपनी खाद्य-वस्तुएँ प्राप्त करते हैं। भौतिक गुणों की संगति के अनुसार ही किसी एक प्रकार का चरित्र विकसित होता है। *पय: पानं भुजंगानाम्* —यदि कोई साँप को दूध पिलाता है, तो इससे उसका विष ही बढ़ता है। किन्तु यदि यही दूध किसी प्रतिभाशाली मुनि या सन्त को दिया जाये तो उसके मस्तिष्क में ऐसे ऊतक बनेंगे जिनसे वह उच्च आध्यात्मिक चिन्तन कर सकता है। इस प्रकार भगवान् हर एक को भोजन देते हैं, किन्तु जीवात्मा भौतिक प्रकृति के जिस प्रकार के गुणों के सश्पर्क में आता है उसी के अनुसार वह अपना विशिष्टï चरित्र ढालता है।  