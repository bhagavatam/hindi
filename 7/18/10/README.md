**समां च कुरु मां राजन्देववृष्टं यथा पय: ।** **अपर्तावपि भद्रं ते उपावर्तेत मे विभो ॥ ११॥** 

**शब्दार्थ** 

**समाम्—** **समतल** **; च—** **भी** **; कुरु—** **करो** **; माम्—** **मुझको** **; राजन्—** **हे राजा** **; देव-वृष्टम्—** **इन्द्र की कृपा से होनेवाली वर्षा** **;** **यथा—** **जिससे** **; पय:—** **जल** **; अप-ऋतौ—** **वर्षा ऋतु के न रहने पर** **; अपि—** **भी** **; भद्रम्—** **कल्याण** **; ते—** **तुम तक** **; उपावर्तेत—** **यह रुक सकता है** **; मे—** **मुझ पर** **; विभो—** **हे भगवान्।** **.** 

**हे राजन्, मैं आपको बता रही हूँ कि आपको समस्त भूमण्डल की सतह समतल बनानी** **होगी। वर्षा ऋतु न रहने पर भी इससे मुझे सहायता मिलेगी। राजा इन्द्र की कृपा से वर्षा होती है।** **इससे वर्षा का जल भूमण्डल पर टिका रहेगा जिससे पृथ्वी सदैव आद्र्र (नम) रहेगी और इस** **प्रकार से यह सभी तरह के उत्पादन के लिए शुभ होगा।** **तात्पर्य :** स्वर्ग का राजा इन्द्र वर्षा करने तथा वज्र गिराने का प्रभारी है। सामान्यत: पर्वतों के ऊपर वज्र गिरा कर उन्हें चूर-चूर किया जाता है। ये प्रस्तर-खण्ड कालान्तर में फैल जाते हैं और पृृथ्वी की सतह कृषि योग्य हो जाती हैं। समतल भूमि अनाज के उत्पादन के लिए विशेष रूप से उपयोगी होती है। इस प्रकार पृथ्वी ने महाराज पृथु से निवेदन किया कि वे ऊँची भूमि तथा पर्वतों को तोड़ कर पृथ्वी की सतह को समतल बनाएँ।  