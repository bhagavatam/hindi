**तथापरे च सर्वत्र सारमाददते बुधा: ।** **ततोऽन्ये च यथाकामं दुदुहु: पृथुभाविताम् ॥ १३॥** 

**शब्दार्थ** 

**तथा—** **उसी तरह** **; अपरे—** **अन्य** **; च—** **भी** **; सर्वत्र—** **सभी जगह** **; सारम्—** **रस, निचोड़** **; आददते—** **ग्रहण कर लिया** **; बुधा:—** **बुद्धिमान पुरुष** **; तत:—** **तत्पश्चात्** **; अन्ये—** **अन्य लोग** **; च—** **भी** **; यथा-कामम्—** **इच्छानुसार** **; दुदुहु:—** **दुह लिया** **; पृथु-** **भाविताम्—** **महाराज पृथु के वश में हुई पृथ्वी को।** **.** 

**अन्य लोगों ने, जो महाराज पृथु के ही समान बुद्धिमान थे, पृथ्वी में से सार निकाल लिया।** **निस्सन्देह, प्रत्येक व्यक्ति ने राजा पृथु के पद-चिह्नों का अनुसरण करते हुए इस अवसर का लाभ** **उठाया और पृथ्वी से अपनी मनोवाञ्छित वस्तुएँ प्राप्त कीं।** **तात्पर्य :** पृथ्वी को *वसुन्धरा* भी कहते हैं। *वसु* का अर्थ है ''धनÓÓ तथा *धरा* का अर्थ होता है ''धारण करनेवाला।ÓÓ इस पृथ्वी के भीतर के सभी प्राणी मनुष्यों की आवश्यकता को पूरा करते हैं और पृथ्वी में से इन समस्त जीवात्माओं को समुचित साधनों से बाहर निकाला जा सकता है। जैसाकि पृथ्वी द्वारा प्रस्तावित और राजा पृथु द्वारा स्वीकृत किया गया कि जो कुछ भी पृथ्वी के भीतर से लिया जाता है—चाहे खानों में से लिया जाता है, या भूमण्डल की सतह में से या कि वायुमण्डल में से, हर वस्तु को सदा पुरुषोत्तम भगवान् की सश्पत्ति मानना चाहिए और उसे यज्ञ अर्थात् भगवान् विष्णु के उपयोग में लगाना चाहिए। ज्योंही यह यज्ञविधि बन्द कर दी जाती है, पृथ्वी सारा उत्पादन—शाक, वृक्ष, पौधे, फल, खनिज पदार्थों आदि को अपने में रोक लेगी। जैसाकि *भगवद्गीता* में पुष्टि की गयी है यज्ञ की स्थापना सृष्टि के प्रारश्भ में ही की गई थी। नियमित रूप से यज्ञ करने, सश्पत्ति के समान- वितरण तथा इन्द्रियतुष्टि के नियमन से सारा जगत शानि्तमय तथा समृद्धिमय हो जाएगा। जैसाकि पहले कहा जा चुका है कि इस कलियुग में *संकीर्तन यज्ञ* अर्थात् अन्तर्राष्ट्रीय कृष्णभावनामृत संघ द्वारा प्रचारित उत्सवों को प्रत्येक शहर तथा गाँव में करना चाहिए। बुद्धिमान व्यक्तियों को अपने व्यक्तिगत आचरण से *संकीर्तन यज्ञ* सश्पन्न करने को प्रोत्साहित करना चाहिए। इसका अर्थ यह हुआ कि उन्हें अवैध मैथुन, मांसाहार, द्यूतक्रीड़ा तथा मादक द्रव्य सेवन से बचना चाहिए। यदि समाज के बुदि्धमान व्यक्ति अथवा समाज कर ब्राह्मण वर्ग विधि-विधानों का पालन करें तो वर्तमान विश्व की पूरी स्थिति, जो कि अस्तव्यस्त अवस्था में है, अवश्य ही सुधर जाये और लोग सुखी तथा सश्पन्न बन जाँय।  