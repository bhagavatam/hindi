**यथा तरोर्मूलनिषेचनेन** **तृप्यन्ति तत्स्कन्धभुजोपशाखा: ।** **प्राणोपहाराच्च यथेन्द्रियाणां** **तथैव सर्वार्हणमच्युतेज्या ॥ १४॥** 

**शब्दार्थ** 

**यथा—** **जिस प्रकार** **; तरो:—** **वृक्ष की** **; मूल—** **जड़** **; निषेचनेन—** **सींचने से** **; तृप्यन्ति—** **संतुष्ट हो जाते हैं** **; तत्—** **इसके** **; स्कन्ध—** **तना** **; भुज—** **शाखाएँ** **; उपशाखा:—** **टहनियाँ** **; प्राण—** **प्राण वायु** **; उपहारात्—** **भोजन करने से** **; च—** **तथा** **; यथा—** **जिस तरह** **;** **इन्द्रियाणाम्—** **इन्द्रियों का** **; तथा एव—** **उसी तरह** **; सर्व—** **सभी देवताओं की** **; अर्हणम्—** **पूजा** **; अच्युत—** **भगवान् की** **; इज्या—** **पूजा।** **.** 

**जिस तरह वृक्ष की जड़ को सींचने से तना, शाखाएँ तथा टहनियाँ पुष्टï होती हैं और जिस** **तरह पेट को भोजन देने से शरीर की इन्द्रियाँ तथा अंग प्राणवान् बनते हैं उसी प्रकार भक्ति द्वारा** **भगवान् की पूजा करने से भगवान् के ही अंग रूप सभी देवता स्वत: तुष्टï हो जाते हैं।** **तात्पर्य :** कभी-कभी लोग पूछते हैं कि यह कृष्णभावनामृत-आन्दोलन देवताओं को छोड़कर केवल श्रीकृष्ण की पूजा का समर्थन क्यों करता है? इसका उत्तर इस श्लोक में दिया हुआ है। वृक्ष की जड़ को सींचने का उदाहरण अत्यन्त सटीक है। *भगवद्गीता* (१५.१) ** में कहा जाता है— *ऊध्र्वमूलमध:शाखम्* —यह ²श्य जगत नीचे की ओर विस्तृत है, इसका मूल भगवान् है। जैसाकि भगवान् स्वयं *भगवद्गीता* (१०.८) ** में पुष्टि करते हैं— *अहं सर्वस्य प्रभव:* —मैं समस्त आध्यात्मिक तथा भौतिक संसारों का स्रोत हूँ। श्रीकृष्ण सभी वस्तुओं के मूल हैं, अत: कृष्णसेवा का अर्थ है सभी देवताओं की स्वत: सेवा हो जाना। कभी-कभी यह तर्क दिया जाता है कि सफलता के लिए कर्म तथा ज्ञान में भक्ति के मिश्रण की और कभी-कभी भक्ति में कर्म तथा ज्ञान के मिश्रण की आवश्यकता पड़ती है। वास्तविकता यह है कि यद्यपि ज्ञान भकि्त के बिना कभी सफल नहीं हो सकते, भकि्त कर्म तथा ज्ञान की सहायता नहीं मांगती वास्तव में, जैसाकि श्रील रूप गोस्वामी ने कहा है— *अन्याभिलाषिताशून्यं* *ज्ञानकर्माद्यनावृतम्* —शुद्ध भक्ति को कर्म तथा ज्ञान के स्पर्श से दूषित नहीं किया जाना चाहिए। आधुनिक समाज अनेक प्रकार के कल्याणकारी कार्यों, मानवतावादी कार्यों इत्यादि में व्यस्त है, किन्तु लोग यह नहीं समझते कि जब तक भगवान् कृष्ण को इन सारे कार्यों का केन्द्रबिन्दु नहीं बनाया जाता, ये कार्य कभी भी सफल नहीं हो सकते। कोई यह प्रश्न कर सकता है कि कृष्ण तथा देवता रूपी उनके शरीर के विभिन्न अंगों की पूजा करने में क्या हानि है, तो इसका उत्तर भी इस श्लोक में प्राप्त है। बात यह है कि उदर को भोजन देने से इन्द्रियाँ स्वत: सन्तुष्ट हो जाती हैं। यदि कोई अपने नेत्रों या कानों को अलग से भोजन दे, तो उसका परिणाम बुरा होगा। केवल उदर को भोजन देकर हम समस्त इन्द्रियों को तुष्ट कर देते हैं। प्रत्येक इन्द्रिय की अलग-अलग सेवा कर पाना न तो आवश्यक है, न सश्भव ही है। निष्कर्ष यह है कि केवल कृष्णसेवा से सब कुछ पूरा हो जाता है। जैसाकि *चैतन्य-चरितामृत* (मध्य २२.६२) में पुष्टि की गई है— *कृष्णे भक्ति कैले सर्वकर्म कृत हय* —यदि मनुष्य भगवान् की भक्ति में लगा रहे तो अन्य सारे कार्य स्वत: सश्पन्न हो जाते हैं।  