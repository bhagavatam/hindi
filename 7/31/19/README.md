**दयया सर्वभूतेषु सन्तुष्ट्या येन केन वा ।** **सर्वेन्द्रियोपशान्त्या च तुष्यत्याशु जनार्दन: ॥ १९॥** 

**शब्दार्थ** 

**दयया—** **दया दिखाने से** **; सर्व-भूतेषु—** **समस्त जीवों पर** **; सन्तुष्ट्या—** **सन्तुष्ट होने से** **; येन केन वा—** **किसी न किसी तरह** **; सर्व-** **इन्द्रिय—** **समस्त इन्द्रियाँ** **; उपशान्त्या—** **वश में करके** **; च—** **भी** **; तुष्यति—** **सन्तुष्ट होता है** **; आशु—** **तुरन्त** **; जनार्दन:—** **समस्त** **जीवों का स्वामी।** **.** 

**समस्त जीवों पर दया करने से, येन-केन प्रकार से सन्तुष्ट रहने से तथा इन्द्रियों को वश में** **करने से मनुष्य भगवान् जनार्दन को बहुत शीघ्र संतुष्ट कर सकता है।** **तात्पर्य :** ये कुछ विधियाँ हैं जिनके द्वारा भक्त भगवान् को संतुष्ट कर सकता है। इनमें सबसे पहली है *दयया सर्वभूतेषु* अर्थात् समस्त बद्धजीवों पर दया दिखाना। दया दिखाने की सर्वोत्तम विधि है कृष्णभक्ति को फैलाना। सश्पूर्ण संसार इस ज्ञान के अभाव से पीडि़त है। लोगों को जानना चाहिए कि भगवान् ही सभी वस्तुओं का मूल कारण है। ऐसा समझ कर प्रत्येक व्यक्ति को भगवद्भक्ति में लग जाना चाहिए। जो लोग वास्तव में विद्वान् हैं और आध्यात्मिक ज्ञान में प्रगति कर चुके हैं उन्हें संसार- भर में कृष्णभक्ति का उपदेश करना चाहिए जिससे लोग उसे ग्रहण करके अपने जीवन को सफल बना सकें। *सर्वभूतेषु* शब्द सार्थक है क्योंकि यह न केवल मनुष्यों के लिए वरन् चौरासी लाख योनियों में प्रकट होने वाले समस्त जीवों के लिए आया है। भक्त न केवल मानवजाति को लाभ पहुँचा सकता है, अपितु समस्त जीवों को भी। प्रत्येक व्यक्ति हरे कृष्ण महामंत्र के जप से आध्यात्मिक लाभ उठा सकता है। जब हरे कृष्ण की दिव्य ध्वनि का उच्चारण किया जाता है, तो पौधे-पशु तथा कीड़े तक लाभानि्वत होते हैं। इस प्रकार हरे कृष्ण महामंत्र का उच्चस्वर से कीर्तन करके मनुष्य समस्त जीवों पर दया करता है। संसार-भर में कृष्णभावनामृत-आन्दोलन को फैलाने के लिए भक्तों को सभी परिस्थितियों में प्रसन्न रहना चाहिए। *नारायणपरा: सर्वे न कुतश्चन बिवयति।* *स्वर्गापवर्गनरकेष्वपि तुल्यार्थदॢशन:॥* (भागवत ** ६.१७.२८) भक्त को उपदेश कार्य के लिए यदि नरक में भी जाना पड़े, तो उसे परवाह नहीं रहती। यद्यपि भगवान् वैकुण्ठ में हैं, किन्तु वे एक सुअर के शरीर में भी वास करते हैं। नरक में उपदेश करते हुए भी शुद्ध भक्त शुद्ध बना रहता है, क्योंकि वह निरन्तर भगवान् की संगति में रहता है। इस दशा को प्राप्त करने के लिए मनुष्य को अपनी इन्द्रियाँ वश में रखनी होती हैं। जब उसका मन भगवद्भक्ति में रत होता है, तो इन्द्रियाँ स्वत: वश में हो जाती हैं।  