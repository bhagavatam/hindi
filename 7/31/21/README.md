**न भजति कुमनीषिणां स इज्यां** **हरिरधनात्मधनप्रियो रसज्ञ: ।** **श्रुतधनकुलकर्मणां मदैर्ये** **विदधति पापमकिञ्चनेषु सत्सु ॥ २१॥** 

**शब्दार्थ** 

**न—** **कभी नहीं** **; भजति—** **स्वीकार करता है** **; कु-मनीषिणाम्—** **मलिन हृदय वाले पुरुषों का** **; स:—** **वह** **; इज्याम्—** **अॢपत** **;** **हरि:—** **भगवान्** **; अधन—** **निर्धन** **; आत्म-धन—** **केवल भगवान् पर आश्रित रहने वाले** **; प्रिय:—** **प्रिय** **; रस-ज्ञ:—** **जीवन के रस** **को स्वीकार करने वाला, रसिक** **; श्रुत—** **शिक्षा** **; धन—** **सश्पत्ति** **; कुल—** **वंश** **; कर्मणाम्—** **तथा कर्मों का** **; मदै:—** **गर्व से** **; ये—** **जो** **; विदधति—** **सश्पन्न करता है** **; पापम्—** **तिरस्कार** **; अकिञ्चनेषु—** **निर्धन** **; सत्सु—** **भक्तों का।** **.** 

**भगवान् उन भक्तों को अत्यन्य प्रिय होते हैं जिनके पास कोई भौतिक सश्पति्त नहीं है, किन्तु** **जो भगवद्भक्ति को ही अपना धन मानकर प्रसन्न रहते हैं। दरअसल, भगवान् ऐसे भक्तों के** **भक्ति-कार्यों का आनन्द लेते हैं। जो लोग अपनी शिक्षा, सश्पत्ति, कुलीनता और सकाम कर्म** **इत्यादि भौतिक वस्तुओं के मद से फूले रहते हैं, वे कभी-कभी भक्तों का उपहास करते हैं। ऐसे** **लोग यदि भगवान् की पूजा करते भी हैं, तो वे उसे कभी स्वीकार नहीं करते।** **तात्पर्य :** भगवान् अपने शुद्ध भक्तों पर आश्रित हैं। वे अभक्तों की भेंटें तक स्वीकार नहीं करते। शुद्ध भक्त वह है, जो अनुभव करता है कि उसके पास कोई भौतिक वस्तु नहीं है। भक्त सदैव भगवान् के भक्ति रूपी धन से प्रसन्न रहता है। भक्त कभी कभी भौतिक ²ष्टि से निर्धन प्रतीत होते हैं, किन्तु आध्यात्मिक रूप से उन्नत तथा सश्पन्न होने के कारण भगवान् को अत्यन्त प्रिय होते हैं। ऐसे भक्त परिवार, समाज, मित्रता, सन्तान इत्यादि के प्रति आसक्ति से मुक्त होते हैं। वे इन समस्त भौतिक वस्तुओं के प्रेम को त्याग कर भगवान् के चरणकमलों की शरण ग्रहण कर सदैव प्रसन्न रहते हैं। भगवान् भी अपने भक्त की स्थिति को समझते हैं। यदि कोई शुद्ध भक्त का उपहास करता है, तो वह भगवान् द्वारा कभी अपनाया नहीं जाता। दूसरे शब्दों में, यदि कोई शुद्ध भक्त का अपमान करता है, तो भगवान् उसे क्षमा नहीं करते। इतिहास में इसके अनेक उदाहरण मिलते हैं। महान् योगी दुर्वासा मुनि ने परम भक्त अश्बरीष महाराज का अपमान किया था। भगवान् ने अपने सुदर्शन चक्र से दुर्वासा को दण्ड दिया। यद्यपि वह परम योगी सीधा भगवान् के पास गया, किन्तु उसे क्षमा नहीं मिली। जो लोग मोक्ष के पथ पर हैं उन्हें सावधान रहना चाहिए कि शुद्ध भक्त का कभी अपमान न करें।  