**अपहतसकलैषणामलात्म-** **न्यविरतमेधितभावनोपहूत: ।** **निजजनवशगत्वमात्मनोऽय-** **न्न सरति छिद्रवदक्षर: सतां हि ॥ २०॥** 

**शब्दार्थ** 

**अपहत—** **परास्त हुईं** **; सकल—** **सभी** **; एषण—** **इच्छाएँ** **; अमल—** **निष्कलंक** **; आत्मनि—** **मन को** **; अविरतम्—** **निरन्तर** **; एधित—** **बढ़ते हुए** **; भावना—** **भव से** **; उपहूत:—** **बुलाया जाकर** **; निज-जन—** **अपने भक्तों के** **; वश—** **नियंत्रण में** **; गत्वम्—** **जाते हुए** **;** **आत्मन:—** **अपने** **; अयन्—** **जानते हुए** **; न—** **कभी नहीं** **; सरति—** **दूर चला जाता है** **; छिद्र-वत्—** **आकाश की तरह** **; अक्षर:—** **भगवान्** **; सताम्—** **भक्तों को** **; हि—** **निश्चय ही।** **.** 

**समस्त इच्छाओं के दूर हो जाने से भक्तगण समस्त मानसिक विकारों (कल्मष) से मुक्त हो** **जाते हैं। इस तरह वे भगवान् का निरन्तर चिन्तन कर सकते हैं और उनको भावपूर्वक सश्बोधन** **कर सकते हैं। भगवान् अपने को अपने भक्तों के वश में जानते हुए उन्हें क्षण भर के लिए भी** **नहीं छोड़ते, जिस प्रकार सिर के ऊपर का आकाश कभी अ²श्य नहीं होता।** **तात्पर्य :** पिछले श्लोक से प्रकट है कि भगवान् जनार्दन अपने भक्तों के कार्यों से तुरन्त प्रसन्न हो जाते हैं। शुद्ध भक्त सदैव भगवान् के विचार में मग्न रहता है। जैसा कहा गया— *शृण्वतां स्वकथा:* *कृष्ण:।* निरन्तर कृष्ण का चिन्तन करते रहने से शुद्ध भक्त का हृदय समस्त प्रकार की इच्छाओं से मुक्त हो जाता है। इस संसार में जीव का हृदय भौतिक इच्छाओं से पूर्ण रहता है। किन्तु जब जीव शुद्ध हो जाता है, तो वह किसी भौतिक वस्तु के विषय में नहीं सोचता। मन के शुद्ध हो जाने पर उसे योगसिद्धि प्राप्त हो जाती है, क्योंकि योगी को अपने अन्त:करण में सदैव भगवान् के दर्शन होते रहते हैं ( *ध्यानावस्थिततद्गतेन मनसा पश्यन्ति यं योगिन:* )। ज्योंही भगवान् भक्त के हृदय में वास करने लगते हैं, भक्त प्रकृति के गुणों से दूषित नहीं होता। जब तक वह इन गुणों के वश में रहता है, वह अनेक वस्तुओं की इच्छा करता है और इन्द्रियसुख के लिए अनेक योजनाएँ बनाता है, किन्तु हृदय में भगवान् के दर्शन होते ही सारी भौतिक इच्छाएँ भाग जाती हैं। मन भौतिक इच्छाओं से मुक्त होने पर भगवान् का निरन्तर चिन्तन कर सकता है और वह भगवान् के चरणकमलों पर पूरी तरह से आश्रित हो जाता है। चैतन्य महाप्रभु प्रार्थना करते हैं— *अयि नन्द तनुजकिङ्करं पतितं मां विषमे भवाश्बुधौ।* *कृपया तव पादपङ्कजस्थितधूलीस²शं विचिन्तय॥* ''हे भगवान्! मैं आपका शाश्वत दास हूँ, किन्तु न जाने कैसे इस भवसागर में गिर गया हूँ। कृपया मुझे निकालकर अपने चरणकमलों की धूलि में लगा लीजिए।ÓÓ ( *शिक्षाष्टक* ५) इसी प्रकार नरोत्तम दास ठाकुर प्रार्थना करते हैं— *हा हा प्रभु नन्दसुत, वृषभानुसुतायुत,* *करुण करह एइ-बार।* *नरोत्तमदास कय, न ठेलिह राङ्गा-पाय,* *तोमा विने के आछे आमार॥* ''हे भगवान्, अब आप राजा वृषभानु की पुत्री श्रीमती राधारानी समेत उपस्थित हैं। अब आप दोनों मेरे ऊपर कृपालु हों। मुझे दूर न भगाएँ क्योंकि आपके अतिरिक्त मेरा अन्य कोई आश्रय नहीं है।ÓÓ इस प्रकार भगवान् अपने भक्तों पर आश्रित हो जाते हैं। यद्यपि भगवान् अजेय हैं, किन्तु अपने भक्तों द्वारा जीत लिये जाते हैं। वे अपने भक्त पर आश्रित होकर उसी प्रकार प्रसन्नता का अनुभव करते हैं जिस प्रकार श्रीकृष्ण माता यशोदा की कृपा पर आश्रित रह कर करते थे। वे अपने को भक्तों के वश में सोचकर अत्यन्त प्रसन्न होते हैं। राजा कभी-कभी विदूषक रख लेता है और परिहास में कभी-कभी राजा का अपमान भी हो जाता है, किन्तु तो भी राजा इन कार्यों से आनन्दित होता है। प्रत्येक व्यकि्त अत्यन्त सश्मानपूर्वक भगवान् की पूजा करता है, अत: कभी-कभी भगवान् अपने भक्तों की प्रताडऩा का भी आनन्द लेना चाहते हैं। इस प्रकार भगवान् तथा उनके भक्तों का शाश्वत सश्बन्ध स्थिर हो जाता है, जिस प्रकार सिर के ऊपर का आकाश।  