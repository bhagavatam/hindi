**इति प्रचेतसां पृष्टो भगवान्नारदो मुनि: ।** **भगवत्युत्तमश्लोक आविष्टात्माब्रवीन्नृपान् ॥ ८॥** 

**शब्दार्थ** 

**मैत्रेय: उवाच—** **मैत्रेय ने कहा** **; इति—** **इस प्रकार** **; प्रचेतसाम्—** **प्रचेताओं द्वारा** **; पृष्ट:—** **पूछे जाने पर** **; भगवान्—** **भगवान् के** **महान् भक्त** **; नारद:—** **नारद ने** **; मुनि:—** **अत्यन्त विचारवान** **; भगवति—** **भगवान् में** **; उत्तम-श्लोके—** **अत्यन्त लयाति वाले** **;** **आविष्ट—** **मग्न** **; आत्मा—** **जिसका मन** **; अब्रवीत्—** **उत्तर दिया** **; नृपान्—** **राजाओं को।** **.** 

**ऋषि मैत्रेय ने आगे कहा : हे विदुर, प्रचेताओं द्वारा इस प्रकार पूछे जाने पर भगवान् के** **विचारों में निरन्तर लीन रहने वाले परम भक्त नारद ने उत्तर दिया।** **तात्पर्य :** इस श्लोक में *भगवान् नारद:* सूचित करता है कि नारद सदैव श्रीभगवान् के विचारों में लीन रहते हैं। *भगवत्युत्तमश्लोक आविष्टात्मा।* नारद के पास कृष्ण का ध्यान धरने, कृष्ण का गुणगान करने तथा कृष्ण का उपदेश करने के अतिरिक्त कोई अन्य कार्य नहीं रहता, इसीलिए उन्हें कभी कभी भगवान् कहा जाता है। भगवान् का अर्थ है ''समस्त ऐश्वर्यों वालाÓÓ। जब किसी मनुष्य के हृदय के भीतर भगवान् स्थित रहता है, तो उसे भी भगवान् कहा जाता है। श्रील विश्वनाथ चक्रवर्ती ठाकुर ने कहा है— *साक्षाद्धरित्वेन समस्तशाषै:* —प्रत्येक शाष में गुरु को साक्षात् भगवान् माना गया है। किन्तु इससे यह अर्थ नहीं लगाना चाहिए कि गुरु या नारद जैसे साधु पुरुष सचमुच भगवान् हो गए हैं, वरन् इन्हें ऐसा इसलिए स्वीकार किया जाता है, क्योंकि उनके हृदय में भगवान् निरन्तर रहते हैं। जैसाकि यहाँ पर उल्लेख हुआ है ( *आविष्टात्मा* ), जब कोई केवल कृष्ण के चिन्तन में लीन रहता है, तो वह भगवान् भी कहलाता है। भगवान् के पास सारे ऐश्वर्य होते हैं। यदि किसी के हृदय में सदैव भगवान् रहते हों तो क्या उसे समस्त ऐश्वर्य स्वत: उपलब्ध नहीं हो जाते? इस अर्थ में नारद जैसे महान् भक्त भगवान् कहला सकते हैं। किन्तु जब कोई धूर्त या धोखेवाज भगवान् कहलाता है, तो हम उसे सहन नहीं कर सकते। उसके पास या तो सारा ऐश्वर्य होना चाहिए या समस्त ऐश्वर्यों का स्वामी भगवान् होना चाहिए।  

**नारद उवाच** 