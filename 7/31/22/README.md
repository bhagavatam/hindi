**श्रियमनुचरतीं तदॢथनश्च** **द्विपदपतीन्विबुधांश्च यत्स्वपूर्ण: ।** **न भजति निजभृत्यवर्गतन्त्र:** **कथममुमुद्विसृजेत्पुमान्कृतज्ञ: ॥ २२॥** 

**शब्दार्थ** 

**श्रियम्—** **लक्ष्मी जी को** **; अनुचरतीम्—** **अनुसरण करने वाली** **; तत्—** **उसका** **; अॢथन:—** **कृपाकांक्षी** **; च—** **तथा** **; द्विपद-पतीन्—** **मनुष्यों के स्वामी को** **; विबुधान्—** **देवताओं को** **; च—** **भी** **; यत्—** **क्योंकि** **; स्व-पूर्ण:—** **आत्मनिर्भर** **; न—** **कभी नहीं** **; भजति—** **परवाह करता है** **; निज—** **अपना** **; भृत्य-वर्ग—** **भक्तों पर** **; तन्त्र:—** **आश्रित** **; कथम्—** **कैसे** **; अमुम्—** **उसको** **; उद्विसृजेत्—** **छोड़** **सकता है** **; पुमान्—** **व्यक्ति** **; कृत-ज्ञ:—** **आभारी, कृतज्ञ।** **.** 

**यद्यपि श्रीभगवान् आत्मनिर्भर हैं, किन्तु वे भक्तों पर आश्रित हो जाते हैं। वे न तो लक्ष्मी जी** **की परवाह करते हैं और न उन राजाओं तथा देवताओं की जो लक्ष्मी जी के कृपाभाजन बनना** **चाहते हैं। ऐसा कौन व्यक्ति होगा जो वास्तव में कृतज्ञ होते हुए भगवान् की पूजा न करे?** **तात्पर्य :** ऐश्वर्य की देवी लक्ष्मी की पूजा सभी भौतिकतावादी व्यक्ति करते हैं, जिनमें बड़े बड़े राजा-महाराजा तथा स्वर्ग के देवता भी सश्मिलित हैं। किन्तु लक्ष्मी जी सदैव भगवान् के पीछे-पीछे लगी रहती हैं, यद्यपि भगवान् को उनकी सेवा की आवश्यकता नहीं रहती। *ब्रह्म-संहिता* का कथन है कि भगवान् की पूजा हजारों लकि्ष्मयाँ करती हैं, किन्तु भगवान् को उनकी सेवा की आवश्यकता नहीं पड़ती, क्योंकि यदि उनकी इच्छा हो तो वे अपनी ह्लादिनी शकि्त से लाखों लकि्ष्मयाँ उत्पन्न कर सकते हैं। किन्तु वही भगवान् अहैतुकी कृपावश अपने भक्तों के आश्रित बन जाते हैं। तो वह भक्त कितना भाग्यशाली है, जिस पर भगवान् की ऐसी कृपा हो? ऐसा कौन कृतघ्न भक्त होगा जो भगवान् की पूजा और भक्ति नहीं करने लगेगा? वास्तव में भक्त क्षण भर के लिए भी भगवान् के प्रति अपनी कृतज्ञता को भूल नहीं सकता। श्रील विश्वनाथ चक्रवर्ती ठाकुर कहते हैं कि भगवान् तथा उनका भक्त दोनों ही रसज्ञ होते हैं। भगवान् तथा भक्त के पारस्परिक सश्बन्ध को कभी भी भौतिक नहीं समझना चाहिए। यह दिव्य होता है। दिव्य अनुभूतियाँ (भाव, अनुभाव, स्थायी भाव इत्यादि) आठ प्रकार की हैं जिनकी व्यालया *भक्तिरसामृतङ्क्षसधु* पुस्तक में की गई है। जो लोग कृष्ण भगवान् तथा जीव की स्थिति से अनजान हैं, वे भक्त तथा भगवान् की पारस्परिक आसक्ति को भौतिक शक्ति द्वारा उत्पन्न मानते हैं। वास्तव में यह आसक्ति भगवान् और उनके भक्त दोनों के लिए प्राकृतिक है, इसे भौतिक नहीं माना जा सकता।  

**मैत्रेय उवाच** 