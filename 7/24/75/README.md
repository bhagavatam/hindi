**इदं य: कल्य उत्थाय प्राञ्जलि: श्रद्धयान्वित: ।** **शृणुयाच्छ्रावयेन्मत्र्यो मुच्यते कर्मबन्धनै: ॥ ७८॥** 

**शब्दार्थ** 

**इदम्—** **यह स्तुति** **; य:—** **जो भक्त** **; कल्ये—** **प्रात:काल** **; उत्थाय—** **उठकर** **; प्राञ्जलि:—** **हाथ जोड़ कर** **; श्रद्धया—** **श्रद्धापूर्वक** **;** **अन्वित:—** **लीन रहकर** **; शृणुयात्—** **स्वयं जपता तथा सुनता है** **; श्रावयेत्—** **तथा सुनाता है** **; मत्र्य:—** **ऐसा मनुष्य** **; मुच्यते—** **मुक्त** **हो जाता है** **; कर्म-बन्धनै:—** **सकाम कर्मों से उत्पन्न सभी प्रकार के कर्म बन्धनों से।** **.** 

**जो भक्त प्रात:काल उठकर हाथ जोड़कर शिवजी के द्वारा गाई गई इस स्तुति का जप करता** **है और अन्यों को सुनाता है, वह निश्चय ही समस्त कर्मबन्धनों से मुक्त हो जाता है।** **तात्पर्य :** मुक्ति का अर्थ है सकाम कर्मों के फल से मुक्त होना। जैसाकि *श्रीमद्भागवत*  (२.१०.६) में आया है— *मुक्ति: हित्वान्यथारूपम्।* मुक्ति का अर्थ है अन्य सभी कार्यों का परित्याग और अपनी स्वाभाविक स्थिति में स्थिर हो जाना ( *स्वरूपेण व्यवस्थिति:* )। इस बद्ध अवस्था में हम एक के बाद दूसरे सकाम कर्म में उलझे रहते हैं। कर्म-बन्धन का अर्थ है ''सकाम कर्म का बन्धन।ÓÓ जब तक मनुष्य का मन सकाम कर्मों में लगा रहता है, तब तक उसे सुखी रहने की योजनाएँ बनानी पड़ती हैं। किन्तु भकि्तयोग सर्वथा भिन्न है। इसमें तो परम सत्य के आदेशानुसार कार्य करना होता है। जब हम किसी परम सत्ता के निर्देशानुसार कर्म करते हैं, तो हम कर्मफलों से नहीं बँधते। उदाहरणार्थ, अर्जुन ने इसलिए युद्ध किया, क्योंकि भगवान् चाहते थे, अत: युद्ध के परिणाम के लिए अर्जुन जिश्मेदार न था। जहाँ तक भक्ति का प्रश्न है श्रवण तथा कीर्तन भी उतना ही अच्छा है जितना कि शरीर, मन तथा इन्द्रियों से कर्म करना। वास्तव में, श्रवण तथा कीर्तन भी इन्द्रियों के कर्म ही हैं। जब इन्द्रियों का उपयोग अपनी इन्द्रियतृप्ति के लिए किया जाता है, तो वे मनुष्य को कर्म में फँसा देती हैं, किन्तु जब उनका उपयोग भगवान् को प्रसन्न करने के लिए किया जाता है, तो वे उसे भकि्त में स्थापित कर देती हैं।  