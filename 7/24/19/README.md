**प्रचेतस: पितुर्वाक्यं शिरसादाय साधव: ।** **दिशं प्रतीचीं प्रययुस्तपस्या²तचेतस: ॥ १९॥** 

**शब्दार्थ** 

**मैत्रेय: उवाच—** **ऋषि मैत्रेय ने कहा** **; प्रचेतस:—** **राजा प्राचीबॢह के सारे पुत्र** **; पितु:—** **पिता के** **; वाक्यम्—** **शब्द को** **; शिरसा—** **मस्तक पर** **; आदाय—** **धारण करके** **; साधव:—** **सभी पवित्र** **; दिशम्—** **दिशा की ओर** **; प्रतीचीम्—** **पश्चिमी** **; प्रययु:—** **चले गये** **;** **तपसि—** **तपस्या में** **; आ²त—** **गश्भीरतापूर्वक स्वीकार करके** **; चेतस:—** **हृदय में।** **.** 

**ऋषि मैत्रेय ने आगे कहा : हे विदुर, अपनी साधु प्रकृति के कारण प्राचीनबॢह के सभी पुत्रों** **ने अपने पिता के वचनों को शिरोधार्य किया और पिता की आज्ञा पूरी करने के उद्देश्य से वे** **पश्चिम दिशा की ओर चले गये।** **तात्पर्य :** इस श्लोक में *साधव:* (पवित्र या सदाचारी) शब्द आज की परिस्थिति में अत्यन्त महत्त्वपूर्ण है। यह *साधु* शब्द से निकला है। पूर्ण साधु वह है, जो भगवान् की भक्ति में सदैव लगा रहता है। प्राचीनबॢह के पुत्रों को *साधव:* कहा गया है, क्योंकि वे पिता के आज्ञाकारी थे। पिता, राजा तथा गुरु को भगवान् का प्रतिनिधि माना जाता है, अत: उनका भगवान् के ही समान आदर किया जाना चाहिए। पिता, गुरु तथा राजा का धर्म है कि वे अपने अधीनस्थों को इस प्रकार नियंत्रित करें कि अन्तत: वे भगवान् के शुद्ध भक्त बन सकें। वह तो बड़ों का कर्तव्य है और अधीनस्थों का कर्तव्य यह है कि वे आदेशों का सही तथा अनुशासित ढंग से पालन करें। *शिरसा* (अपने मस्तक पर) शब्द भी महत्त्वपूर्ण है, क्योंकि प्रचेताओं ने पिता के आदेश को मस्तक पर धारण कर लिया, जिसका अर्थ है कि उन्होंने उसे पूरी तरह स्वीकार कर लिया।  