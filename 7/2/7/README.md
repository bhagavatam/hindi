**तस्य त्यक्तस्वभावस्य घृणेर्मायावनौकस: ।** **भजन्तं भजमानस्य बालस्येवास्थिरात्मन: ॥ ७॥** **मच्छूलभिन्नग्रीवस्य भूरिणा रुधिरेण वै ।** **असृक्प्रियं तर्पयिष्ये भ्रातरं मे गतव्यथ: ॥ ८॥** 

**शब्दार्थ** 

**तस्य—** **उसका (भगवान् का)** **; त्यक्त-स्वभावस्य—** **अपने स्वभाव (समदॢशता) को जिसने त्याग दिया है** **; घृणे:—** **अत्यन्त** **गॢहत** **; माया—** **भ्रामक शक्ति के प्रभाव से** **; वन-ओकस:—** **जंगल में पशु के समान आचरण करते हुए** **; भजन्तम्—** **भक्ति में लगे** **भक्त को** **; भजमानस्य—** **पूजित होकर** **; बालस्य—** **लड़के के** **; इव—** **स²श** **; अस्थिर-आत्मन:—** **सदैव अशान्त तथा परिवॢतत होने** **वाला** **; मत्—** **मेरा** **; शूल—** **त्रिशूल से** **; भिन्न—** **अलग किया गया, छिन्न** **; ग्रीवस्य—** **जिसकी गर्दन** **; भूरिणा—** **अत्यधिक** **;** **रुधिरेण—** **रक्त से** **; वै—** **निस्सन्देह** **; असृक्-प्रियम्—** **रक्त का प्यासा** **; तर्पयिष्ये—** **प्रसन्न करूँगा** **; भ्रातरम्—** **भाई को** **; मे—** **अपने** **;** **गत-व्यथ:—** **अपने को शान्त बनाकर।** **.** 

**भगवान् ने असुरों तथा देवताओं के प्रति समानता की अपनी सहज प्रवृति्त त्याग दी है।** **यद्यपि वे परम पुरुष हैं, किन्तु अब माया के वशीभूत होकर उन्होंने अपने भक्तों अर्थात् देवताओं** **को प्रसन्न करने के लिए वराह का रूप धारण किया है, जिस तरह एक अशान्त बालक किसी** **की ओर उन्मुख हो जाये। अतएव मैं अपने त्रिशूल से भगवान् विष्णु के सिर को उनके धड़ से** **अलग कर दूँगा और उनके शरीर से निकले प्रचुर रक्त से अपने भाई हिरण्याक्ष को प्रसन्न करूँगा** **जो उनके रक्त को चूसने का शौकीन था। इस प्रकार मैं भी शान्त हो सकूँगा।** **तात्पर्य :** इस श्लोक में आसुरी मनोवृत्ति के दोष का स्पष्ट वर्णन है। हिरण्यकशिपु ने सोचा कि विष्णु भी एक चंचल बालक की भाँति पक्षपात करते हैं। हिरण्यकशिपु ने यह सोचा कि भगवान् किसी भी समय अपना मन बदल सकते हैं, अतएव उनके वचन तथा कर्म बच्चों जैसे हैं। वास्तव में असुरगण सामान्य मानव होने के कारण अपना मन बदलते हैं और भौतिकता से बद्ध होने के कारण वे सोचते हैं कि भगवान् भी बद्ध हैं। जैसाकि भगवान् *भगवद्गीता* (९.११) में कहते हैं— *अवजानन्ति मां मूढा* *मानुषीं तनुमाश्रितम्* —जब मैं मनुष्य रूप में अवतरित होता हूे तो मूर्ख मेरा उपहास करते हैं। असुर सदैव सोचते हैं कि विष्णु को मारा जा सकता है। अतएव उन्हें मारने के विचार में लीन होने के कारण उन्हें विष्णु के प्रतिकूल सोचने का अवसर तो प्राप्त होता है। यद्यपि वे भक्त नहीं होते, लेकिन विष्णु के विषय में सोचना प्रभावशाली होता है और इस तरह वे सामान्यतया *सायुज्य मुक्ति*  प्राप्त करते हैं। चूँकि असुरगण परमेश्वर को सामान्य जीव मानते हैं, अतएव वे सोचते हैं कि वे भगवान् विष्णु का उसी तरह वध कर सकते हैं जैसे कि किसी सामान्य व्यकि्त का वध किया जा सकता है। यहाँ पर एक अन्य तथ्य प्रकट हुआ है कि असुरगण रक्त के प्यासे होते हैं। निस्सन्देह, वे सबके सब मांसभक्षक तथा रक्त चूसने वाले होते हैं। हिरण्यकशिपु ने भगवान् पर आरोप लगाया कि उनका मन एक छोटे बालक की तरह चंचल है, जिसे कुछ बर्फी तथा लड्डू देकर जो चाहो सो कराया जा सकता है। अप्रत्यक्षत: इससे भगवान् की वास्तविक स्थिति सूचित होती है, जो *भगवद्गीता* (९.२३) में कहते हैं कि *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतमश्नामि प्रयतात्मन:॥* ''यदि कोई प्रेम तथा भक्ति से मुझे एक पत्ती, एक फूल, फल या जल अॢपत करता है, तो मैं उसे स्वीकार करता हूँ।ÓÓ भगवान् भक्तों के दिव्य प्रेम के कारण उनकी भेंटें स्वीकार करते हैं। चूँकि भक्तगण परमेश्वर से प्रेम करते हैं अतएव वे भगवान् को पहले अॢपत किये बिना अपना भोजन नहीं करते। भगवान् एक क्षुद्र पत्र या पुष्प के लिए लालायित नहीं रहते। उनके पास खाने के लिए बहुत है। वे ही सारे जीवों को भोजन देने वाले हैं। फिर भी चूँकि वे अत्यन्त कृपालु तथा *भक्तवत्सल* हैं अर्थात् भक्तों के अनुकूल हैं, अतएव उन्हें प्रेम तथा भक्तिपूर्वक जो भी अॢपत किया जाता है उसे वे अवश्य खाते हैं। इस गुण को बालपना नहीं समझना चाहिए। भगवान् का सर्वोच्च गुण है उनकी *भक्तवत्सलता* । दूसरे शब्दों में, वे अपने भक्तों से सदैव अत्यधिक प्रसन्न रहते हैं। जहाँ तक माया शब्द के प्रयोग की बात है, जब यह भगवान् तथा उनके भक्तों के व्यवहारों में प्रयुक्त होता है, तो इसका अर्थ है ''स्नेहÓÓ। अपने भक्तों के पक्ष में किये गये कर्म अवगुण नहीं हैं, अपितु भगवान् के सहज स्नेह के लक्षण हैं। जहाँ तक भगवान् विष्णु के रुधिर का प्रश्न है, चूँकि भगवान् विष्णु के सिर को उनके शरीर से छिन्न नहीं किया जा सकता अतएव रक्त की बात ही नहीं उठती। किन्तु विष्णु के शरीर को अलंकृत करने वाली माला रक्त के ही समान लाल होती है। जब असुरों को *सायुज्य मुक्ति* मिलती है और वे अपने पापमय कर्मों को पीछे छोड़ जाते हैं, तो उन्हें रक्त के समान विष्णु की लाल माला ही आशीर्वाद (वर) देती है। सायुज्य मुक्ति प्राप्त करने के बाद कभी-कभी असुरों को वैकुण्ठ लोक प्राप्त होता है जहाँ उन्हें भगवान् की माला का प्रसाद पुरस्कार रूप में मिलता है।  