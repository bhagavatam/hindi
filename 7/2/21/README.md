**यथाश्भसा प्रचलता तरवोऽपि चला इव ।** **चक्षुषा भ्राश्यमाणेन ²श्यते चलतीव भू: ॥ २३॥** 

**शब्दार्थ** 

**यथा—** **जिस तरह** **; अश्भसा—** **जल द्वारा** **; प्रचलता—** **गतिमान** **; तरव:—** **वृक्ष (नदी के तट के)** **; अपि—** **भी** **; चला:—** **गतिमान** **;** **इव—** **मानो** **; चक्षुषा—** **आँख से** **; भ्राश्यमाणेन—** **गतिमान** **; ²श्यते—** **देखा जाता है** **; चलती—** **चलती हुई, गतिमान** **; इव—** **मानो** **;** **भू:—** **धरती।** **.** 

**जल की गति के कारण नदी के तटवर्ती वृक्ष जल में प्रतिबिश्बित होकर चलते प्रतीत होते** **हैं। इसी प्रकार जब आँखें किसी मानसिक असंतुलन के कारण चलती रहती हैं, तो धरती** **(स्थल) भी घूमती प्रतीत होती है।** **तात्पर्य :** कभी-कभी मानसिक असंतुलन के कारण धरती घूमती प्रतीत होती है। उदाहरणार्थ, एक शराबी या हृदय-रोग से पीडि़त व्यक्ति कभी-कभी अनुभव करता है कि धरती गतिमान है। इसी प्रकार प्रवाहित नदी में वृक्षों के प्रतिबिश्ब भी चलते प्रतीत होते हैं। ये सब माया के कार्य हैं। वस्तुत: जीव नहीं चलता ( *स्थाणुरचलोऽयम्* )। जीव का न तो जन्म होता है, न मृत्यु होती है, किन्तु नश्वर सूक्ष्म तथा स्थूल शरीरों के कारण जीव एक स्थान से दूसरे को गति करता या सदा के लिए मृत प्रतीत होता है। जैसाकि महान् बंगाली वैष्णव कवि जगदानन्द पंडित ने कहा है— *पिशाची पाइले येन मति-च्छन्न हय।* *मायाग्रस्त जीवेर हय से भाव उदय॥* *प्रेम विवर्त* के इस कथनानुसार जब जीव प्रकृति द्वारा बद्ध होता है, तो वह ऐसे व्यक्ति के समान होता है, जिसे भूत-प्रेत सताते हैं। अतएव मनुष्य को आत्मा के स्थिर पद को समझना चाहिये और जानना चाहिये कि वह किस तरह प्रकृति की लहरों के द्वारा शोक तथा लालसा के अन्तर्गत विभिन्न शरीरों तथा विभिन्न पदों तक ले जाया जाता है। मनुष्य को जीवन की सफलता तब मिलती है जब वह अपनी स्वाभाविक स्थिति को समझते है और प्रकृति द्वारा उत्पन्न परिस्थितियों से विचलित नहीं होता ( *प्रकृते: क्रियमाणानि गुणै कर्माणि सर्वश:* )।  