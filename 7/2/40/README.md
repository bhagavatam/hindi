**न श्रोता नानुवक्तायं मुलयोऽप्यत्र महानसु: ।** **यस्त्विहेन्द्रियवानात्मा स चान्य: प्राणदेहयो: ॥ ४५॥** 

**शब्दार्थ** 

**न—** **नहीं** **; श्रोता—** **सुनने वाला** **; न—** **नहीं** **; अनुवक्ता—** **बोलने वाला** **; अयम्—** **यह** **; मुलय:—** **मुलय, प्रधान** **; अपि—** **यद्यपि** **;** **अत्र—** **इस शरीर में** **; महान्—** **महान्** **; असु:—** **प्राणवायु** **; य:—** **जो** **; तु—** **लेकिन** **; इह—** **इस शरीर में** **; इन्द्रिय-वान्—** **समस्त** **इन्द्रियों से युक्त** **; आत्मा—** **आत्मा** **; स:—** **वह** **; च—** **तथा** **; अन्य:—** **भिन्न** **; प्राण-देहयो:—** **प्राणवायु तथा भौतिक शरीर से।** **.** 

**शरीर में सबसे महत्वपूर्ण वस्तु प्राण है, किन्तु वह भी न तो श्रोता है और न वक्ता। यहाँ तक** **कि प्राण से परे आत्मा भी कुछ नहीं कर सकता, क्योंकि वास्तविक निदेशक तो परमात्मा है,** **जो जीवात्मा के साथ सहयोग करता है। शरीर की गतिविधियों को संचालित करने वाला** **परमात्मा शरीर तथा प्राण से भिन्न है।** **तात्पर्य :** *भगवद्गीता* (१५.१५) में भगवान् स्पष्ट कहते हैं— *सर्वस्य चाहं हृदि सन्निविष्टो मत्त:* *स्मृतिज्र्ञानमपोहनं च* —''मैं सबों के हृदय में स्थित हूँ और मुझी से स्मृति, ज्ञान तथा विस्मृति उत्पन्न होती हैं।ÓÓ यद्यपि आत्मा प्रत्येक शरीर में उपस्थित है ( *देहिनोऽस्मिन् यथा देहे* ) किन्तु वह इन्द्रियों, मन इत्यादि के माध्यम से कर्म करने वाला प्रधान पुरुष नहीं है। आत्मा तो परमात्मा के ही सहयोग से कार्य कर सकता है, क्योंकि परमात्मा ही उसे कर्म करने या न करने का निर्देश देता है ( *मत्त:* *स्मृतिज्र्ञानमपोहनं च* )। कोई उनकी स्वीकृति के बिना कर्म नहीं कर सकता, क्योंकि परमात्मा *उपद्रष्टा*  तथा *अनुमन्ता* अर्थात् साक्षी तथा अनुमति देने वाला दोनों हैं। जो व्यक्ति प्रामाणिक गुरु के निर्देशन में ध्यान से अध्ययन करता है, वही इस असली ज्ञान को समझ सकता है कि भगवान् ही व्यष्टि आत्मा (जीवात्मा) के समस्त कार्य-कलापों के संचालक एवं उन कार्यों के फलों के नियामक हैं। यद्यपि जीवात्मा में इन्द्रियाँ होती हैं, किन्तु वह वास्तविक स्वामी नहीं होता, स्वामी तो परमात्मा होता है। फलस्वरूप परमात्मा को हृषीकेश कहा जाता है और परमात्मा प्रत्येक जीवात्मा को यही सलाह देते हैं कि उनकी शरण ग्रहण करके सुखी बना जाये ( *सर्वधर्मान्परित्यज्य मामेकं शरणं व्रज* )। इस प्रकार वह अमर होकर वैकुण्ठधाम को सकता है जहाँ उसे नित्य, ज्ञान-मय एवं आनन्दमय जीवन की परम सफलता प्राप्त होगी। निष्कर्ष यह है कि जीवात्मा शरीर, इनि्द्रयों, प्राण तथा शरीर के भीतर की वायु से भिन्न है और उसके ऊपर परमात्मा होता है, जो उसको सारी सुविधाएँ प्रदान करता है। जो जीवात्मा परमात्मा के लिए सब कुछ करता है, वह शरीर के भीतर सुखपूर्वक निवास करता है।  