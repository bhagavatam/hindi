**वितथाभिनिवेशोऽयं यद्गुणेष्वर्थ²ग्वच: ।** **यथा मनोरथ: स्वप्न: सर्वमैन्द्रियकं मृषा ॥ ४८॥** 

**शब्दार्थ** 

**वितथ—** **व्यर्थ** **; अभिनिवेश:—** **धारणा** **; अयम्—** **यह** **; यत्—** **जो** **; गुणेषु—** **प्रकृति के गुणों में** **; अर्थ—** **तथ्य के रूप में** **; ²क्-** **वच:—** **देखना तथा बोलना** **; यथा—** **जिस तरह** **; मनोरथ:—** **मानसिक कल्पना (दिवास्वप्न)** **; स्वप्न:—** **स्वप्न** **; सर्वम्—** **सब** **कुछ** **; ऐन्द्रियकम्—** **इन्द्रियों से उत्पन्न** **; मृषा—** **झूठ।** **.** 

**प्रकृति के गुणों तथा उनसे उत्पन्न तथाकथित सुख तथा दुख को वास्तविक रूप से देखना** **तथा उनके विषय में बातें करना व्यर्थ है। जब दिन में मन विचरता रहता है और मनुष्य अपने को** **अत्यन्त महत्वपूर्ण समझने लगता है या जब वह रात में सपने देखता है और अपने को किसी** **सुन्दरी के साथ रमण करते देखता है, तो ये मात्र मिथ्या स्वप्न होते हैं। इसी प्रकार से भौतिक** **इन्द्रियों द्वारा उत्पन्न सुखों तथा दुखों को व्यर्थ समझना चाहिए।** **तात्पर्य :** भौतिक इन्द्रियों के कार्यकलापों से प्राप्त होने वाले सुख-दुख वास्तविक नहीं होते। अतएव *भगवद्गीता* ऐसे सुख की बात करती है, जो भौतिक जीवन-बोध से परे हैं ( *सुखम् आत्यन्तिकं* *यत्तद् बुद्धिग्राह्यमतीन्द्रियम्* )। जब हमारी इन्द्रियाँ भौतिक कल्मष से शुद्ध हो जाती हैं, तो वे *अतीन्द्रिय*  अर्थात् दिव्य इन्द्रियाँ बन जाती हैं और जब ये दिव्य इन्द्रियों के स्वामी हृषीकेश की सेवा में लग जाती हैं, तो मनुष्य को असली दिव्य आनन्द प्राप्त हो सकता है। अपने सूक्ष्म मन के मनोरथ द्वारा हम जो भी सुख या दुख निर्माण करते हैं उसमें यथार्थ वास्तविकता नहीं होती, वह मात्र मनोरथ (मानसिक कल्पना) होता है। अतएव मनुष्य को चाहिए कि मनोरथ द्वारा तथाकथित सुख की कल्पना न करे। प्रत्युत सबसे अच्छा मार्ग तो यह है कि मन को हृषीकेश की सेवा में लगाया जाये और वास्तविक आनन्दमय जीवन का अनुभव किया जाये। वैदिक उक्ति है— *अपामसोमममृता अभूम अप्सरोभिॢवहराम।* ऐसी विचारधारा से मनुष्य स्वर्गलोक जाकर युवतियों के साथ भोग करना तथा सोमरस का पान करना चाहता है। किन्तु ऐसे काल्पनिक आनन्द का कोई महत्त्व नहीं है। जैसाकि *भगवद्गीता* (७.२३) में पुष्टि की गई है— *अन्तवत्तु फलं तेषां* *तद्भवत्यल्पमेधसाम्* —अल्प बुद्धि वाले लोग देवताओं की पूजा करते हैं। ऐसे लोगों को सीमित तथा क्षणिक फल प्राप्त होता है। यदि कोई सकाम कर्म द्वारा या देवताओं की पूजा से इन्द्रियभोग के लिए स्वर्गलोक चला भी जाये तो *भगवद्गीता* द्वारा ऐसे पद को *अन्तवत्* अर्थात् नश्वर बताकर निन्दा की गई है। जो इस तरह से सुख भोगता है, वह स्वप्न में सुन्दरी का आङ्क्षलगन करने जैसा होता है। भले ही कुछ काल के लिए यह सुखकर हो, किन्तु मूलत: यह मिथ्या है। इस जगत में सुख तथा दुख की मानसिक कल्पनाओं की तुलना स्वप्न से की जाती है, क्योंकि वे झूठ होते हैं। भौतिक इन्द्रियों का उपयोग करके सुख प्राप्त करने के सारे विचार मिथ्या आधार-भूमि पर टिके होते हैं अतएव व्यर्थ होते हैं।  