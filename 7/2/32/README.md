**अहो अमीषां वयसाधिकानां** **विपश्यतां लोकविङ्क्षध विमोह: ।** **यत्रागतस्तत्र गतं मनुष्यं** **स्वयं सधर्मा अपि शोचन्त्यपार्थम् ॥ ३७॥** 

**शब्दार्थ** 

**श्री-यम: उवाच—** **श्री यमराज ने कहा** **; अहो—** **ओह** **; अमीषाम्—** **इनका** **; वयसा—** **उम्र से** **; अधिकानाम्—** **जिनकी आयु अधिक** **है, उनका** **; विपश्यताम्—** **प्रति दिन देखते हुए** **; लोक-विधिम्—** **प्रकृति के नियम को (कि हर कोई मरता है)** **; विमोह:—** **मोह** **;** **यत्र—** **जहाँ से** **; आगत:—** **आया हुआ** **; तत्र—** **वहाँ** **; गतम्—** **लौटा हुआ** **; मनुष्यम्—** **मनुष्य** **; स्वयम्—** **स्वयं** **; स-धर्मा:—** **स्वभाव** **में समान (मरने के लिए उद्यत)** **; अपि—** **यद्यपि** **; शोचन्ति—** **विलाप करते हैं** **; अपार्थम्—** **व्यर्थ ही।** **.** 

**श्री यमराज ने कहा—ओह! यह कितना आश्चर्यजनक है। ये लोग, जो मुझसे वय में बड़े हैं** **उन्हें अच्छी तरह अनुभव है कि सैकड़ों हजारों जीव जन्म लेते और मरते हैं। इस तरह उन्हें** **समझना चाहिए कि उन्हें भी मरना है, तो भी वे मोहग्रस्त रहते हैं। बद्धजीव अज्ञात स्थान से आते** **हैं और मृत्यु के बाद उसी अज्ञात स्थान को लौट जाते हैं। इस नियम का कोई अपवाद नहीं** **मिलता तो यह जानते हुए भी वे व्यर्थ शोक क्यों करते हैं?** **तात्पर्य :** *भगवद्गीता* (२.२८) में भगवान् कहते हैं— *अव्यक्तादीनि भूतानि व्यक्तमध्यानि भारत।* *अव्यक्तनिधनान्येव तत्र का परिदेवना॥* ''सारे सृजित जीव प्रारश्भ में अप्रकट रहते हैं, बीच में प्रकट होते हैं और विनष्ट होने पर पुन: अप्रकट हो जाते हैं। अतएव शोक करने की क्या आवश्यकता है?ÓÓ यह मानते हुए कि दार्शनिकों की दो श्रेणियाँ हैं जिनमें से एक आत्मा के अस्तित्व पर विश्वास करता है और दूसरी नहीं करती, इन दोनों ही दशाओं में शोक करने का कोई कारण नहीं है। वैदिक वाङ्मय के अनुयायी आत्मा के अस्तित्व पर न विश्वास करने वालों को नास्तिक कहते हैं। फिर भी यदि हम तर्क के लिए नास्तिकवाद सिद्धान्त को मान लें तो भी शोक करने का कोई कारण नहीं होता। आत्मा के पृथक् अस्तित्व के अलावा सृष्टि के पूर्व भौतिक तत्त्व अव्यक्त रहते हैं। किन्तु अव्यक्तता की इस सूक्ष्म दशा से ही व्यक्तता आती है, जिस तरह शून्य से वायु उत्पन्न होती है, वायु से अग्नि, अग्नि से जल और जल से पृथ्वी उत्पन्न होती है। पृथ्वी से अनेक प्रकार की अभिव्यक्तियाँ होती हैं। उदाहरणार्थ, एक विशाल गगनचुश्बी प्रासाद पृथ्वी से प्रकट होता है। इसे ध्वस्त कर देने पर वह पुन: अप्रकट हो जाता है और अन्तत: परमाणुओं के रूप में रह आता है। ऊर्जा के संरक्षण का नियम बना रहता है, किन्तु कालक्रम में वस्तुएँ प्रकट तथा अप्रकट होती रहती हैं—यह अन्तर है। तो प्रकट होने या अप्रकट होने पर शोक करने का क्या लाभ है? अप्रकट अवस्था में भी वस्तुएँ खोती नहीं। प्रारश्भ में तथा अन्त में इन दोनों ही अवस्थाओं में सारे तत्त्व अव्यक्त रहते हैं और इससे कोई विशेष अन्तर नहीं पड़ता। यदि हम *भगवद्गीता* में दिये गये वैदिक निर्णय को स्वीकार करें ( *अन्तवन्त इमे देहा:* ) कि ये भौतिक शरीर कालक्रम से विनष्ट हो जाएँगे ( *नित्यस्योक्ता: शरीरिण:* ) किन्तु आत्मा नित्य है, तो हमें यह स्मरण रखना होगा कि यह शरीर वष की भाँति हैं; तो फिर वष-परिवर्तन के लिए शोक कैसा? नित्य आत्मा के आगे भौतिक शरीर का वास्तविक अस्तित्व नहीं होता। यह स्वप्न जैसा है। स्वप्न में हम आकाश में उड़ते या राजा की तरह रथ में आसीन हो सकते हैं, किन्तु जगने पर हम अपने को न तो आकाश में उड़ते, न रथ पर आसीन पाते हैं। वैदिक वाङ्मय भौतिक देह के अनस्तित्व के आधार पर आत्म-साक्षात्कार पर बल देता है। अतएव दोनों ही तरह से, चाहे कोई आत्मा के अस्तित्व को मानता हो या न मानता हो, शरीर की क्षति के लिए शोक करना व्यर्थ है। *महाभारत* में कहा गया है— *अदर्शनाद् इहायात: पुनश्चादर्शनं गत:।* इस कथन से नास्तिक विज्ञानियों के सिद्धान्त का समर्थन होता है कि माता के गर्भ में शिशु के प्राण नहीं होते और वह एक ङ्क्षपड जैसा रहता है। इस सिद्धान्त के अनुसार यदि शल्यक्रिया द्वारा किसी पदार्थ के ङ्क्षपड को बाहर निकाल लिया जाये (गर्भपात कराया जाये) तो जीव की हत्या नहीं होती। शिशु का शरीर तो ट्यूमर (अर्बुद) की भाँति होता है और यदि इस ट्यूमर को शल्यक्रिया द्वारा काट कर निकाल लिया जाये और फेंक दिया जाए तो इसमें कोई पाप नहीं होता। यही तर्क राजा तथा रानियों के प्रसंग में भी दिया जा सकता है। राजा का शरीर अव्यक्त स्रोत से व्यक्त हुआ था और अब वह व्यक्त से अव्यक्त अवस्था को प्राप्त हो गया था। चूँकि व्यक्तता (अभिव्यकि्त) केवल दो अव्यक्तताओं के मध्य में विद्यमान रहती है, तो फिर कोई इस अन्तराल में प्रकट हुए शरीर के लिए क्यों रोए?  