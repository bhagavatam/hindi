**इति दैत्यपतेर्वाक्यं दितिराकण्र्य सस्नुषा ।** **पुत्रशोकं क्षणात्त्यक्त्वा तत्त्वे चित्तमधारयत् ॥ ६१॥** 

**शब्दार्थ** 

**श्री-नारद: उवाच—** **श्री नारद मुनि ने कहा** **; इति—** **ईस प्रकार** **; दैत्य-पते:—** **असुरों के राजा का** **; वाक्यम्—** **वाणी** **; दिति:—** **दिति, हिरण्यकशिपु तथा हिरण्याक्ष की माता ने** **; आकण्र्य—** **सुनकर** **; स-स्नुषा—** **हिरण्याक्ष की पत्नी सहित** **; पुत्र-शोकम्—** **अपने पुत्र हिरण्याक्ष का महान् वियोग** **; क्षणात्—** **तुरन्त** **; त्यक्त्वा—** **छोड़कर** **; तत्त्वे—** **जीवन के असली दर्शन में** **; चित्तम्—** **हृदय** **को** **; अधारयत्—** **लगाया।** **.** 

**श्री नारद ने आगे कहा : हिरण्यकशिपु तथा हिरण्याक्ष की माता दिति ने अपनी पुत्रवधू** **हिरण्याक्ष की पत्नी रुषाभानु सहित हिरण्यकशिपु के उपदेशों को सुना। तब उसने अपने पुत्र की** **मृत्यु के शोक को भुला दिया और उसने अपने मन तथा ध्यान को जीवन का असली दर्शन** **समझने में लगा दिया।** **तात्पर्य :** जब किसी का कोई सश्बन्धी मरता है, तो वह दर्शन में अधिक रुचि लेने लगता है, किन्तु जैसे ही अन्त्येष्टि कि्रया सश्पन्न हो जाती है, वह पुन: भौतिकतावादी कार्यों में लग जाता है। यहाँ तक कि अत्यन्त भौतिकतावादी दैत्य भी कभी-कभी अपने किसी सश्बन्धी की मृत्यु होने पर दर्शन के विषय में सोचते हैं। भौतिकतावादी व्यक्ति की इस मनोवृत्ति को *श्मशान वैराग्य* कहते हैं। जैसाकि *भगवद्गीता* में पुष्टि हुई है, चार प्रकार के लोग आध्यात्मिक जीवन तथा ईश्वर का ज्ञान प्राप्त करते हैं— आर्त, जिज्ञासु, अर्थार्थी तथा ज्ञानी। विशेष रूप से जब कोई भौतिक परिस्थितियों से अत्यन्त पीडि़त रहता है, तो वह ईश्वर में मन लगाता है। अतएव कुन्ती देवी ने कृष्ण की प्रार्थना करते हुए कहा है कि उन्हें जीवन में सुख की अपेक्षा दुख पसन्द है। भौतिक जगत में सुखी रहने वाला व्यक्ति कृष्ण या ईश्वर को भूल जाता है, किन्तु कभी-कभी वास्तविक पवित्रात्मा दुख में रहकर भी कृष्ण का स्मरण करता है। अतएव महारानी कुन्ती ने दुख पसन्द किया, क्योंकि यह कृष्ण को स्मरण करने का सुअवसर होता है। जब कृष्ण कुन्ती देवी के पास से स्वदेश को लौट रहे थे तो कुन्ती देवी ने बड़े ही खेदपूर्वक कहा था कि वे दुख में ही अच्छी थीं, क्योंकि कृष्ण सदैव साथ रहते थे, किन्तु अब जब पाण्डव ङ्क्षसहासनासीन हैं, तो कृष्ण दूर जा रहे हैं। दुख तो भक्त के लिए भगवान् को निरन्तर स्मरण करने का सुअवसर होता है। *इस प्रकार श्रीमद्भागवत के सातवें स्कंध के अन्तर्गत ''असुरराज हिरण्यकशिपुÓÓ नामक द्वितीय* *अध्याय के भक्तिवेदान्त तात्पर्य पूर्ण हुए।* 