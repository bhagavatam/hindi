**लुप्तक्रियायाशुचये मानिने भिन्नसेतवे ।** **अनिच्छन्नप्यदां बालां शूद्रायेवोशतीं गिरम् ॥ १३॥** 

**शब्दार्थ** 

**लुप्त-क्रियाय—** **शिष्टाचार का पालन न करते हुए** **; अशुचये—** **अपवित्र** **; मानिने—** **घमंडी** **; भिन्न-सेतवे—** **सभी मर्यादाओं को भंग** **करके** **; अनिच्छन्—** **न चाहते हुए** **; अपि—** **यद्यपि** **; अदाम्—** **प्रदान किया** **; बालाम्—** **अपनी पुत्री** **; शूद्राय—** **शूद्र को** **; इव—** **स²श** **; उशतीम् गिरम्—** **वेदों का सन्देश।** **.** 

**शिष्टाचार के सभी नियमों को भंग करने वाले इस व्यक्ति को अपनी कन्या प्रदान करने की** **मेरी तनिक भी इच्छा नहीं थी। वांछित विधि-विधानों का पालन न करने के कारण यह अपवित्र** **है, किन्तु इसे अपनी कन्या प्रदान करने के लिए मैं उसी प्रकार बाध्य हो गया जिस प्रकार किसी** **शूद्र को वेदों का पाठ पढ़ाना पड़े।** **तात्पर्य :** शूद्र को वेद पढ़ाना वॢजत है क्योंकि यह अपनी मलिन आदतों के कारण ऐसे उपदेश सुनने का पात्र नहीं है। जब तक कोई ब्राह्मण-गुणों से सश्पन्न न हो ले, तब तक वह वेद नहीं पढ़ सकता, ऐसा प्रतिबन्ध वैसा ही है जैसाकि विधि के विद्यार्थी को विधि-विद्यालय में तब तक प्रवेश नहीं करने दिया जाता जब तक उसने नीचे की कक्षाएँ उत्तीर्ण न कर ली हों। दक्ष की ²ष्टि में शिव अपवित्र आचरणों वाले थे और उसकी पुत्री का पाणिग्रहण करने के योग्य न थे, क्योंकि उसकी पुत्री सती अत्यन्त ज्ञानवान, सुन्दर तथा साध्वी थी। इस प्रसंग में *भिन्न सेतवे* शब्द व्यवहृत हुआ है, जिसका अर्थ होता है ऐसा पुरुष जिसने वैदिक नियमों का पालन न करते हुए सभी प्रकार के विधानों को भंग कर दिया हो। दूसरे शब्दों में, दक्ष के अनुसार शिव के साथ उसकी पुत्री का वैवाहिक कर्म सर्वथा अनुचित था।  