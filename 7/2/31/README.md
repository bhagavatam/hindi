**तत्र ह प्रेतबन्धूनामाश्रुत्य परिदेवितम् ।** **आह तान्बालको भूत्वा यम: स्वयमुपागत: ॥ ३६॥** 

**शब्दार्थ** 

**तत्र—** **वहाँ** **; ह—** **निश्चय ही** **; प्रेत-बन्धूनाम्—** **मृत राजा के मित्रों तथा सश्बन्धियों के** **; आश्रुत्य—** **सुनकर** **; परिदेवितम्—** **तीव्र** **विलाप (जो यमराज के लोक से भी सुना जा सकता था)** **; आह—** **कहा** **; तान्—** **उनसे (शोकसन्तप्त रानियों से)** **; बालक:—** **एक लड़का** **; भूत्वा—** **बन कर** **; यम:—** **मृत्यु के अधीक्षक यमराज ने** **; स्वयम्—** **साक्षात्** **; उपागत:—** **आकर।** **.** 

**जब रानियाँ राजा के मृत शरीर के लिए विलाप कर रही थीं तो उनका तीव्र विलाप यमलोक** **तक में सुनाई पड़ रहा था। अतएव बालक का रूप धारण करके यमराज मृतक के सश्बन्धियों** **के निकट पहुँचे और उन्हें इस प्रकार से उपदेश दिया।** **तात्पर्य :** कभी-कभी जीव को अपना शरीर त्याग कर यमराज के निर्णय के अनुसार दूसरे शरीर में प्रवेश करना पड़ता है। किन्तु बद्धजीव के लिए दूसरे शरीर में प्रवेश करना तब तक सश्भव नहीं होता जब तक मृत शरीर को दाह संस्कार द्वारा या अन्य किसी साधन से विनष्ट न कर दिया जाये। जीव को वर्तमान शरीर के प्रति आसक्ति होती है और वह दूसरे शरीर में प्रवेश नहीं करना चाहता, अतएव तब तक वह प्रेत बनकर रहता है। यदि मरा हुआ व्यक्ति पुण्यात्मा होता है, तो यमराज उसे मुक्त करने के उद्देश्य से दूसरा शरीर प्रदान करते हैं। चूँकि राजा के शरीर के जीव को उसके शरीर से आसकि्त थी, अतएव वह प्रेत बनकर मँडरा रहा था और इसीसे यमराज विशेष रूप से शोकमग्न सश्बन्धियों को स्वयं उपदेश देने के लिए उनके पास गये। यमराज उनके पास बालक-वेश में गये, क्योंकि बालक को कहीं भी जाने की छूट रहती है, यहाँ तक कि राजमहल में भी। इसके अतिरिक्त यह बालक दर्शन की बातें कर रहा था। जब कोई बालक दर्शन की बातें करता है, तो लोग सुनने में बड़ी रुचि लेते हैं।  

**श्रीयम उवाच** 