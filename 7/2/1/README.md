हिरण्यकशिपु अत्यधिक दुखी हुए। हिरण्यकशिपु ने सामान्य लोगों के धाॢमक कार्यकलापों को कम करने के प्रयास में अनेक पाप किये। किन्तु उसने अपने भतीजों को एक इतिहास का उपदेश दिया जिससे उनके शोक कम हो सकें। जब भगवान् ने शूकर के रूप में प्रकट होकर हिरण्यकशिपु के भाई हिरण्याक्ष को मार डाला तो हिरण्यकशिपु अत्यन्त दुखी हुआ। क्रोध में आकर उसने भगवान् पर आरोप लगाया कि वे अपने भक्तों का पक्षपात करते हैं। उसने अपने भाई को मारने के लिए भगवान् द्वारा वराह रूप धारण करने की हँसी भी उड़ाई। वह सारे असुरों तथा राक्षसों को उत्तेजित करने लगा और शान्त मुनियों तथा पृथ्वी के अन्यवासियों के अनुष्ठानों में विघ्न डालने लगा। यज्ञ न कर पाने से सारे देवता पृथ्वी पर छिपे-छिपे विचरण करने लगे। अपने भाई का अग्निदाह करने के बाद हिरण्यकशिपु अपने भतीजों से शाषों से उद्धरण दे देकर जीवन की सच्चाई के विषय में बातें करता रहा। वह उन्हें सान्त्वना देने के उद्देश्य से बोला ''हे भतीजो! वीरों के लिए शत्रु के समक्ष मरना यशपूर्ण होता है। सारे जीव अपने-अपने सकाम कर्मों के अनुसार इस संसार में साथ-साथ आते हैं और प्रकृति के नियमों द्वारा फिर विलग हो जाते हैं। किन्तु हमें यह सदैव जानना चाहिए कि आत्मा, जो कि शरीर से भिन्न है, शाश्वत्, अविकारी, शुद्ध, सर्वव्यापी तथा सर्वज्ञ है। भौतिक शक्ति से बद्ध होने पर आत्मा उच्च या निश्न योनियों में विभिन्न साहचर्यों में जन्म लेता है और इस तरह अनेक प्रकार के शरीर प्राप्त करता है, जिसमें वह सुख तथा दुख भोगता है। इस संसार की दशाओं से पीडि़त होना ही सुख तथा दुख का कारण है; इसके अन्य कारण नहीं होते और मनुष्य को कर्म की ऊपरी क्रियाओं को देखकर शोक-संतप्त नहीं होना चाहिए।ÓÓ तत्पश्चात् हिरण्यकशिपु ने उशीनर नरेश सुयज्ञ से सश्बन्धित एक ऐतिहासिक घटना कह सुनाई। जब राजा का वध हो गया तो उसकी शोक-संतप्त रानियों को जो उपदेश दिया गया था उसे भी हिरण्यकशिपु ने अपने भतीजों को कह सुनाया। उसने *कुङ्क्षलग* पक्षी का वृतान्त सुनाया जो अपनी पत्नी के शोक में मग्न होने पर एक व्याध के बाण से विद्ध हो गया। उसी ने उसकी पत्नी को बाण से मार डाला था। इन कथाओं को सुनाकर हिरण्यकशिपु ने अपने भतीजों तथा अन्य सश्बन्धियों को सान्त्वना प्रदान की और उन्हें शोक से मुक्त किया। इस तरह शान्त होने पर हिरण्यकशिपु की माता दिति तथा अनुजवधू रुषाभानु ने अपना मन आध्यात्मिक विचारों में लगा दिया।  

**श्रीनारद उवाच** 