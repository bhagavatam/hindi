**एवं विलपतीनां वै परिगृह्य मृतं पतिम् ।** **अनिच्छतीनां निर्हारमर्कोऽस्तं सन्न्यवर्तत ॥ ३५॥** 

**शब्दार्थ** 

**एवम्—** **इस प्रकार से** **; विलपतीनाम्—** **विलाप करती रानियों का** **; वै—** **निस्सन्देह** **; परिगृह्य—** **अपनी गोद में लेकर** **; मृतम्—** **मृत** **;** **पतिम्—** **पति को** **; अनिच्छतीनाम्—** **न चाहती हुए** **; निर्हारम्—** **दाह संस्कार के लिए शव को ले जाते हुए** **; अर्क:—** **सूर्य** **;** **अस्तम्—** **डूबने के स्थान में** **; सन्न्यवर्तत—** **चला गया।** **.** 

**यद्यपि शव-दाह के लिए समय उपयुक्त था लेकिन रानियाँ शव को अपनी गोद में लिए हुए** **विलाप करती रहीं और उन्होंने शव को ले जाने की अनुमति नहीं दी। तभी सूर्य पश्चिम दिशा में** **अस्त हो गया।** **तात्पर्य :** वैदिक प्रथा के अनुसार यदि कोई व्यक्ति दिन में मरता है, तो उसका दाह-संस्कार सूर्यास्त के पूर्व हो जाना चाहिए, चाहे उसे जलाया जाये या गाड़ा जाये। यदि वह रात्रि के समय मरता है, तो अगले दिन प्रात:काल दाह-कर्म पूरा किया जाता है। ऐसा लगता है कि रानियाँ मृत शरीर के लिए, जो लोष्ठवत् था, शोक करती रहीं और उन्होंने उसे जलाने के लिए नहीं दिया। इससे मूर्ख व्यक्तियों में व्याप्त मोह का प्रबल बन्धन स्पष्ट होता है, क्योंकि वे शरीर को आत्मा मानते हैं। सामान्यतया षियाँ कम बुद्धिमान मानी जाती हैं। केवल अज्ञानवश ही रानियाँ मृत शरीर को पति मान रही थीं और किसी न किसी कारण सोच रही थीं कि यदि शरीर रह जाए तो उनका पति उनके साथ रहता रहेगा। ऐसी धारणा निश्चय ही गोखर अर्थात् गायों तथा गधों के लिए होती है। हमने वास्तव में देखा है कि कभी-कभी जब गाय का बछड़ा मर जाता है, तो ग्वाले उस बछड़े के मृत शरीर को मढ़ा कर गाय के समक्ष प्रस्तुत करके उसे धोखा देते हैं। इस तरह वह गाय जो वैसे दूध नहीं दुहने देती बछड़े के मृत शरीर को चाटती है और दूध दुहने देती है। इससे शाष के वर्णन की पुष्टि होती है कि मूर्ख मनुष्य देहात्मबुद्धि के कारण गाय के समान होता है। न केवल मूर्ख व्यक्ति तथा षियाँ शरीर को आत्मा मानती हैं, अपितु हमने देखा है कि एक तथाकथित योगी का शव उसके शिष्यों द्वारा कई दिनों तक रखा रहने दिया गया, क्योंकि वे सोच रहे थे कि उनके गुरु समाधि में हैं। जब शरीर सडऩे लगा और दुर्गन्ध आने लगी तब कहीं जाकर शिष्यों ने तथाकथित योगी के शरीर को जलाने दिया। इस प्रकार मूर्ख व्यक्तियों में देहात्मबुद्धि अत्यन्त प्रबल होती है जिनकी तुलना गायों तथा गधों से की जाती है। आजकल बड़े-बड़े वैज्ञानिक मृत शरीरों को प्रशीतित करने के फेर में हैं जिससे भविष्य में इन प्रशीतित शरीरों को पुन: जिन्दा किया जा सके। हिरण्यकशिपु द्वारा वर्णित यह ऐतिहासिक वृत्तान्त लाखों वर्ष पूर्व घटित हुआ होगा, क्योंकि वह लाखों वर्ष पूर्व जीवित था और तब भी वह इतिहास का उदाहरण दे रहा था। अत: यह घटना हिरण्यकशिपु के जीवन काल से पहले हुई होगी, किन्तु देहात्मबुद्धि की वही अविद्या आज भी न केवल अज्ञों में अपितु वैज्ञानिकों में भी व्याप्त है, जो हिमशीतित शवों को पुनरुज्जीवित करने की बात सोचते हैं। ऐसा लगता है कि रानियाँ शव को जलाने के लिए इसलिए नहीं दे रही थीं, क्योंकि वे अपने पति के शव के साथ मरने से डर रही थीं।  