**एवं गुणैभ्र्राश्यमाणे मनस्यविकल: पुमान् ।** **याति तत्साश्यतां भद्रे ह्यलिङ्गो लिङ्गवानिव ॥ २४॥** 

**शब्दार्थ** 

**एवम्—** **इस प्रकार** **; गुणै:—** **प्रकृति के गुणों द्वारा** **; भ्राश्यमाणे—** **विचलित होने पर** **; मनसि—** **मन में** **; अविकल:—** **परिवर्तन के** **बिना** **; पुमान्—** **जीव** **; याति—** **पास जाता है** **; तत्-साश्यताम्—** **मन की विक्षोभ जैसी दशा** **; भद्रे—** **हे भद्र माता** **; हि—** **निश्चय ही** **;** **अलिङ्ग:—** **सूक्ष्म या स्थूल शरीर से रहित** **; लिङ्ग-वान्—** **भौतिक शरीर से युक्त** **; इव—** **मानो।** **.** 

**इसी तरह से हे मेरी भद्र माता, जब प्रकृति के गुणों की गति द्वारा यह मन विचलित होता** **(भटकता) है तब जीव, चाहे वह कितना ही सूक्ष्म तथा स्थूल शरीरों की विभिन्न अवस्थाओं से** **मुक्त क्यों न हो, यही सोचता है कि वह एक स्थिति से दूसरी में परिवॢतत हो गया है।** **तात्पर्य :** जैसाकि *श्रीमद्भागवत* (१०.८४.१३) में कहा गया है— *यस्यात्मबुद्धि: कुणपे त्रिधातुके* *स्वधी: कलत्रादिषु भौमइज्यधी:।* *यत्तीर्थबुद्धि: सलिले न कॢहचि-* *ज्जनेष्वभिज्ञेषु स एव गोखर:॥* ''जो मनुष्य तीन तत्त्वों से बने शरीर को आत्मा के रूप में पहचानता है, जो अपने शरीर से उपजातों को अपना सगा मानता है, जो जन्मभूमि को पूज्य मानता है और जो तीर्थस्थान में दिव्य ज्ञानी पुरुषों से भेंट करने नहीं, अपितु स्नान करने जाता है उसे गाय या गधा ही समझना चाहिये।ÓÓ यद्यपि हिरण्यकशिपु महान् असुर था, किन्तु वह आज की जनता के समान मूर्ख न था। उसे आत्मा तथा सूक्ष्म एवं स्थूल शरीरों का स्पष्ट ज्ञान था, किन्तु आज हम इतने पतित हो चुके हैं कि बड़े-बड़े विज्ञानी, दार्शनिक तथा नेता समेत प्रत्येक व्यक्ति देहात्मबुद्धि के अधीन है, जिसकी शाषों द्वारा निन्दा हुई है। *स* *एव गोखर:* —ऐसे लोग गायों तथा गधों के तुल्य हैं। हिरण्यकशिपु ने अपने परिवार वालों को उपदेश दिया कि यद्यपि उसके भाई हिरण्याक्ष का स्थूल शरीर मृत है, जिसके कारण शोक-संतप्त हैं, किन्तु उन सबों को हिरण्याक्ष की महान् आत्मा के लिये शोक-सन्तप्त नहीं होना चाहिये, क्योंकि उसे अगली गति प्राप्त हो चुकी है। आत्मा सदैव अपरिवॢतत रहता है ( *अविकल: पुमान्* )। हम आत्माएँ हैं, किन्तु जब हम मानसिक कार्यकलापों ( *मनोधर्म* ) द्वारा बहा लिये जाते हैं, तो हमें तथाकथित भौतिक जीवन भोगना पड़ता है। ऐसा प्राय: अभक्तों के साथ होता रहता है। *हरावभक्तस्य कुतो महद्गुणा:* —भले ही अभक्तों में उच्च भौतिक गुण हों किन्तु मूर्ख होने के कारण उनमें एक भी उत्तम गुण नहीं रहता। भौतिक जगत में बद्धजीव की सारी उपाधियाँ शव के अलंकरण के तुल्य हैं। बद्धजीव को आत्मा तथा इस संसार के प्रभावों से परे उसके उच्च अस्तित्व का कोई ज्ञान नहीं रहता।  