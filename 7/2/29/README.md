**त्वया कृतज्ञेन वयं महीपते** **कथं विना स्याम सुहृत्तमेन ते ।** **तत्रानुयानं तव वीर पादयो:** **शुश्रूषतीनां दिश यत्र यास्यसि ॥ ३४॥** 

**शब्दार्थ** 

**त्वया—** **तुम** **; कृतज्ञेन—** **अत्यन्त कृतज्ञ व्यक्ति के** **; वयम्—** **हम** **; मही-पते—** **हे राजा** **; कथम्—** **कैसे** **; विना—** **बिना** **; स्याम—** **रहेंगी** **; सुहृत्-तमेन—** **हमारे मित्रों में श्रेष्ठ** **; ते—** **तुश्हारे** **; तत्र—** **वहाँ** **; अनुयानम्—** **अनुगमन करते हुए** **; तव—** **तुश्हारा** **; वीर—** **हे वीर** **पुरुष** **; पादयो:—** **चरणकमलों की** **; शुश्रूषतीनाम्—** **सेवा में लगे रहने वालों का** **; दिश—** **कृपया आज्ञा दें** **; यत्र—** **कहाँ** **;** **यास्यसि—** **जाओगे।** **.** 

**हे राजा, हे वीर, आप अत्यन्त कृतज्ञ पति थे और हम सबों के अत्यन्त निष्ठावान् मित्र थे।** **आपके बिना हम कैसे रह सकेंगी? हे वीर, आप जहाँ भी जा रहे हैं, कृपा करके हमारा निर्देशन** **करें जिससे हम आपके पदचिन्हों का अनुसरण कर सकें और पुन: आपकी सेवा कर सकें। हमें** **भी अपने साथ ले चलें।** **तात्पर्य :** पुराने जमाने में क्षत्रिय राजा सामान्यतया कई पति्नयों का पति होता था और राजा की मृत्यु होने पर, विशेषतया युद्धभूमि में मरने पर, सारी रानियाँ पति के साथ *सहमारण* स्वीकार करती थीं, क्योंकि वही उनका जीवन होता था। जब पाण्डवों के पिता पाण्डु महाराज मरे तो उनके दो पत्नियाँ थीं—एक युधिष्ठिर, भीम तथा अर्जुन की माता और दूसरी नकुल तथा सहदेव की माता—और वे दोनों ही अपने पति के साथ चिता में जल मरने के लिए तैयार थीं। बाद में ऐसा समझौता हुआ जिससे कुन्ती तो छोटे-छोटे बालकों की रखवाली के लिए जीवित रही और दूसरी पत्नी माद्री को पति के साथ मरने दिया गया। यह सहमारण की प्रथा भारत में ब्रिटिश शासन तक भी चलती रही, किन्तु बाद में इसे हतोत्साहित किया जाने लगा, क्योंकि कलियुग की प्रगति के साथ ही पति्नयों की मनोवृति्त क्रमश: बदलती गई। इस तरह *सहमारण* की प्रथा एक तरह से उन्मूलित हो चुकी है। तो भी मैंने पचास वर्ष में एक डाक्टर की पत्नी को पति की मृत्यु के तुरन्त बाद स्वेच्छा से मृत्यु का वरण करते देखा है। पति- पत्नी दोनों को शव-यान में जुलूस के साथ ले जाया गया। पतिव्रता पत्नी का पति के लिए ऐसा प्रखर प्रेम अत्यन्त अनूठा है।  