**यत्र नारायण: साक्षाद्भगवान्न्यासिनां गति: ।** **संस्तूयते सत्कथासु मुक्तसङ्गै: पुन: पुन: ॥ ३६॥** 

**शब्दार्थ** 

**यत्र—** **जहाँ** **; नारायण:—** **भगवान् नारायण** **; साक्षात्—** **प्रत्यक्ष** **; भगवान्—** **भगवान्** **; न्यासिनाम्—** **संन्यासियों का** **; गति:—** **परम** **लक्ष्य** **; संस्तूयते—** **पूजा की जाती है** **; सत्-कथासु—** **अच्छे अच्छे कथा प्रसंगों द्वारा** **; मुक्त-सङ्गै:—** **भव कल्मष से मुक्त व्यक्तियों** **द्वारा** **; पुन: पुन:—** **बारश्बार।** **.** 

**जहाँ भक्तों के बीच भगवान् के पवित्र नाम का श्रवण तथा कीर्तन चलता रहता है, वहाँ** **भगवान् नारायण उपस्थित रहते हैं। संन्यासियों के चरम लक्ष्य भगवान् नारायण ही हैं और** **नारायण की पूजा उन व्यक्तियों द्वारा इस संकीर्तन आन्दोलन के माध्यम से की जाती है, जो** **भौतिक कल्मष से मुक्त हो चुके हैं। वे बारश्बार भगवान् के पवित्र नाम का उच्चारण करते हैं।** **तात्पर्य :** मायावादी संन्यासी नारायण की वास्तविक उपस्थिति से वंचित रह जाते हैं। इसका कारण यह है कि वे झूठे ही अपने को साक्षात् नारायण कहते हैं। मायावादी संन्यासियों में एक दूसरे को नारायण कहने का शिष्टाचार है। यह कहना कि प्रत्येक प्राणी नारायण का मन्दिर है सही है, किन्तु अन्य किसी मनुष्य को नारायण मानना महान् अपराध है। दरिद्रनारायण (निर्धन नारायण) की संकल्पना भी एक महान् अपराध है, क्योंकि इसमें निर्धन को नारायण स्वरूप मानने का प्रयास किया जाता है। यहाँ तक कि ब्रह्मा तथा शिव जैसे देवताओं के साथ नारायण की समता करना अपराध है। *यस्तु नारायणं देवं ब्रह्मारुद्रादि दैवतै:।* *समत्वेनैव वीक्षेत स पाषण्डी भवेद्ध्रुवम्॥* ''जो भगवान् नारायण को ब्रह्मा तथा शिव जैसे बड़े-बड़े देवताओं के समान मानता है उसे पाषण्डी कोटि में गिना जाता है।ÓÓ तथ्य तो यह है कि यज्ञ संकीर्तन द्वारा भगवान् को तुरन्त प्रसन्न किया जा सकता है। तब नारायण स्वयं अवतरित होकर वहाँ उपस्थित होते हैं। इस कलियुग में चैतन्य महाप्रभु के रूप में भगवान् तुरन्त ही उपस्थित हो जाते हैं। *श्रीमद्भागवत* (११.५.३२) में भगवान् चैतन्य महाप्रभु के विषय में कहा गया है— *कृष्णवर्ण त्विषाकृष्णं साङ्गोपाङ्गाषपार्षदम्।* *यज्ञै: संकीर्तनप्रायैर्यजन्ति हि सुमेधस:॥* ''कलियुग में बुद्धिमान पुरुष कृष्ण-नाम का निरन्तर गायन करने वाले ईश्वर के अवतार की पूजा करने के लिए सामूहिक कीर्तन करते हैं। यद्यपि उनका रंग श्याम नहीं है, किन्तु वे साक्षात् कृष्ण हैं। उनके साथ उनके पार्षद, सेवक, आयुध तथा विश्वस्त संगी रहते हैं।ÓÓ आखिर, यह मनुष्य जीवन नारायण को प्रसन्न करने के लिए ही मिला है और संकीर्तन यज्ञ द्वारा इसकी पूॢत की जा सकती है। जब भी भगवान् के पवित्र नाम का सामूहिक कीर्तन होता है, भगवान् गौर नारायण अपने भगवान् चैतन्य रूप में तुरन्त प्रकट होते हैं और संकीर्तन यज्ञ द्वारा पूजे जाते हैं। इस श्लोक में कहा गया है कि *न्यासिनां गति:* अर्थात् नारायण संन्यासियों के चरम लक्ष्य हैं। जिन व्यक्तियों ने संसार का परित्याग कर दिया है उनका लक्ष्य नारायण की प्राप्ति है। अत: वैष्णव संन्यासी नारायण की सेवा में अपना जीवन समॢपत करता हैं, इसलिए वैष्णव संन्यासी अपना जीवन नारायण की सेवा हेतु अर्पण कर देता है और झूठे ही स्वयं के नारायण होने का दावा नहीं करता। जो नारायण बनने का प्रयत्न करता है, वह तुरन्त निर्वैर होने के बजाय भगवान् से वैर रखने लगता है। इसलिए नारायण बनने का प्रयत्न करना सबसे बड़ा अपराध है। वास्तव में जब कोई व्यक्ति भगवान् के दिव्य कार्यकलापों का कीर्तन करता है या चर्चा करता है, तो वह निर्वैर बन जाता है। इस संसार में हर व्यक्ति दूसरे व्यक्ति से वैर रखता है, किन्तु भगवान् का नाम उच्चारण करने अथवा नाम की चर्चा चलाने से वह समस्त भौतिक तृष्णाओं से रहित तथा निर्वैर हो जाता है। भगवान् से ईष्र्या (वैर) करने के कारण हम अन्य सभी जीवों से वैर रखने लगे हैं। जब हम भगवान् से वैर रखना छोड़ देंगे तो मानव समाज में वास्तविक शान्ति, एकता तथा बन्धुत्व आएगा। नारायण अथवा संकीर्तन यज्ञ के बिना इस संसार में शान्ति नहीं आ सकती।  