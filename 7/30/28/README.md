**एतावत्त्वं हि विभुभिर्भाव्यं दीनेषु वत्सलै: ।** **यदनुस्मर्यते काले स्वबुद्ध्याभद्ररन्धन ॥ २८॥** 

**शब्दार्थ** 

**एतावत्—** **इस प्रकार** **; त्वम्—** **तुम** **; हि—** **निश्चय ही** **; विभुभि:—** **अंशों के द्वारा** **; भाव्यम्—** **समझाने के लिए** **; दीनेषु—** **दीन भक्तों** **के** **; वत्सलै:—** **दयालु** **; यत्—** **जो** **; अनुस्मर्यते—** **स्मरण किया जाता है** **; काले—** **समय के आने पर** **; स्व-बुद्ध्या—** **अपनी भक्ति** **से** **; अभद्र-रन्धन—** **हे समस्त अमंगल के विनाशकर्ता, अमंगलहारी।** **.** 

**हे भगवन्, आप समस्त अमंगल के विनाशकर्ता हैं। आप अपने अर्चा-विग्रह विस्तार के** **द्वारा अपने दीन भक्तों पर दया करने वाले हैं। आप हम सबों को अपना शाश्वत दास समझें।** **तात्पर्य :** *अर्चाविग्रह* नामक भगवान् का स्वरूप उनकी अनन्त शक्तियों का विस्तार है। जब भगवान् भक्त की सेवा से धीरे-धीरे संतुष्ट हो जाते हैं, तो समय आने पर वे भक्त को अपने शुद्ध दास के रूप में अपना लेते हैं। स्वभाव से भगवान् परम दयालु हैं, अत: वे नवदीक्षित भक्तों की सेवा स्वीकार करते हैं जिसकी पुष्टि *भगवद्गीता* (९.२६) ** में हुई है— *पत्रं पुष्पं फलं तोयं यो मे भक्त्या प्रयच्छति।* *तदहं भक्युपहृतमश्नामि प्रयतात्मन:॥* ''यदि कोई मुझे भक्ति एवं प्रेमपूर्वक एक पत्ता, एक फूल, फल या जल भी अॢपत करता है, तो मैं उसे स्वीकार करता हूँ।ÓÓ भक्तजन *अर्चाविग्रह* पर खाद्य पदार्थ चढ़ाते हैं, जो शाक, फल, पत्तियाँ तथा जल के रूप में होते हैं। भक्तवत्सल होने के कारण भगवान् इन भेंटों को स्वीकार करते हैं। नास्तिक लोग यह सोचते हैं कि भक्तजन मूॢतपूजा में लगे हैं, किन्तु वास्तविकता इससे भिन्न होती है। जनार्दन भगवान् तो *भाव* अर्थात् सेवा की प्रवृत्ति को ग्रहण कहते हैं। नवदीक्षित भक्त भगवान् की ऐसी पूजा का महत्त्व भले ही न समझें, किन्तु भक्तवत्सल भगवान् अपने भक्तों को अपनाकर यथासमय उन्हें अपने धाम ले जाते हैं। इस सश्बन्ध में एक ब्राह्मण की कहानी है, जो अपने मन में भगवान् को खीर चढ़ाया करता था। उस ब्राह्मण के पास न तो धन था, न *अर्चाविग्रह* की पूजा करने का कोई साधन था, किन्तु उसने अपने मन में इन सबकी सुन्दर व्यवस्था कर ली थी। अर्चाविग्रह को स्नान कराने के लिए पवित्र नदियों से जल लाने के लिए उसके पास सुनहरे पात्र थे, वह अर्चाविग्रह को खीर सहित अत्यन्त उत्तम भोजन चढ़ाता था। एक बार जब वह खीर चढ़ा रहा था, तो उसे लगा कि वह बहुत अधिक गरम है, अत: उसने सोचा कि क्यों न चख कर देख लूँ कि कहीं अधिक गरम तो नहीं है। जब उसने खीर चखने के लिए अपनी अँगुली खीर में डाली तो वह जल गई। इससे उसका ध्यान टूट गया। यद्यपि वह मन से प्रसाद चढ़ा रहा था, किन्तु फिर भी भगवान् ने उसे स्वीकार कर लिया था। फलत: भगवान् ने उस ब्राह्मण को अपने धाम लाने के लिए तुरन्त एक रथ भेज दिया। अत: प्रत्येक निष्ठावान् भक्त का कर्तव्य है कि वह घर में या मन्दिर में अर्चाविग्रह को माने और प्रामाणिक शाषों तथा गुरुसश्मत विधि से भगवान् के स्वरूप की पूजा करे।  