**अथ निर्याय सलिलात्प्रचेतस उदन्वत: ।** **वीक्ष्याकुप्यन्द्रुमैश्छन्नां गां गां रोद्धुमिवोच्छ्रितै: ॥ ४४॥** 

**शब्दार्थ** 

**अथ—** **तत्पश्चात्** **; निर्याय—** **बाहर निकल कर** **; सलिलात्—** **जल से** **; प्रचेतस:—** **सभी प्रचेता** **; उदन्वत:—** **समुद्र के** **; वीक्ष्य—** **देखकर** **; अकुप्यन्—** **अत्यन्त क्रुद्ध हुए** **; द्रुमै:—** **वृक्षों से** **; छन्नाम्—** **ढकी हुई** **; गाम्—** **पृथ्वी को** **; गाम्—** **स्वर्ग को** **; रोद्धुम्—** **रोकने के लिए** **; इव—** **मानो** **; उच्छ्रितै:—** **अत्यन्त ऊँचे-ऊँचे।** **.** 

**तत्पश्चात् सभी प्रचेता समुद्र के जल से बाहर निकल आये। तब उन्होंने देखा कि पृथ्वी** **(स्थल) पर सारे वृक्ष बढ़कर काफी ऊँचे हो चुके हैं मानो वे स्वर्ग के मार्ग को रोकना चाहते** **हों। इन वृक्षों ने सारे पृथ्वीतल को आच्छादित कर रखा था। उस समय प्रचेता अत्यन्त कुपित** **हुए।** **तात्पर्य :** राजा प्राचीनबॢहषत् अपने पुत्रों (प्रचेताओं) द्वारा तपस्या पूरी करके लौटने के पूर्व ही अपना राज-पाट छोड़ कर चले गये थे। भगवान् ने इन पुत्रों अर्थात् प्रचेताओं को जल से बाहर निकल कर अपने पिता के राज्य में जाकर प्रजा की रक्षा करने का आदेश दिया। किन्तु जब वे जल से निकल कर बाहर आये तो उन्होंने देखा कि राजा की अनुपस्थिति में सब कुछ उपेकि्षत हो गया था। सर्वप्रथम उन्होंने देखा कि कृषि-कार्य बन्द हो जाने से खाद्यान्नों का उत्पादन नहीं हो रहा था। वस्तुत: सारा पृथ्वीतल ऊँचे-ऊँचे वृक्षों से लगभग ढका हुआ था। ऐसा प्रतीत हो रहा था मानो ये वृक्ष स्वर्ग जाने वालों के रास्ते को रोक कर खड़े हों। जब प्रचेताओं ने पृथ्वी की सतह को इस प्रकार से ढका हुआ देखा तो वे अत्यन्त क्रुद्ध हुए। उनकी इच्छा थी कि फसलों के लिए सारी भूमि साफ कर ली जाय। यह सत्य नहीं है कि जंगल तथा वृक्ष बादलों तथा वर्षा को आकॢषत करते हैं, क्योंकि समुद्र के ऊपर भी वर्षा होती है। मनुष्य पृथ्वीतल के जंगलों को साफ करके तथा भूमि को कृषि-योग्य बना कर कहीं भी रह सकते हैं। लोग गाएँ रख सकते हैं और इस तरह सभी प्रकार की आॢथक समस्याएँ सुलझाई जा सकती हैं। मनुष्य को अनाज उत्पन्न करने के लिए काम करना होगा और गायों की रक्षा करनी होगी। जंगलों की लकड़ी झोपडिय़ाँ बनाने के काम में लाई जा सकती है। इस प्रकार मनुष्यों की आॢथक समस्या सुलझाई जा सकती है। इस समय संसार-भर में अत्यन्त अधिक निर्जन भूमि है, जिसका यदि समुचित उपयोग किया जाय तो अन्न का अभाव न रहे। जहाँ तक वर्षा का प्रश्न है, यज्ञ करने से वर्षा होती है। *भगवद्गीता* (३.१४) ** में कहा गया है— *अन्नाद्भवन्ति भूतानि पर्जन्यादन्नसश्भव:।* *यज्ञाद्भवति पर्जन्यो यज्ञ: कर्मसमुद्भव:॥* ''सभी प्राणी अन्न पर निर्भर रहते हैं और अन्न वर्षा से उत्पन्न होता है। वर्षा की उत्पत्ति यज्ञ सश्पन्न करने से होती है और यज्र्ञ स्वधर्म से उत्पन्न है।ÓÓ यज्ञ करने से मनुष्य को प्रचुर वर्षा तथा अन्न प्राप्त होगा।  