**तत्रावशिष्टा ये वृक्षा भीता दुहितरं तदा ।** **उज्जह्रुस्ते प्रचेतोवय उपदिष्टा: स्वयश्भुवा ॥ ४७॥** 

**शब्दार्थ** 

**तत्र—** **वहाँ** **; अवशिष्टा:—** **शेष, बचे हुए** **; ये—** **जो** **; वृक्षा:—** **वृक्ष** **; भीता:—** **भयभीत** **; दुहितरम्—** **अपनी कन्या को** **; तदा—** **उस** **समय** **; उज्जह्रु:—** **ला कर दे दिया** **; ते—** **उन्होंने** **; प्रचेतोवय:—** **प्रचेताओं को** **; उपदिष्टा:—** **उपदेश पाकर** **; स्वयश्भुवा—** **ब्रह्मा द्वारा।** **.** 

**बचे हुए वृक्षों ने प्रचेताओं से डर कर ब्रह्मा की राय से अपनी कन्या को लाकर तुरन्त उन्हें दे** **दिया।** **तात्पर्य :** इस अध्याय के तेरहवें श्लोक में वृक्षों की कन्या का उल्लेख हुआ है। यह कन्या कण्डु तथा प्रश्लोचा से उत्पन्न हुई थी। प्रश्लोचा अप्सरा इस शिशु को जन्म देने के बाद तुरन्त स्वर्गलोक चली गई। शिशु को रोते देखकर चन्द्र लोक के राजा को उस पर दया आ गई और उसने उसके मुँह में अपनी अँगुली डालकर उसके प्राणों की रक्षा की। वृक्षों ने इस कन्या का पालन-पोषण किया और जब वह बड़ी हो गई तो ब्रह्मा के आदेश से उन्होंने उसे लाकर प्रचेताओं को पत्नी रूप में सौंप दिया। इस कन्या का नाम मारिषा था, जैसाकि अगले श्लोक में व्यालया की जाएगी। वृक्षों के प्रमुख देव ने लाकर कन्या सौंपी। इस प्रसंग में श्रील जीव गोस्वामी का कथन है— *वृक्षा: तदधिष्ठातृदेवता:* —वृक्षों का अर्थ उन वृक्षों का अधिष्ठाता देव है। वैदिक साहित्य से ज्ञात होता है कि जल का एक अधिष्ठाता देव होता है, इसी प्रकार वृक्षों का भी एक अधिष्ठाता देव होता है। प्रचेतागण समस्त वृक्षों को भस्मसात् किये जा रहे थे, क्योंकि वे वृक्षों को अपना शत्रु मान रहे थे। प्रचेताओं को शान्त करने के लिए ब्रह्मा की राय से वृक्षों के प्रमुख देव ने पुत्री मारिषा को उन्हें सौंप दिया।  