**तुलयाम लवेनापि न स्वर्गं नापुनर्भवम् ।** **भगवत्सङ्गिसङ्गस्य मत्र्यानां किमुताशिष: ॥ ३४॥** 

**शब्दार्थ** 

**तुलयाम—** **तुलना करते हैं** **; लवेन—** **क्षण (लव) से** **; अपि—** **भी** **; न—** **नहीं** **; स्वर्गम्—** **स्वर्ग लोक की प्राप्ति** **; न—** **नहीं** **; अपुन:-** **भवम्—** **ब्रह्मतेज में मिलने के लिए** **; भगवत्—** **भगवान् का** **; सङ्गि—** **पार्षदों से** **; सङ्गस्य—** **संगति का** **; मत्र्यानाम्—** **मनुष्यों का,** **जो मरणशील हैं** **; किम् उत—** **क्या कम है** **; आशिष:—** **आशीर्वाद, वर।** **.** 

**एक क्षण की भी शुद्ध भक्त की संगति के सामने स्वर्गलोक जाने अथवा पूर्ण मोक्ष पा कर** **ब्रह्मतेज में मिलने (कैवल्य) की कोई तुलना नहीं की जा सकती है। शरीर को त्याग कर मरने** **वाले जीवों के लिए सर्वश्रेष्ठ वर तो शुद्ध भक्तों की संगति है।** **तात्पर्य :** भगवान् चैतन्य के एक परम भक्त सन्त प्रबोधानन्द सरस्वती ने कहा है— *कैवल्यं* *नरकायते त्रिदशपूर आकाशपुष्पायते।* शुद्ध भक्त के लिए ब्रह्मतेज में मिलने अथवा कैवल्य का सुख नरक में रहने के समान है। इसी प्रकार स्वर्गलोक (त्रिदशपूर) को जाना अन्य प्रकार का मायाजाल है। दूसरे शब्दों में, शुद्ध भक्त कॢमयों के लक्ष्य (स्वर्ग) अथवा ज्ञानियों के लक्ष्य (कैवल्य) को महत्त्व प्रदान नहीं करता। वह तो अन्य शुद्ध भक्त के साथ क्षण भर की भी संगति को स्वर्ग या कैवल्य से कहीं अधिक महत्त्व देता है। इस संसार में रहने वाले तथा जन्म-मृत्यु के चक्र में पड़े जीवों के लिए सर्वश्रेष्ठ वर शुद्ध भक्तों की संगति है। मनुष्य को चाहिए कि ऐसे शुद्ध भक्तों को खोज कर उनके साथ रहे। इससे इस भौतिक जगत में रहते हुए भी पूर्ण सुख प्राप्त किया जा सकता है। इसी उद्देश्य से यह कृष्णभावनामृत-आन्दोलन प्रारश्भ किया गया है। अत्यधिक भौतिकता में ग्रस्त मनुष्य इस आन्दोलन से लाभ उठा सकता है और इससे भलीभाँति सश्पर्क बढ़ा सकता है। इस तरह दिग्भ्रमित तथा हताश प्राणी भक्तों की संगति में परम सुख पा सकते हैं।  