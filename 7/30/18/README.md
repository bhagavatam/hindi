**अथ मय्यनपायिन्या भक्त्या पक्वगुणाशया: ।** **उपयास्यथ मद्धाम निॢवद्य निरयादत: ॥ १८॥** 

**शब्दार्थ** 

**अथ—** **अत:** **; मयि—** **मुझमें** **; अनपायिन्या—** **अविचल** **; भक्त्या—** **भक्ति से** **; पक्व-गुण—** **भौतिक कल्मष से रहित** **; आशया:—** **मन** **; उपयास्यथ—** **प्राप्त करोगे** **; मत्-धाम—** **मेरा धाम** **; निॢवद्य—** **विरक्त होकर** **; निरयात्—** **संसार से** **; अत:—** **इस प्रकार।** **.** 

**तत्पश्चात् तुम मेरे प्रति शुद्ध भक्ति विकसित करोगे और समस्त भौतिक कल्मष से मुक्त हो** **जाओगे। उस समय तथाकथित स्वर्गलोक तथा नरकलोक में भौतिक भोगों से विरक्त होकर तुम** **मेरे धाम को लौटोगे।** **तात्पर्य :** भगवत्कृपा से प्रचेताओं को विशेष सुविधाएँ प्रदान की गईं थीं। यद्यपि वे भौतिक सुखोपभोग के लिए लाखों वर्ष जीवित रहे, किन्तु तो भी वे भगवान् की दिव्य प्रेमाभकि्त में अविचल बने रहे। इस प्रकार लीन रहकर सारे प्रचेता भौतिक आसक्ति से पूर्णतया मुक्त हो गए। भौतिक आसक्ति अत्यन्त प्रबल होती है। भौतिकतावादी एक जन्म में धन, धरती, मित्र, समाज, मित्रता, प्यार आदि अॢजत करता है और इस शरीर के विनष्ट होने पर वह स्वर्गलोक का भी भोग चाहता है। किन्तु यदि मनुष्य भक्ति में लगा रहता है, तो वह समस्त भौतिक सुख तथा दुख से विरक्त हो जाता है। इस संसार में जो लोग स्वर्गलोक भेजे जाते हैं समस्त सुखोपभोग करते कहे जाते हैं, किन्तु जो नरकलोक को भेजे जाते हैं उन्हें नारकीय अवस्था बितानी होती है। किन्तु भक्त स्वर्ग तथा नरक इन दोनों की अवस्थाओं से परे हैं। *भगवद्गीता* के अनुसार (१४.२६) भक्त की स्थिति इस प्रकार है :— *मां च योऽव्यभिचारेण भक्तियोगेन सेवते।* *स गुणान्समतीत्यैतान्ब्रह्मभूयाय कल्पते॥* ''जो मनुष्य पूर्ण भक्ति में लगा रहता है, जो किसी भी परिस्थिति में भ्रष्ट नहीं होता है, वह तुरन्त भौतिक प्रकृति के गुणों को पार करके ब्रह्म के पद तक पहुँचता है।ÓÓ भक्त सदैव ब्रह्म पद पर स्थिर रहता है। उसे भौतिक सुख या दुख से कुछ सरोकार नहीं रहता। जब वह भक्ति में ²ढ़ रहता है और समस्त भौतिक आसक्ति से रहित एवं प्रकृति के तीनों गुणों से अदूषित रहता है, तो वह घर को अर्थात् भगवान् के धाम वापस जाने में सक्षम होता है। यद्यपि विशेष आशीर्वाद के कारण प्रचेतागण लाखों वर्षों तक भौतिक सुखों का भोग कर सकते थे, किन्तु वे उनके प्रति आसक्त नहीं रहे। अत: भौतिक सुखोपभोग के बाद वे वैकुण्ठलोक प्राप्त करके और भगवान् के पास वापस गए। *पक्वगुणाशया:* शब्द का विशिष्टï महत्त्व है, क्योंकि इसका अर्थ है कि भकि्त द्वारा मनुष्य प्रकृति के तीनों गुणों के प्रभाव को छोडऩे में समर्थ होता है। जब तक मनुष्य इन गुणों से प्रभावित होता रहता है, वह भगवान् के पास नहीं लौट पाता। इसकी स्पष्ट व्यालया हुई है कि भौतिक जगत के सारे लोक— ब्रह्मलोक से नरकलोक तक—भक्त के लिए अनुपयुक्त स्थान हैं। *पदं पदं यद्विपदां न तेषां।* जहाँ पग- पग पर विपदा हो वह निश्चय ही, सुखमय स्थान नहीं है। अत: भगवान् *भगवद्गीता* (८.१६) ** में कहते हैं— *आब्रह्मभुवनाल्लोका: पुनरावॢतनोऽर्जुन।* *मामुपेत्य तु कौन्तेय पुनर्जन्म न विद्यते॥* ''हे अर्जुन! भौतिक जगत में सबसे ऊपरी ब्रह्मलोक से लेकर नीचे तक के सभी लोक क्लेशपूर्ण स्थान हैं, जहाँ जन्म तथा मृत्यु बारश्बार होते हैं। परन्तु हे कुन्तीपुत्र! जो मेरे धाम को प्राप्त हो जाता है, वह इस संसार में पुन: जन्म नहीं लेता।ÓÓ अत: यदि कोई इस भौतिक ब्रह्माण्ड में सर्वोच्च लोक ब्रह्मलोक को भी प्राप्त कर ले तो भी कोई लाभ नहीं। किन्तु यदि कोई किसी प्रकार से भगवान् के धाम को जा सके तो वह फिर इस संसार में कभी नहीं लौटता।  