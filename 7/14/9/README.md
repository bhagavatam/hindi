**मृगोष्ट्रखरमर्काखुसरीसृप्खगमक्षिका: ।** **आत्मन: पुत्रवत्पश्येत्तैरेषामन्तरं कियत् ॥ ९॥** 

**शब्दार्थ** 

**मृग—** **हिरन** **; उष्ट्र—** **ऊँट** **; खर—** **गदहा** **; मर्क—** **बन्दर** **; आखु—** **चूहा** **; सरीसृप्—** **साँप** **; खग—** **पक्षी** **; मक्षिका:—** **मक्खियाँ** **;** **आत्मन:—** **अपने** **; पुत्र-वत्—** **पुत्र के समान** **; पश्येत्—** **देखे** **; तै:—** **उन पुत्रों से** **; एषाम्—** **इन पशुओं का** **; अन्तरम्—** **अन्तर** **;** **कियत्—** **कितना कम।** **.** 

**मनुष्य को चाहिए कि हिरन, ऊँट, गधा, बन्दर, चूहा, साँप, पक्षी तथा मक्खी जैसे पशुओं** **के साथ अपने पुत्र के ही समान बर्ताव करे। इन निर्दोष पशुओं तथा पुत्रों के बीच वास्तव में** **अन्तर ही कितना है?** **तात्पर्य :** कृष्णभावनाभावित व्यक्ति को पशुओं तथा अपने घर के अबोध बालकों में कोई अन्तर नहीं दिखता। यहाँ तक कि हमारे सामान्य जीवन में भी पालतू कुत्ते या बिल्ली को बिना किसी ईष्र्या के बच्चों की तरह माना जाता है। बच्चों की ही तरह बुद्धिहीन पशु भी परमेश्वर के पुत्र हैं अतएव कृष्णभावनाभावित व्यक्ति को, चाहे वह गृहस्थ ही क्यों न हो, बच्चों तथा बेचारे पशुओं में भेद-भाव नहीं बरतना चाहिए। दुर्भाग्यवश आधुनिक समाज ने विभिन्न योनि के पशुओं को मारने के लिए अनेक साधन ढूँढ़ निकाले हैं। उदाहरणार्थ, खेतों में ऐसे अनेक चूहे, मक्खियाँ तथा अन्य प्राणी होते हैं, जो उपज को हानि पहुँचाते हैं अतएव कभी-कभी उन्हें जीवनासि दवाओं के द्वारा मार दिया जाता है। लेकिन इस श्लोक में इस प्रकार के वध का निषेध किया गया है। प्रत्येक जीव को भगवान् द्वारा प्रदत्त भोजन से पोषित होना चाहिए। मानव समाज को अपने आपको ईश्वर की सश्पत्ति का एकमात्र भोक्ता नहीं समझ लेना चाहिए; 

 

प्रत्युत मनुष्य को यह समझना चाहिए कि अन्य पशुओं को भी ईश्वर की सश्पत्ति में अधिकार है। इस श्लोक में साँप का भी उल्लेख है, जिसका अर्थ यह हुआ कि गृहस्थ को सर्प से भी ईष्र्या नहीं करनी चाहिए। यदि प्रत्येक प्राणी भगवान् के उपहारस्वरूप अन्न को खाकर संतुष्ट है, तो एक दूसरे जीव में परस्पर ईष्र्या किस लिए? आधुनिक काल में लोग समाज में साश्यवादी विचारों के प्रति अधिक उन्मुख रहते हैं लेकिन हम यह नहीं समझ पाते कि *श्रीमद्भागवत* के इस श्लोक में जो कुछ बताया गया है, उससे बढ़कर कोई अन्य साश्यवादी विचार हो सकता हो? यहाँ तक कि साश्यवादी देशों में भी बेचारे पशुओं का वध बिना विचारे किया जाता है यद्यपि इन पशुओं को भी जीवित रहने के लिए अपना नियत भोजन ग्रहण करने का अधिकार है।  