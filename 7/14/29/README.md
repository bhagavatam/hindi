**जीवराशिभिराकीर्ण अण्डकोशाङ्घ्रिपो महान् ।** **तन्मूलत्वादच्युतेज्या सर्वजीवात्मतर्पणम् ॥ ३६॥** 

**शब्दार्थ** 

**जीव-राशिभि:—** **करोड़ों जीवों द्वारा** **; आकीर्ण:—** **भरा हुआ या विस्तीर्ण** **; अण्ड-कोश—** **समग्र ब्रह्माण्ड** **; अङ्घ्रिप:—** **वृक्ष के** **समान** **; महान्—** **अत्यन्त विशाल** **; तत्-मूलत्वात्—** **इस वृक्ष की जड़ होने से** **; अच्युत-इज्या—** **भगवान् की पूजा** **; सर्व—** **सबों की** **;** **जीव-आत्म—** **जीव** **; तर्पणम्—** **तुष्टि।** **.** 

**जीवों से भरा हुआ समग्र ब्रह्माण्ड एक वृक्ष के समान है, जिसकी जड़ भगवान् अच्युत** **(कृष्ण) हैं। इसलिए भगवान् कृष्ण की पूजा करने से समस्त जीवों की पूजा हो सकती है।** **तात्पर्य :** *भगवद्गीता* (१०.८) में भगवान् कहते हैं— *अहं सर्वस्य प्रभवो मत्त: सर्व प्रवर्तते।* *इति मत्वा भजन्ते मां बुधा भावसमन्विता:॥* ''मैं समस्त आध्यात्मिक तथा भौतिक जगतों का स्रोत हूँ। प्रत्येक वस्तु मुझसे उद्भूत है। इसे ठीक से समझने वाला बुद्धिमान मेरी भक्ति में लग जाता है और पूरे मनोयोग से मेरी पूजा करता है।ÓÓ लोग अन्य जीवों की, विशेष रूप से गरीबों की, सेवा करने के लिए अत्यधिक उत्सुक रहते हैं किन्तु यद्यपि उन्होंने ऐसी सहायता पहुँचाने के अनेक तरीके बना रखे हैं, किन्तु वास्तव में वे बेचारे जीवों का वध करने में पटु हैं। वैदिक वाङ्मय में इस प्रकार की सेवा या दया की संस्तुति नहीं की गई है। जैसाकि किसी पिछले श्लोक में बताया गया है कि दक्ष साधु पुरुषों ने तय किया है ( *निरुक्तम्* ) कि कृष्ण ही सभी वस्तुओं के मूल हैं और कृष्ण का पूजन हर एक का पूजन है, जिस प्रकार वृक्ष की जड़ को सींचने का अर्थ है सारी शाखाओं-टहनियों को तुष्ट करना। दूसरी बात यह है कि यह ब्रह्माण्ड ऊपर से नीचे तक हर लोक में जीवों से परिपूर्ण है ( *जीवराशिराकीर्ण:।* आधुनिक विज्ञानी एवं तथाकथित विद्वानों का विचार है कि इस लोक के अतिरिक्त अन्यलोकों में जीव नहीं हैं। हाल ही में उन्होंने कहा है कि वे चाँद में गये, किन्तु वहाँ उन्हें कोई जीव नहीं मिला। किन्तु *श्रीमद्भागवत* तथा अन्य वैदिक ग्रन्थ इस मूर्खतापूर्ण विचारधारा से सहमत नहीं हैं। जीव तो सर्वत्र हैं—एक या दो की संलया नहीं अपितु *जीवराशिभि:* —लाखों में जीव हैं। यहाँ तक कि सूर्य में भी जीव हैं यद्यपि यह अग्नि के तुल्य लोक है। सूर्य का प्रधान जीव विवस्वान कहलाता है ( *इमं विवस्वते योगं प्रोक्तवान् अहम् अव्ययम्* )। विभिन्न लोकों में वहाँ की परिस्थितियों के अनुसार विभिन्न प्रकार के जीव पाये जाते हैं। यह कहना कि केवल यही लोक जीवों से पूर्ण है और अन्य लोक शून्य हैं मूर्खतापूर्ण है। इससे असली ज्ञान का अभाव ही सिद्ध होता है।  