जब युधिष्ठिर महाराज ने गृहस्थ के वृत्तिपरक कर्तव्यों के विषय में अत्यन्त जिज्ञासा प्रकट की तो नारद मुनि ने उपदेश दिया कि गृहस्थ का सर्वोपरि कर्तव्य वासुदेव कृष्ण पर पूर्णाश्रित रहना तथा निर्धारित भक्ति के द्वारा सभी प्रकार से उन्हें प्रसन्न करना है। यह भक्ति गुरु के उपदेशों तथा भगवद्भक्ति में लगे भक्तों की संगति पर निर्भर करेगी। भक्ति का शुभारश्भ श्रवणम् अर्थात् सुनने से होता है। मनुष्य को चाहिए कि सिद्धात्माओं के मुखों से सुने। इस तरह गृहस्थ की अपनी पत्नी तथा सन्तानों के प्रति आकर्षण क्रमश: घटेगा। गृहस्थ को चाहिए कि अपने परिवार के पालन के लिए जितना आवश्यक हो उतना ही अॢजत करे। उसे चाहिए कि केवल धन संग्रह करने तथा भौतिक सुविधाओं में व्यर्थ की वृद्धि करने के लिए अत्यधिक उद्यम न करे। यद्यपि गृहस्थ को अपनी जीविका चलाने के लिए ऊपर से अत्यधिक सक्रिय रहना चाहिए, किन्तु भीतर से उसे भौतिक लाभ से अनासक्त रहकर पूर्णत: स्वरूपसिद्ध व्यकि्त बनना चाहिए। पारिवारिक सदस्यों के साथ बर्ताव या मैत्री मात्र उनके प्रयोजन की सिद्धि के लिए होनी चाहिए, उनमें अत्यधिक लिप्त नहीं रहना चाहिए। गृहस्थ को पारिवारिक सदस्यों तथा समाज के आदेशों को ऊपर-ऊपर ग्रहण करना चाहिए लेकिन सार रूप में उसे गुरु तथा शाष द्वारा बताये गये वृत्तिपरक कर्तव्यों में लगना चाहिए। उसे विशेष रूप से धन कमाने के लिए कृषि कार्यों में लगना चाहिए। जैसाकि *भगवद्गीता* (१८.४४) में कहा गया है— *कृषिगोरक्ष्य वाणिज्यम्* —गृहस्थ के मुलय कर्तव्य हैं कृषि, गोरक्षा तथा व्यापार। यदि सौभाग्यवश या भगवत्कृपा से अधिक धन आ जाये तो इसका समुचित उपयोग यह होगा कि उसे कृष्णभावनामृत आन्दोलन में लगाया जाये। उसे इन्द्रियतृप्ति के लिए अधिक धन कमाने के लिए उत्सुक नहीं होना चाहिए। गृहस्थ को यह सदैव स्मरण रखना चाहिए कि जो आवश्यकता से अधिक धन एकत्र करने के लिए प्रयास करता है, वह चोर माना जाता है और प्रकृति के नियमों द्वारा दण्डनीय है। गृहस्थ को निश्न वर्ग के जीवों से यथा पशुओं, पक्षियों तथा मधुमकि्खयों से स्नेह करना चाहिए और उनसे अपनी सन्तान के समान व्यवहार करना चाहिए। गृहस्थ को चाहिए कि इन्द्रियतृप्ति के लिए वह पशु या पक्षियों को न मारे। उसे चाहिए कि कुत्तों तथा अधम प्राणियों तक की आवश्यकताओं की पूॢत करे और अपनी इन्द्रियतृप्ति के लिए अन्यों का शोषण न करे। वस्तुत: *श्रीमद्भागवत* के आदेशों के अनुसार प्रत्येक गृहस्थ एक महान् साश्यवादी होता है, जो हर एक को जीविका प्रदान करता है। गृहस्थ को चाहिए कि उसके पास जो कुछ भी हो उसे बिना किसी भेद-भाव के सभी जीवों में वितरित कर दे। सर्वश्रेष्ठ विधि तो प्रसाद वितरण है। गृहस्थ को चाहिए कि अपनी पत्नी से अत्यधिक लिप्त न रहे, उसे चाहिए कि वह अपनी पत्नी को भी दत्तचित होकर अतिथि की सेवा में लगाए। भगवत्कृपा से गृहस्थ जो भी धन संग्रह करे उसे पाँच प्रकार के कार्यों में व्यय करे—भगवान् की पूजा में, वैष्णव तथा सन्त पुरुषों के स्वागत में, साधारण जनता तथा सभी जीवों में प्रसाद वितरण करने में अपने पितरों को प्रसाद अर्पण करने में तथा स्वयं प्रसाद ग्रहण करने में। गृहस्थ को उपर्युक्त विधि से हर एक की पूजा करने के लिए सदैव उद्यत रहना चाहिए। गृहस्थ को चाहिए कि ऐसी कोई वस्तु तब तक न खाये जब तक वह भगवान् को भेंट न की जा चुकी हो। जैसाकि *भगवद्गीता* (३.१३) में कहा गया है— *यज्ञशिष्टाशिन: सन्तो मुच्यन्ते* *सर्वकिल्बिषै:* —भगवान् के भक्त सभी प्रकार के पापों से मुक्त कर दिये जाते हैं, क्योंकि वे यज्ञ में भेंट किया गया भोजन पाते हैं। गृहस्थ को पुराणों में बताए गए तीर्थ-स्थानों पर आ जाना चाहिए। इस तरह अपने परिवार, समाज, देश तथा अन्तत: मानवता के लाभ के लिए उसे भगवान् की पूजा में लगना चाहिए।  

**श्रीयुधिष्ठिर उवाच** 