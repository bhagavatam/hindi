**पात्रं त्वत्र निरुक्तं वै कविभि: पात्रवित्तमै: ।** **हरिरेवैक उर्वीश यन्मयं वै चराचरम् ॥ ३४॥** 

**शब्दार्थ** 

**पात्रम्—** **सही व्यक्ति जिसे दान दिया जा सके** **; तु—** **लेकिन** **; अत्र—** **इस संसार में** **; निरुक्तम्—** **निश्चित** **; वै—** **निस्सन्देह** **;** **कविभि:—** **विद्वानों द्वारा** **; पात्र-वित्तमै:—** **दान के सुयोग्य पात्र को खोज निकालने में दक्ष** **; हरि:—** **भगवान्** **; एव—** **निस्सन्देह** **;** **एक:—** **एकमात्र** **; उर्वी-ईश—** **हे पृथ्वी के राजा** **; यत्-मयम्—** **जिस पर हर वस्तु टिकी है** **; वै—** **जिससे हर वस्तु उत्पन्न है** **; चर-** **अचरम्—** **इस ब्रह्माण्ड के जड़ या चेतन प्राणी।** **.** 

**हे पृथ्वीपति, पटु तथा विद्वान अध्येताओं ने यह तय किया है कि भगवान् कृष्ण ही सर्वश्रेष्ठ** **पुरुष हैं जिन्हें प्रत्येक वस्तु प्रदान की जानी चाहिए, जिन पर ब्रह्माण्ड के सारे जड़ या चेतन** **टिके हैं और सारी वस्तुएँ उन्हीं से उत्पन्न होती हैं।** **तात्पर्य :** जब भी हम *धर्म, अर्थ, काम* तथा *मोक्ष* विषयक कोई धाॢमक कृत्य करें तो देश, काल तथा पात्र के अनुसार करें। नारद मुनि पहले ही देश तथा काल का वर्णन कर चुके हैं। काल का वर्णन *अयने विषवे कुर्याद् व्यतीपाते दिनक्षये* से प्रारश्भ होने वाले श्लोक २० से २४ वें श्लोक तक हुआ है। दान देने या श्राद्ध करने का वर्णन *सरांसि पुष्करादीनि क्षेत्राण्यर्हाश्रितान्युत* से प्रारश्भ होता है, जो श्लोक ३० से ३३ तक चलता है। अब इस श्लोक में इसका वर्णन है कि किसे सब कुछ अॢपत किया जाये। *हरिरेवैक उर्वीश यन्मयं वैचराचरम्।* भगवान् सबों के मूल हैं अतएव वे सर्वोत्तम *पात्र* हैं जिन्हें सब कुछ दिया जाना चाहिए। *भगवद्गीता* (५.२९) में कहा गया है— *भोक्तारं यज्ञतपसां सर्वलोकमहेश्वरम्।* *सुहृदं सर्वभूतानां ज्ञात्वा मां शान्तिमृच्छति॥* यदि कोई वास्तविक शान्ति तथा समृदि्ध को भोगना चाहता है, तो उसे कृष्ण को सब कुछ अॢपत कर देना चाहिए, क्योंकि वे असली भोक्ता, मित्र तथा स्वामी हैं। इसीलिए कहा गया है ( *भागवत*  ४.३१.१४): *यथा तरोर्मूलनिषेचनेन* *तृप्यन्ति तत्स्कन्धभुजोपशाखाम्।* *प्राणोपहाराच्च यथेन्द्रियाणां* *तथैव सर्वार्हणम् अच्युतेज्या॥* भगवान् अच्युत या कृष्ण की पूजा द्वारा या उन्हें प्रसन्न करके मनुष्य सबों को प्रसन्न कर सकता है, जिस प्रकार वृक्ष की जड़ सींच कर शाखाओं, पत्तियों तथा फूलों को पानी दिया जा सकता है या उदर को भोजन प्रदान करके शरीर की सारी इन्द्रियों को तुष्ट किया जा सकता है। इसीलिए भक्त अपनी प्रत्येक वस्तु भगवान् को अॢपत कर देता है, जिससे उसे धर्म, अर्थ, काम तथा मोक्ष का सर्वोत्तम फल मिले।  