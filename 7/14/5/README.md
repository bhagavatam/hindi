**यावदर्थमुपासीनो देहे गेहे च पण्डित: ।** **विरक्तो रक्तवत्तत्र नृलोके नरतां न्यसेत् ॥ ५॥** 

**शब्दार्थ** 

**यावत्-अर्थम्—** **जीविका के लिए जितने प्रयास की आवश्यकता हो उतना ही** **; उपासीन:—** **कमाते हुए** **; देहे—** **शरीर में** **; गेहे—** **घरेलू मामलों में** **; च—** **भी** **; पण्डित:—** **विद्वान** **; विरक्त:—** **अनासक्त** **; रक्त-वत्—** **अत्यधिक आसक्त की भाँति** **; तत्र—** **उसमें** **; नृ-** **लोके—** **मानव समाज में** **; नरताम्—** **मानव जीवन में** **; न्यसेत्—** **चित्रित करे।** **.** 

**वास्तविक विद्वान को चाहिए कि वह शरीर पालन के लिए जितना आवश्यक हो उतना ही** **अॢजत करने के लिए कार्य करे और पारिवारिक मामलों से अनासक्त होकर मानव समाज में** **रहे, यद्यपि बाहर से वह उसमें अत्यधिक आसक्त प्रतीत हो।** **तात्पर्य :** यह आदर्श पारिवारिक जीवन का चित्र है। जब श्री चैतन्य महाप्रभु ने रामानन्द राय से जीवन-लक्ष्य के विषय में पूछा तो उन्होंने शाषों की संस्तुति के अनुसार उसका विभिन्न विधियों से वर्णन किया और अन्त में बताया कि मनुष्य अपने पद पर बना रहकर, चाहे वह ब्राह्मण हो या शूद्र, या संन्यासी इत्यादि हो, जीवन के उद्देश्य के विषय में जिज्ञासा करे ( *अथातो ब्रह्मजिज्ञासा* )। मनुष्य- जीवन का यही सही उपयोग है। जब अनावश्य मनुष्य इस मानव स्वरूप का दुरुपयोग पशुओं जैसी वृत्तियों में—खाने, सोने, मैथुन करने तथा रक्षा करने में—करता है और उस माया के चंगुल से छूटने का प्रयत्न नहीं करता जो जन्म, मरण, जरा तथा व्याधि के चक्कर में डालती रहती है, तो उसे निश्न- योनियों में ढकेल कर दण्ड दिया जाता है जहाँ से प्रकृति के नियमों के अनुसार उसे विकास करना पड़ता है। *प्रकृते: क्रियमाणानि गुणै: कर्माणि सर्वश:।* प्रकृति की पकड़ में पूरी तरह रह कर जीव को पुन: निश्न-योनि से उच्चतर योनियों में तब तक विकास करना होता है जब तक वह मनुष्य-जीवन में नहीं लौट आता और भौतिक चंगुल से छूटने का अवसर प्राप्त नहीं करता। किन्तु बुद्धिमान मनुष्य शाषों से तथा गुरु से सीखता है कि हम सभी जीव शाश्वत हैं, किन्तु प्रकृति के नियमों के अधीन विभिन्न गुणों की संगति करने से कष्टप्रद स्थिति को प्राप्त होते रहते हैं। अतएव वह इस निष्कर्ष पर पहुँचता है कि उसे मनुष्य-जीवन में व्यर्थ की आवश्यकताओं के लिए प्रयास नहीं करना चाहिए, अपितु उसे अत्यन्त सादा जीवन बिताना चाहिए जिससे शरीर का पालन हो सके। मनुष्य को निश्चय ही जीविका का कोई साधन चाहिए और उसके *वर्ण* तथा *आश्रम* के अनुसार शाषों में जीविका के साधनों की संस्तुति की हुई है। अतएव भगवान् का निष्ठावान् भक्त अधिक धन की लालसा न करके अपनी जीविका चलाने के लिए कोई न कोई साधन खोज लेता है और जब वह ऐसा करता है, तो कृष्ण उसकी सहायता करते हैं। अतएव उसके लिए जीविकोपार्जन कोई समस्या नहीं बनती। असली समस्या तो जन्म, मृत्यु तथा जरा के बन्धन से मुक्त होने की है। इस स्वतंत्रता को प्राप्त करना तथा व्यर्थ की आवश्यकताओं का अनुसन्धान न करना ही वैदिक सवयता का मूल सिद्धान्त है। मनुष्य को अपने आप जो भी जीविका के साधन प्राप्त हो जाँय उनसे संतुष्ट रहना चाहिए। आधुनिक भौतिकतावादी सवयता आदर्श सवयता से सर्वथा विपरीत है। मानव समाज के तथाकथित नेता प्रतिदिन किसी न किसी ऐसी वस्तु का आविष्कार करते रहते हैं जिससे जीवन-शैली जटिल बनती जाती है और लोग जन्म, मृत्यु, जरा तथा रोग के चक्र में अधिकाधिक फँसते जाते हैं।  