**पुराण्यनेन सृष्टानि नृतिर्यगृषिदेवता: ।** **शेते जीवेन रूपेण पुरेषु पुरुषो ह्यसौ ॥ ३७॥** 

**शब्दार्थ** 

**पुराणि—** **रहने के स्थान या शरीर** **; अनेन—** **उनके (भगवान्) द्वारा** **; सृष्टानि—** **इन सृष्टियों में** **; नृ—** **मनुष्य** **; तिर्यक्—** **मनुष्यों के** **अतिरिक्त (पशु, पक्षी आदि)** **; ऋषि—** **साधु पुरुष** **; देवता:—** **तथा देवगण** **; शेते—** **लेट जाता है** **; जीवेन—** **जीवों से** **; रूपेण—** **परमात्मा के रूप में** **; पुरेषु—** **इन रहने के स्थानों या शरिरों में** **; पुरुष:—** **परमेश्वर** **; हि—** **निस्सन्देह** **; असौ—** **वह (भगवान्)।** **.** 

**भगवान् ने अनेक पुर अर्थात् रहने के स्थान बनाये हैं, यथा मनुष्यों के शरीर, पशु, पक्षी,** **ऋषि तथा देवता। इन असंलया-शरीर रूपों में भगवान् परमात्मा रूप में जीव के साथ निवास** **करते हैं। इस प्रकार वे पुरुषावतार कहलाते हैं।** **तात्पर्य :** *भगवद्गीता* (१८.६१) में में कहा गया है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! भगवान् सबों के हृदय में स्थित हैं और सारे जीव मानो भौतिक शक्ति से निॢमत यंत्र पर स्थित हैं, उन सबके घूमने का वे निर्देशन करते हैं।ÓÓ जीव, भगवान् का अंश होने से अपने अस्तित्व के लिए भगवत्कृपा पर आश्रित रहता है, जो शरीर के किसी भी रूप में साथ-साथ सदैव रहते हैं। जीव एक विशेष प्रकार का भोग चाहता है अतएव भगवान् उसे ऐसा शरीर प्रदान करते हैं, जो यंत्र के समान है। इस शरीर में उसे जीवित रखने के लिए भगवान् उसके साथ पुरुष रूप में ( *क्षीरोदकशायी विष्णु* ) रहते हैं। इसकी पुष्टि *ब्रह्म-संहिता* (५.३५) में की गई है— *एकोऽप्यसौ रचयितुं जगदण्डकोङ्क्षट* *यच्छक्तिरस्ति जगदण्डचया यदन्त:।* *अण्डान्तरस्थपरमाणुचयान्तरस्थं* *गोविन्दमादिपुरुषं तमहं भजामि॥* ''मैं उन भगवान् गोविन्द की पूजा करता हूँ जो अपने स्वांश से प्रत्येक ब्रह्माण्ड तथा प्रत्येक परमाणु में प्रविष्ट कर जाते हैं और इस तरह सारी भौतिक सृष्टि में अपनी अनन्त शक्ति को प्रकट करते हैं।ÓÓ जीवात्मा भगवान् का अंश होने से जीव कहलाता है। भगवान् *पुरुष* के रूप में *जीव* के साथ रहकर उसे भौतिक सुविधाओं का भोग करने देते हैं।  