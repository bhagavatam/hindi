**शृण्वन्भगवतोऽभीक्ष्णमवतारकथामृतम् ।** **श्रद्दधानो यथाकालमुपशान्तजनावृत: ॥ ३॥** **सत्सङ्गाच्छनकै: सङ्गमात्मजायात्मजादिषु ।** **विमुञ्चेन्मुच्यमानेषु स्वयं स्वप्नवदुत्थित: ॥ ४॥** 

**शब्दार्थ** 

**शृण्वन्—** **सुनते हुए** **; भगवत:—** **भगवान् की** **; अभीक्ष्णम्—** **सदैव** **; अवतार—** **अवतारों की** **; कथा—** **कथाएँ** **; अमृतम्—** **अमृत** **;** **श्रद्दधान:—** **भगवान् के विषय में सुनने में अत्यन्त श्रद्धालु** **; यथा-कालम्—** **समय के अनुसार (सामान्यतया गृहस्थ को सायंकाल** **या दोपहर में अवकाश मिलता है)** **; उपशान्त—** **भौतिक कार्यों से पूर्णतया छुटकारा पाकर** **; जन—** **लोगों के द्वारा** **; आवृत:—** **घिर** **कर** **; सत्-सङ्गात्—** **ऐसी अच्छी संगति से** **; शनकै:—** **धीरे-धीरे** **; सङ्गम्—** **संगति** **; आत्म—** **शरीर में** **; जाया—** **पत्नी में** **; आत्म-ज-** **आदिषु—** **तथा सन्तानों में भी** **; विमुञ्चेत्—** **ऐसी संगति से छुटकारा पा ले** **; मुच्यमानेषु—** **विलग होकर** **; स्वयम्—** **स्वयं** **; स्वप्न-** **वत्—** **सपने की तरह** **; उत्थित:—** **जाग्रत।** **.** 

**गृहस्थ व्यक्ति को चाहिए कि वह साधु पुरुषों की संगति बारश्बार करे और अत्यन्त** **श्रद्धापूर्वक भगवान् तथा उनके अवतारों के कार्यकलापों के अमृत का उस रूप में श्रवण करे** **जिस रूप में वे श्रीमद्भागवत तथा अन्य पुराणों में वॢणत हैं। इस प्रकार मनुष्य को चाहिए कि** **वह धीरे-धीरे अपनी पत्नी तथा सन्तानों के स्नेह से उसी तरह विरक्त होता रहे जिस प्रकार जाग** **जाने पर मनुष्य स्वप्न से विरक्त हो जाता है।** **तात्पर्य :** कृष्णभावनामृत आन्दोलन की स्थापना विश्व-भर के गृहस्थों को *श्रीमद्भागवत* तथा *भगवद्गीता* का विशेष श्रवण करने का अवसर प्रदान करने के लिए की गई है। यह विधि जिसे कई प्रकार से वर्णित किया गया है *श्रवण* तथा *कीर्तन* करने की है ( *शृण्वतां स्वकथा: कृष्ण:* *पुण्यश्रवणकीर्तन:* ) जो प्रत्येक व्यक्ति को और विशेष रूप से गृहस्थों को, जो *मूढधी:* हैं, कृष्ण के विषय में सुनने का विशेष अवसर प्रदान किया जाना चाहिए। वे लोग कृष्णभावनामृत आन्दोलन के विभिन्न केन्द्रों में उन भाषणों को, जिनमें *भगवद्गीता* तथा *श्रीमद्भागवत* से कृष्ण कथाओं की व्यालया की जाती है, मात्र सुनकर आजकल बहुप्रचलित अवैध मैथुन, मांसाहार, मादक द्रव्यसेवन तथा जुआ खेलने में व्यस्त रहने की पापपूर्ण मनोवृत्ति से शुद्ध हो सकेंगे। उन्हें इसी प्रकार प्रबुद्ध किया जा सकता है। *पुण्यश्रवण कीर्तन:।* हरे कृष्ण, हरे कृष्ण, कृष्ण कृष्ण, हरे हरे। हरे राम, हरे राम, राम राम, हरे हरे—मात्र इस *कीर्तन* में सश्मिलित होने तथा *भगवद्गीता* से कृष्ण के विषय में *श्रवण* करने से मनुष्य शुद्ध हो जाता है और विशेष रूप से तब जब वह प्रसाद भी ग्रहण करे। कृष्णभावनामृत आन्दोलन में यही सब हो रहा है। यहाँ पर एक अन्य विशेष वर्णन हुआ है— *शृण्वन्भगवतोऽभीक्ष्णम् अवतार-कथामृतम्।* ऐसा नहीं है कि यदि किसी ने एक बार *भगवद्गीता* पूरी कर ली तो उसे फिर नहीं सुनना चाहिए। यहाँ पर *अभीक्ष्णम्* शब्द अत्यन्त महत्त्वपूर्ण है। हमें बारश्बार सुनना चाहिए। बन्द करने का प्रश्न ही नहीं उठता—यदि किसी ने इन कथाओं को अनेक बार पढ़ा हो तो भी उसे बारश्बार पढऩा चाहिए, क्योंकि भगवत्कथा अर्थात् कृष्ण की वाणी और कृष्ण के द्वारा कहे वचन अमृतम् है। जो जितना ही अधिक *अमृतम्* पीता है, वह उतना ही नित्य जीवन में प्रगति करता है। यह मनुष्य-जीवन मोक्ष के लिए है, लेकिन दुर्भाग्यवश कलियुग के प्रभाव से *गृहस्थ* लोग प्रतिदिन गधों के समान कठिन श्रम करते हैं। वे प्रात:काल उठते और जीविकोपार्जन के लिए सौ मील तक की यात्रा करते हैं। विशेष रूप से पाश्चात्य देशों में मैंने देखा है कि लोग जीविकोपार्जन के लिए कार्यालयों तथा फैक्टरियों में जाने के लिए प्रात: पाँच बजे जाग जाते हैं। कलकत्ता तथा बश्बई में भी लोग ऐसा ही करते हैं। वे अपने-अपने कार्यालय या फैक्टरी में कठिन श्रम करते हैं और घर लौटते समय तीन-चार घण्टे यातायात में बिताते हैं। तब वे दस बजे सो जाते हैं और पुन: अपने-अपने कार्यालयों तथा फैक्टरियों में जाने के लिए प्रात:काल जग जाते हैं। शाषों में इस प्रकार के कठिन श्रम को शूकरों तथा मलभक्षियों का जीवन कहा गया है। *नायं देहो देहभाजां नृलोके कष्टान् कामान् अर्हते* *विड्भुजां* —ये उन समस्त जीवों में से जिन्होंने इस जगत में भौतिक देह धारण करना स्वीकार किया है और जिसे यह मनुष्य का शरीर मिला है उसे केवल इन्द्रियतृप्ति के लिए अहॢनश कार्य नहीं करना चाहिए, क्योंकि यह इन्द्रियतृप्ति तो कूकरों तथा मलभक्षी शूकरों को भी सुलभ है ( *भागवत* ५.५.१)। मनुष्य को चाहिए कि *श्रीमद्भागवत* तथा *भगवद्गीता* सुनने के लिए कुछ समय निकाले। यही वैदिक संस्कृति है। मनुष्य को जीविकोपार्जन के लिए अधिक से अधिक आठ घण्टे कार्य करना चाहिए और दोपहर के बाद या संध्या समय गृहस्थ को भक्तों की संगति में कृष्ण के अवतारों एवं उनके कार्यकलापों के विषय में सुनना चाहिए और इस तरह धीरे-धीरे माया के बन्धन से मुक्त हो जाना चाहिए। किन्तु गृहस्थ कृष्ण-कथा सुनने के लिए समय न निकाल कर अपने-अपने कार्यालयों तथा फैक्टरियों में कठिन श्रम करने के बाद होटलों या क्लबों में जाने के लिए समय निकालते हैं जहाँ वे कृष्ण-कथा न सुनकर असुरों तथा अभक्तों की राजनीतिक गतिविधियों को सुनकर प्रसन्न होते हैं और मैथुन, शराब, षी तथा मांस का भोग करके समय का अपव्यय करते हैं। यह *गृहस्थ* जीवन न होकर आसुरी जीवन होता है। किन्तु कृष्णभावनामृत आन्दोलन विश्व भर में फैले हुए अपने केन्द्रों में ऐसे पतित तथा निन्दनीय व्यक्तियों को कृष्ण के विषय में श्रवण करने का अवसर प्रदान करता है। स्वप्न में हम मैत्री तथा प्रेम का समाज बना लेते हैं, किन्तु जब हम जागते हैं, तो देखते हैं कि सब छूमन्तर हो गया। इसी प्रकार मनुष्य का समाज, परिवार तथा प्रेम भी स्वप्न हैं और मनुष्य के मरते ही यह स्वप्न समाप्त हो जाता है। इसीलिए मनुष्य चाहे सूक्ष्म रूप में या स्थूल रूप में स्वप्न देखे, ऐसे सारे स्वप्न मिथ्या तथा क्षणिक होते हैं। मनुष्य का असली कार्य तो यह समझना है कि वह आत्मा है ( *अहं ब्रह्मास्मि* )। अत: उसके कार्यकलाप भिन्न होने चाहिए तभी वह सुखी हो सकता है। *ब्रह्मभूत: प्रसन्नात्मा न शोचति न काङ्क्षति।* *सम: सर्वेषु भूतेषु मद्भङ्क्षक्त लभते पराम्॥* ''जो दिव्य पद पर स्थित है, उसे तुरन्त ही परब्रह्म का साक्षात्कार हो जाता है और वह पूर्णतया प्रसन्न हो जाता है। वह न तो कभी पछताता है न किसी चीज की इच्छा करता है। वह समस्त जीवों पर समान ²ष्टि रखता है। उस अवस्था में वह मेरी शुद्ध भक्ति प्राप्त करता है।ÓÓ ( *भगवद्गीता* १८.५४) भक्ति में लगा हुआ व्यक्ति सरलता से भौतिकतावादी जीवन के स्वप्न से मुक्त हो जाता है।  