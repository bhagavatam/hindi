**यावद्भ्रियेत जठरं तावत्स्वत्वं हि देहिनाम् ।** **अधिकं योऽभिमन्येत स स्तेनो दण्डमर्हति ॥ ८॥** 

**शब्दार्थ** 

**यावत्—** **जितना** **; भ्रियेत—** **भरा जा सकता है** **; जठरम्—** **पेट** **; तावत्—** **उतना** **; स्वत्वम्—** **स्वामित्व** **; हि—** **निश्चय ही** **; देहिनाम्—** **जीवों का** **; अधिकम्—** **इससे अधिक** **; य:—** **जो** **; अभिमन्येत—** **स्वीकार कर सकता है** **; स:—** **वह** **; स्तेन:—** **चोर** **; दण्डम्—** **दण्ड** **के** **; अर्हति—** **योग्य है।** **.** 

**शरीर के पालन के लिए जितने धन की आवश्यकता हो उतने के स्वामित्व का ही अधिकार** **रखना चाहिए, किन्तु जो इससे अधिक का स्वामी बनने की कामना करता है उसे चोर मानना** **चाहिए और प्रकृति के नियमों द्वारा दण्डनीय है।** **तात्पर्य :** ईश्वर की कृपा से हमें कभी कभी काफी मात्रा में अन्न मिल जाता है, अथवा सहसा कहीं से अन्न-दान प्राप्त हो जाता है या व्यापार में अप्रत्याशित लाभ हो जाता है। इस प्रकार हमें आवश्यकता से अधिक धन मिल सकता है। तो फिर उसको किस प्रकार खर्च किया जाये? बैक में बचत बढ़ाने के लिए धन का संग्रह करने की आवश्यकत्ताा चाहिए। *भगवद्गीता* (१६.१३) में ऐसी प्रकृति को आसुरी कहा गया है— *इदमद्य मया लब्धमिमं प्राप्स्ये मनोरथम्।* *इदमस्तीदमपि मे भविष्यति पुनर्धनम्॥* आसुरी लोग सोचते हैं ''आज मेरे पास इतना धन है और अपनी योजनाओं के अनुसार मैं और अधिक धन प्राप्त कर लूँगा। इस समय मेरे पास इतना है और भविष्य में यह इससे भी अधिक हो जाएगा।ÓÓ असुर को तो इसी की चिन्ता रहती है कि आज बैक में मेरा कितना धन है और कल यह कैसे बढ़ पाएगा, किन्तु शाषों द्वारा या वर्तमान युग में सरकार द्वारा धन के अनियंत्रित संग्रह की अनुमति नहीं दी जाती है। वास्तव में जिसके पास अपनी आवश्यकता से अधिक धन हो उसे इस धन को कृष्ण पर खर्च करना चाहिए। वैदिक सवयता के अनुसार इस अतिरिक्त धन को कृष्णभावनामृत आन्दोलन को दे दिया जाना चाहिए, जैसाकि स्वयं भगवान् ने *भगवद्गीता* (९.२७) में आदेश दिया है— *यत्करोषि यदश्नासि यज्जुहोषि ददासि यत्।* *यत्तपस्यसि कौन्तेय तत्कुरुष्व मदर्पणम्॥* ''हे कुन्तीपुत्र! तुम जो भी करो, जो भी खाओ, जो भी भेंट करो तथा दान में दो और जितनी भी तपस्याएँ करो, उन सबों को मेरी भेंट के रूप में करो।ÓÓ गृहस्थों को अपना अतिरिक्त धन कृष्णभावनामृत आन्दोलन के लिए ही खर्च करना चाहिए। गृहस्थों को चाहिए कि वे विश्व भर में भगवान् के मन्दिरों के निर्माण तथा *भगवद्गीता* या कृष्णभावनामृत के प्रचार के लिए दान दें। *शृण्वन् भगवतोऽभीक्ष्णम् अवतारकथामृतम्।* शाषों में— पुराणों तथा अन्य वैदिक साहित्य में—भगवान् के दिव्य कार्यकलापों का वर्णन करने वाली अनेक कथाएँ हैं जिन्हें हर एक को पुन: पुन: सुनना चाहिए। उदाहरणार्थ, मान लो कि हम प्रतिदिन पूरी *भगवद्गीता* के अठारह: अध्यायों का पाठ करते हैं, तो हमें प्रत्येक बार नयी व्यालया मिलेगी। दिव्य साहित्य का यही गुण है। इसीलिए कृष्णभावनामृत आन्दोलन मनुष्य को अवसर प्रदान करता है कि वह अपनी अतिरिक्त आय को कृष्णभावनामृत के प्रसार द्वारा सारे मानव समाज के लाभ हेतु व्यय करे। विशेष रूप से भारत में ऐसे सैकड़ों हजारों मन्दिर हैं जिन्हें समाज के उन धनी लोगों ने बनवाया है, जो न तो चोर कहलाना चाहते थे और न ही दण्डित होना चाहते थे। यह श्लोक अत्यन्त महत्त्वपूर्ण है। जैसाकि बताया गया है, जो आवश्यकता से अधिक धन का संग्रह करता है, वह चोर है और प्रकृति के नियमों द्वारा दण्डित होगा। जो व्यक्ति आवश्यकता से अधिक धन जोड़ लेता है, वह अधिकाधिक भौतिक सुविधाओं का भोग करना चाहता है। भौतिकतावादी व्यक्ति अनेक कृति्रम आवश्यकताएं उत्पन्न करते हैं और उनके प्रलोभन में आकर और अधिक धन संग्रह करने का यत्न करते हैं। आधुनिक आॢथक विकास की यही विचारधारा है। प्रत्येक व्यक्ति धन कमाने में लगा हुआ है और यह धन बैंक में रखा जाता है। तब बैंक द्वारा यह धन जनता को दिया जाता है। इस प्रकार के चक्र में प्रत्येक व्यक्ति अधिकाधिक धन पाने में लगा हुआ है, जिससे मानव जीवन का आदर्श लक्ष्य खोया जा रहा है। संक्षेप में यह कहा जा सकता है कि प्रत्येक व्यकि्त चोर है अतएव वह दण्डनीय है। जन्म-मृत्यु के चक्र में प्रकृति के नियमों द्वारा दण्ड मिलता है। कोई भी व्यक्ति भौतिक इच्छाओं से पूरी तरह सन्तुष्ट होकर नहीं मरता, क्योंकि ऐसा सश्भव नहीं है। अतएव मृत्यु के समय मनुष्य अत्यधिक दुखी रहता है, क्योंकि वह अपनी इच्छाएँ पूरी नहीं कर पाता। तब प्रकृति के नियम के अनुसार उसे दूसरा शरीर मिलता है, जिससे वह अपनी अपूर्ण इच्छाएँ पूरी कर सके। वह दूसरा जन्म लेकर दूसरा शरीर धारण करके स्वेच्छा से जीवन के ताप-त्रय स्वीकार करता है।  