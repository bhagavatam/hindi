**ब्राह्मण: सम²क्शान्तो दीनानां समुपेक्षक: ।** **स्रवते ब्रह्म तस्यापि भिन्नभाण्डात्पयो यथा ॥ ४१॥** 

**शब्दार्थ** 

**ब्राह्मण:—** **ब्राह्मण** **; सम-²क्—** **समदर्शी** **; शान्त:—** **शान्ति-प्रिय** **; दीनानाम्—** **निर्धनों का** **; समुपेक्षक:—** **सर्वथा उपेक्षा** **करनेवाला** **; स्रवते—** **रिस जाता है** **; ब्रह्म—** **आत्म-बल** **; तस्य—** **उसका** **; अपि—** **निश्चय ही** **; भिन्न-भाण्डात्—** **फूटे बर्तन से** **;** **पय:—** **जल** **; यथा—** **जिस प्रकार।** **.** 

**ऋषिगण सोचने लगे कि यद्यपि ब्राह्मण शान्त और समदर्शी होने के कारण निष्पक्ष होता है,** **तो भी उसका कर्तव्य है कि वह दीनों की उपेक्षा न करे। ऐसा करने से उसका आत्मबल उसी** **प्रकार घट जाता है, जिस प्रकार फूटे बर्तन से पानी रिस जाता है।** **तात्पर्य :** मानव समाज का सर्वोच्च वर्ग होने के कारण ब्राह्मण अधिकांशत: भक्त होते हैं। वे आध्यात्मिक प्रगति के कार्यों में व्यस्त रहने के कारण सामान्यत: इस भौतिक जगत में होनेवाली घटनाओं से अनजान रहते हैं। तो भी, जब मानव समाज पर कोई विपदा आती है, तो वे निष्पन्न नहीं रह सकते। यदि वे पीडि़त मानव समाज के उद्धार के लिए कुछ नहीं कर पाते तो यह कहा जाता है कि ऐसी उपेक्षा से उनका आत्मज्ञान घटता है। यद्यपि लगभग सभी ऋषि-मुनि अपने व्यक्तिगत लाभ के लिए हिमालय जाते हैं, किन्तु प्रह्लाद महाराज ने कहा है कि वे एकमात्र मुकि्त नहीं चाहते थे। उन्होंने तब तक प्रतीक्षा करने का संकल्प किया जब तक कि संसार की समस्त पतित-आत्माएँ मुक्त न हो जाँय। ब्राह्मण अपनी उन्नत अवस्था में वैष्णव कहलाते हैं। ब्राह्मण भी दो प्रकार के होते हैं—ब्राह्मण- पंडित और ब्राह्मण-वैष्णव। योग्य ब्राह्मण निस्सन्देह अत्यन्त विद्वान् होता है, किन्तु जब उसका ज्ञान भगवान् को समझने की दिशा में अग्रसर होता है, तो वह ब्राह्मण-वैष्णव बन जाता है। जब तक वह वैष्णव नहीं बन जाता, तब तक ब्राह्मण संस्कृति में उसकी सिद्धि अधूरी रहती है। उन साधु पुरुषों ने बहुत ही सोच-विचार करके देखा कि यद्यपि राजा वेन पापी हैं किन्तु वह ध्रुव महाराज के वंश में उत्पन्न है, अत: इस कुल के वीर्य का संरक्षण भगवान् केशव ही कर सकेंगे। अत: साधु पुरुषों ने इस स्थिति से निपटने के लिए कुछ कदम उठाने चाहे। राजा के अभाव में सभी कुछ अस्तव्यस्त हो चुका था।  