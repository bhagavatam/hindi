**त्रिवर्गं नातिकृच्छ्रेण भजेत गृहमेध्यपि ।** **यथादेशं यथाकालं यावद्दैवोपपादितम् ॥ १०॥** 

**शब्दार्थ** 

**त्रि-वर्गम्—** **तीन सिद्धान्त, धर्म, अर्थ तथा काम** **; न—** **नहीं** **; अति-कृच्छ्रेण—** **कठिन प्रयत्न के द्वारा** **; भजेत—** **सश्पन्न करे** **; गृह-** **मेधी—** **गृहस्थ जीवन में ही रुचि रखने वाला व्यक्ति** **; अपि—** **यद्यपि** **; यथा-देशम्—** **स्थान के अनुसार** **; यथा-कालम्—** **समय के** **अनुसार** **; यावत्—** **जो भी** **; दैव—** **भगवत्कृपा से** **; उपपादितम्—** **प्राप्त।** **.** 

**यदि कोई ब्रह्मचारी, संन्यासी या वानप्रस्थ न होकर मात्र गृहस्थ हो तो भी उसे धर्म, अर्थ या** **काम के लिए अधिक श्रम नहीं करना चाहिए। यहाँ तक कि गृहस्थ जीवन में भी स्थान तथा** **काल के अनुसार न्यूनतम प्रयास से जो कुछ भगवत्कृपा से उपलब्ध हो जाये, उसी से अपना** **जीवन-यापन करते हुए सन्तुष्ट रहना चाहिए। मनुष्य को अपने आपको उग्र कर्म में नहीं लगाना** **चाहिए।** **तात्पर्य :** मानव जीवन में चार सिद्धान्तों की पूॢत होनी चाहिए— *धर्म, अर्थ, काम* तथा *मोक्ष* । सर्वप्रथम मनुष्य को विभिन्न विधि-विधानों का पालन करते हुए धाॢमक बनना चाहिए और तब अपने परिवार के पालन हेतु एवं अपनी इन्द्रियों की तृप्ति के लिए कुछ धन कमाना चाहिए। इन्द्रियतृप्ति के लिए सबसे महत्त्वपूर्ण संस्कार विवाह है क्योंकि सश्भोग या मैथुन भौतिक शरीर की प्रमुख आवश्यकता है। *यन्मैथुनादि गृहमेधि सुखं हि तुच्छम्।* मैथुन यद्यपि जीवन की अत्यन् उन्नत आवश्यकता नहीं है, लेकिन भौतिक प्रवृत्तियों के कारण पशु और मनुष्य दोनों में ही कुछ न कुछ इन्द्रियतृप्ति की आवश्यकता पड़ती है। मनुष्य को वैवाहिक जीवन से तुष्ट रहना चाहिए और अतिरिक्त इन्द्रियतृप्ति या विषयी जीवन में शक्ति व्यय नहीं करनी चाहिए। जहाँ तक आॢथक विकास की बात है, यह उत्तरदायित्व वैश्यों तथा गृहस्थों पर छोड़ देना चाहिए। मानव समाज को वर्णों तथा आश्रमों में विभाजित होना चाहिए—ब्राह्मण, क्षत्रिय, वैश्य, शूद्र, ब्रह्मचर्य, गृहस्थ, वानप्रस्थ तथा संन्यास। गृहस्थों के लिए आॢथक विकास आवश्यक है। ब्राह्मण गृहस्थों को *अध्ययन, अध्यापन, यजन* तथा *याजन* के जीवन से सन्तुष्ट रहना चाहिए। ब्राह्मण को ये कार्य पारिश्रमिक लिए बिना करने चाहिए किन्तु जिस व्यकि्त को वह मनुष्य बनने की शिक्षा दे उससे वह दान ले सकता है। जहाँ तक क्षत्रियों का सश्बन्ध है, वे पृथ्वी के राजा माने जाते हैं और पृथ्वी का वितरण वैश्यों में कृषि कार्यों, गोरक्षा तथा व्यापार के लिए होना चाहिए। शूद्रों को कार्य करना चाहिए। कभी-कभी उन्हें वष निर्माताओं, बुनकरों, लुहारों, सुनारों इत्यादि के वृत्तिपरक कार्यों में लगना चाहिए या फिर अन्न उत्पादन करने के कठिन श्रम में लगना चाहिए। ये वे विभिन्न वृत्तिपरक कर्तव्य हैं जिन्हें जीविकोपार्जन के लिए मनुष्यों को करना चाहिए और इसी तरह मानव समाज को सीधा-सादा होना चाहिए। किन्तु इस समय प्रत्येक व्यकि्त तकनीकी विकास में लगा हुआ है, जिसे *भगवद्गीता* में *उग्र कर्म* अर्थात् अत्यन्त कठिन प्रयास कहा गया है। यही उग्र कर्म मानव मस्तिष्क के अन्दर क्षोभ का कारण है। मनुष्य नाना पापपूर्ण कार्यों में व्यस्त रहते हैं और कसाईघर, मदिरालय तथा सिगरेट फैक्टरियाँ खोल कर तथा इन्द्रिय-भोग के लिए रात्रि क्लब एवं अन्य प्रतिष्ठान खोलकर अपने को पतित बनाते हैं। इस प्रकार वे अपने जीवन को बर्बाद कर देते हैं। निस्सन्देह, इन सारे कार्यों में गृहस्थ फँसते हैं, अतएव यहाँ पर *अपि* शब्द के प्रयोग द्वारा यह सलाह दी गई है कि गृहस्थ होते हुए भी मनुष्य को अपने आप को उग्र कर्म में नहीं लगाना चाहिए। मनुष्य की जीविका के साधन अत्यन्त सरल होने चाहिए। जो गृहस्थ नहीं है अर्थात् ब्राह्मचारी वानप्रस्थ और संन्यासी हैं, उन्हें आध्यात्मिक जीवन में प्रगति के अतिर्क्ति और कुछ नहीं करना होता है। इस का अर्थ यह हुआ कि सारी जनसंलया के तीन चौथाई लोगों के इन्द्रियतृप्ति छोड़कर मात्र कृष्णभावनामृत की प्रगति में लग जाना चाहिए। केवल एक चौथाई जनसंलया को गृहस्थ होना चाहिए और उसे भी सीमित इन्द्रियतृप्ति के नियमों के अनुसार रहना चाहिए। गृहस्थों, वानप्रस्थों, ब्रह्मचारियों तथा संन्यासियों को कृष्णभावनाभावित बनने में ही सारी शक्ति लगा देनी चाहिए। इस प्रकार की सवयता *दैववर्णाश्रम* कहलाती है। कृष्णभावनामृत आन्दोलन का एक उद्देश्य दैववर्णाश्रम की स्थापना करना है, तथाकथित *वर्णाश्रम* को प्रोत्साहित करना नहीं जो मानव समाज द्वारा वैज्ञानिक विधि से व्यवस्थित प्रयासों के अनुसार नहीं होता।  