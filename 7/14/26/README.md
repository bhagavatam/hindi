**सरांसि पुष्करादीनि क्षेत्राण्यर्हाश्रितान्युत ।** **कुरुक्षेत्रं गयशिर: प्रयाग: पुलहाश्रम: ।** **नैमिषं फाल्गुनं सेतु: प्रभासोऽथ कुशस्थली ॥ ३०॥** **वाराणसी मधुपुरी पश्पा बिन्दुसरस्तथा ।** **नारायणाश्रमो नन्दा सीतारामाश्रमादय: ॥ ३१॥** **सर्वे कुलाचला राजन्महेन्द्रमलयादय: ।** **एते पुण्यतमा देशा हरेरर्चाश्रिताश्च ये ॥ ३२॥** **एतान्देशान्निषेवेत श्रेयस्कामो ह्यभीक्ष्णश: ।** **धर्मो ह्यत्रेहित: पुंसां सहस्राधिफलोदय: ॥ ३३॥** 

**शब्दार्थ** 

**सरांसि—** **झीलें** **; पुष्कर-आदीनि—** **यथा पुष्कर** **; क्षेत्राणि—** **पवित्र स्थान (यथा कुरुक्षेत्र, गया क्षेत्र तथा जगन्नाथपुरी)** **; अर्ह—** **पूज्य साधु पुरुषों के लिए** **; आश्रितानि—** **आश्रय** **; उत—** **विलयात** **; कुरुक्षेत्रम्—** **विशेष पवित्र स्थान (धर्मक्षेत्र)** **; गय-शिर:—** **गया नामक स्थान जहाँ गयासुर ने भगवान् विष्णु के चरणकमलों में शरण ग्रहण की** **; प्रयाग:—** **गंगा तथा यमुना नामक दो** **पवित्र नदियों के संगम पर स्थित इलाहाबाद** **; पुलह-आश्रम:—** **पुलह मुनि का निवास स्थान** **; नैमिषम्—** **नैमिषारण्य (लखनऊ के** **पास)** **; फाल्गुनम्—** **वह स्थान जहाँ फाल्गु नदी बहती है** **; सेतु:—** **सेतुबन्ध जहाँ भगवान् रामचन्द्र ने भारत तथा लंका के मध्य** **पुल बनाया था** **; प्रभास:—** **प्रभास क्षेत्र** **; अथ—** **तथा** **; कुश-स्थली—** **द्वारावती या द्वारका** **; वाराणसी—** **बनारस** **; मधु-पुरी—** **मथुरा** **; पश्पा—** **वह स्थान जहाँ पश्पा सरोवर है** **; बिन्दु-सर:—** **वह स्थान जहाँ विन्दु सरोवर है** **; तथा—** **वहाँ** **; नारायण-आश्रम:—** **बदरिकाश्रम** **; नन्दा—** **वह स्थान जहाँ नन्दा नदी बहती है** **; सीता-राम—** **भगवान् रामचन्द्र तथा माता सीता का** **; आश्रम-** **आदय:—** **शरण स्थलियाँ तथा चित्रकूट** **; सर्वे—** **सभी (स्थान)** **; कुलाचला:—** **पहाड़ी स्थल** **; राजन्—** **हे राजा** **; महेन्द्र—** **महेन्द्र** **;** **मलय-आदय:—** **तथा मलयाचल आदि** **; एते—** **ये सभी** **; पुण्य-तमा:—** **अत्यन्त पवित्र** **; देशा:—** **स्थान** **; हरे:—** **भगवान् के** **; अर्च-** **आश्रिता:—** **जहाँ राधाकृष्ण का अर्चाविग्रह पूजा जाता है (यथा अमरीका के न्यूयार्क, लास ऐंजिलिस तथा सैनफ्रांसिस्को जैसे** **बड़े-बड़े शहर और लन्दन, पेरिस जैसे यूरोपीय शहर या जहाँ भी कृष्णभावनामृत के केन्द्र हैं)** **; च—** **भी** **; ये—** **जो** **; एतान्** **देशान्—** **इन देशों को** **; निषेवेत—** **पूजा करे या देखने जाए** **; श्रेय:-काम:—** **कल्याणकामी** **; हि—** **निस्सन्देह** **; अभीक्ष्णश:—** **पुन:** **पुन:** **; धर्म:—** **धाॢमक कार्य** **; हि—** **जिससे** **; अत्र—** **इन स्थानों में** **; ईहित:—** **सश्पन्न किया गया** **; पुंसाम्—** **पुरुषों का** **; सहस्र-** **अधि—** **एक हजार गुणा से अधिक** **; फल-उदय:—** **प्रभावशाली।** **.** 

**पुष्कर जैसे पवित्र सरोवर तथा वे स्थान जहाँ साधु पुरुष रहते हैं यथा कुरुक्षेत्र, गया, प्रयाग,** **पुलहाश्रम, नैमिषारण्य, फाल्गु नदी का तट, सेतुबन्ध, प्रभास, द्वारका, वाराणसी, मथुरा, पश्पा,** **बिन्दु सरोवर, बदरिकाश्रम (नारायणाश्रम), वे स्थान जहाँ से होकर नन्दा नदी बहती है, वे** **स्थल जहाँ भगवान् रामचन्द्र तथा माता सीता ने शरण ली, यथा चित्रकूट तथा महेन्द्र और मलय** **नामक पहाड़ी क्षेत्र भी—इन सभी स्थानों को अत्यन्त पवित्र एवं पुण्य माना जाता है। इसी प्रकार** **भारत के बाहर के स्थान जहाँ कृष्णभावनामृत आन्दोलन के केन्द्र हैं और जहाँ राधाकृष्ण** **अर्चाविग्रह पूजे जाते हैं, उन स्थानों में आध्यात्मिक रूप से बढऩे-चढऩे की इच्छा रखने वाले** **व्यक्तियों को जाना चाहिए और उनकी पूजा करनी चाहिए। जो आध्यात्मिक जीवन में आगे** **बढऩा चाहता है, वह इन सारे स्थानों की यात्रा कर सकता है और अनुष्ठान कर सकता है,** **जिससे अन्य स्थानों में सश्पन्न किये गये उन्हीं कृत्यों से हजार गुना अच्छे फल प्राप्त हो सकते हैं।** **तात्पर्य :** इन श्लोकों में तथा श्लोक २९ में एक ही बात बलपूर्वक कही गई है— *हरेरर्चाश्रिताश्च ये*  या *हरेरर्चा।* दूसरे शब्दों में, जिस स्थान पर भगवान् के अर्चाविग्रह की पूजा की जाती है, वह अत्यन्त महत्त्वपूर्ण होता है। कृष्णभावनामृत आन्दोलन विश्व भर के लोगों को अपने इस्कॉन केन्द्रों के माध्यम से कृष्णभावनामृत ग्रहण करने का अवसर प्रदान कर रहा है, क्योंकि इन केन्द्रों में लोग अर्चाविग्रह की पूजा कर सकते हैं और हरे कृष्ण महामंत्र का कीर्तन करके हजारों गुना अच्छी तरह से लाभ उठा सकते हैं। मानव समाज के लिए यह सर्वश्रेष्ठ कल्याण-कार्य है। यही श्री चैतन्य महाप्रभु का सन्देश था। उन्होंने *चैतन्य भागवत* (अन्त्य ४.१२६) में इसकी भविष्यवाणी की थी— *पृथिवीते आछे यत नगरादिग्राम* *सर्वत्र प्रचार हैबे मोर नाम* श्री चैतन्य महाप्रभु चाहते थे कि हरे कृष्ण आन्दोलन अर्चाविग्रहों की स्थापना करके विश्व के प्रत्येक ग्राम तथा नगर में फैल जाये जिससे प्रत्येक व्यक्ति इस आन्दोलन का लाभ उठाए और उनका आध्यात्मिक जीवन सर्व कल्याणमय हो जाये। आध्यात्मिक जीवन के बिना कुछ भी कल्याणप्रद नहीं है। *मोघाशा मोघकर्माणो मोघज्ञाना विचेतस:* ( *भगवद्गीता* ९.१२)। कृष्णभावनाभावित हुए बिना कोई भी व्यक्ति सकाम कर्मों में अथवा ज्ञान में सफल नहीं हो सकता। जैसी कि शाषों में संस्तुति की गई है, हर एक को कृष्णभावनामृत आन्दोलन में भाग लेने तथा आध्यात्मिक जीवन के महत्त्व को समझने में रुचि लेनी चाहिए।  