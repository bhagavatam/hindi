**पुरुषेष्वपि राजेन्द्र सुपात्रं ब्राह्मणं विदु: ।** **तपसा विद्यया तुष्ट्या धत्ते वेदं हरेस्तनुम् ॥ ४१॥** 

**शब्दार्थ** 

**पुरुषेषु—** **पुरुषों में** **; अपि—** **निस्सन्देह** **; राज-इन्द्र—** **हे नृपश्रेष्ठ** **; सु-पात्रम्—** **श्रेष्ठ पुरुष** **; ब्राह्मणम्—** **योग्य ब्राह्मण को** **; विदु:—** **जानना चाहिए** **; तपसा—** **तपस्या से** **; विद्यया—** **विद्या से** **; तुष्ट्या—** **तथा तुष्टि से** **; धत्ते—** **धारण करता है** **; वेदम्—** **वेद नामक दिव्य** **ज्ञान** **; हरे:—** **भगवान् का** **; तनुम्—** **शरीर या अभिव्यक्ति।** **.** 

**हे राजन्, सभी पुरुषों में सुयोग्य ब्राह्मण को इस संसार में सर्वोत्तम मानना चाहिए क्योंकि** **वह तपस्या, वैदिक अध्ययन तथा संतुष्टिï द्वारा भगवान् का प्रतिरूप बन जाता है।** **तात्पर्य :** हमें वेदों से पता चलता है कि भगवान् परम पुरुष हैं 

; 

प्रत्येक जीव व्यष्टि पुरुष है और भगवान् कृष्ण परम पुरुष हैं। वैदिक ज्ञान में पटु तथा दिव्य विषयों में पारंगत ब्राह्मण भगवान् का प्रतिनिधि होता है। अतएव मनुष्य को ऐसे ब्राह्मण या वैष्णव की पूजा करनी चाहिए। वैष्णव ब्राह्मण से श्रेष्ठ होता है, क्योंकि ब्राह्मण इतना ही जानता है कि वह ब्रह्म है, पदार्थ नहीं, किन्तु वैष्णव यह जानता है कि वह न केवल ब्रह्म है, अपितु परब्रह्म का नित्य दास भी है। अतएव वैष्णव की पूजा मनि्दर में की जाने वाली अर्चाविग्रह की पूजा से श्रेष्ठ होती है। विश्वनाथ चक्रवर्ती ठाकुर कहते हैं— *साक्षाद्* *धरित्वेन समस्तशाषै:* —सारे शाषों में गुरु को भगवान् के समान माना जाता है, जो ब्राह्मणों में श्रेष्ठ या श्रेष्ठ वैष्णव होता है। किन्तु इसका अर्थ यह नहीं है कि वैष्णव अपने को ईश्वर मानता है, क्योंकि यह अपराध है। यद्यपि ब्राह्मण या वैष्णव को भगवान् के ही समान प्राणी माना जाता है, किन्तु ऐसा भक्त भगवान् का सदा आज्ञाकारी दास बना रहता है और कभी भी उस प्रतिष्ठा का भोग नहीं करना चाहता जो उसे भगवान् का प्रतिनिधि होने के कारण प्राप्त हो सकती है।  