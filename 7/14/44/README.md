**तस्य वंश्यास्तु नैषादा गिरिकाननगोचरा: ।** **येनाहरज्जायमानो वेनकल्मषमुल्बणम् ॥ ४६॥** 

**शब्दार्थ** 

**तस्य—** **उसके (निषाद के)** **; वंश्या:—** **वंशज** **; तु—** **तब** **; नैषादा:—** **नैषाद नामक** **; गिरि-कानन—** **पहाडिय़ों तथा जंगलों** **;** **गोचरा:—** **निवासी** **; येन—** **क्योंकि** **; अहरत्—** **स्वयं धारण किया** **; जायमान:—** **उत्पन्न होकर** **; वेन—** **राजा वेन का** **; कल्मषम्—** **समस्त प्रकार के पाप** **; उल्बणम्—** **अत्यन्त भयानक।** **.** 

**जन्म होते ही उसने (निषाद ने) राजा वेन के समस्त पापपूर्ण कृत्यों के फलों को स्वयं** **धारण कर लिया। इसलिए यह निषाद जाति सदैव पापपूर्ण कृत्यों में—यथा चोरी, डाका तथा** **शिकार में—लगी रहती है। फलत: इन्हें पर्वतों तथा जंगलों में ही रहने दिया जाता है।** **तात्पर्य :** नैषादों को नगरों तथा कस्बों में नहीं रहने दिया जाता क्योंकि ये स्वभाव से पापी होते हैं। फलत: इनके शरीर कुरूप होते हैं और इनके पेशे भी पापमय होते हैं। लेकिन हमें यह जान लेना चाहिए कि इन पापी मनुष्यों (कभी-कभी इन्हें किरात कहा जाता है) का भी कभी-कभी किसी शुद्ध भक्त की कृपा से उद्धार हो जाता है और वे सर्वोच्च वैष्णव पद को प्राप्त कर लेते हैं। भगवान् की दिव्य प्रेमाभक्ति से चाहे कोई कितना ही पापी क्यों न हो भगवान् के धाम जाने का पात्र बन जाता है। उसे केवल भक्तियोग द्वारा समस्त कल्मष से मुक्त होना होता है। इस प्रकार प्रत्येक व्यक्ति भगवान् के धाम जाने का पात्र बन सकता है। भगवान् ने स्वयं *भगवद्गीता* (९.३२) में इसकी पुष्टि की है। *मां हि पार्थ व्यपाश्रित्य येऽपि स्यु: पापयोनय:।* *षियो वैश्यास्तथा शूद्रास्तेऽपि यान्ति परां गतिम्॥* ''हे पार्थ! मेरी शरण में आकर तो पापयोनि वाले, षी, वैश्य और शूद्र भी परम गति को प्राप्त होते हैं।ÓÓ *इस प्रकार* श्रीमद्भागवत *के चतुर्थ स्कन्ध के अन्तर्गत ''राजा वेन की कथाÓÓ नामक चौदहवें* *अध्याय के भक्तिवेदान्त तात्पर्य पूर्ण हुए।* 