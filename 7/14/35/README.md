**नन्वस्य ब्राह्मणा राजन्कृष्णस्य जगदात्मन: ।** **पुनन्त: पादरजसा त्रिलोकीं दैवतं महत् ॥ ४२॥** 

**शब्दार्थ** 

**ननु—** **लेकिन** **; अस्य—** **उसका** **; ब्राह्मणा:—** **योग्य ब्राह्मण** **; राजन्—** **हे राजा** **; कृष्णस्य—** **भगवान् कृष्ण द्वारा** **; जगत्-आत्मन:—** **जो सारी सृष्टि के जीवन तथा आत्मा हैं** **; पुनन्त:—** **पवित्र करते हुए** **; पाद-रजसा—** **चरणकमलों की धूल से** **; त्रि-लोकीम्—** **तीनों** **लोक को** **; दैवतम्—** **पूज्य** **; महत्—** **अत्यन्त महान्।** **.** 

**हे राजा युधिष्ठिर, ऐसे ब्राह्मण जो विशेषत: पूरे विश्व में भगवान् की महिमा के प्रचार में लगे** **रहते हैं, सारी सृष्टि के आत्मा भगवान् द्वारा मान्य और पूजित होते हैं। ब्राह्मण अपने प्रचार द्वारा** **तीनों लोकों को अपने चरणकमलों की धूलि से पवित्र बनाते हैं और इस तरह वे कृष्ण के भी** **पूज्य हैं।** **तात्पर्य :** जैसाकि *भगवद्गीता* (१८.६९) में भगवान् कृष्ण द्वारा स्वीकार किया गया है— *न च* *तस्मान् मनुष्येषु कश्चिन्मे प्रियकृत्तम:।* ब्राह्मण सारे जगत में कृष्णचेतना सश्प्रदाय का उपदेश देते हैं और यद्यपि वे भगवान् कृष्ण की पूजा करते हैं तथा भगवान् भी उन्हें पूज्य मानते हैं। यह अन्योन्याश्रित सश्बन्ध है। जिस प्रकार ब्राह्मण कृष्ण की पूजा करना चाहते हैं, उसी तरह कृष्ण ब्राह्मणों की पूजा करना चाहते हैं। अतएव निष्कर्ष यह निकला कि भगवान् की महिमा के प्रचार में लगे ब्राह्मणों तथा वैष्णवों की पूजा धर्मज्ञों, दार्शनिकों तथा सामान्य लोगों को करनी चाहिए। महाराज युधिष्ठिर के राजसूय यज्ञ में लाखों ब्राह्मण उपस्थित थे फिर भी उन्होंने अग्रपूजा के लिए कृष्ण को चुना। अतएव कृष्ण सदैव परम पुरुष हैं, किन्तु अपनी अहैतुकी कृपा से वे ब्राह्मणों को अपना सर्वप्रिय मानते हैं। *इस प्रकार श्रीमद्भागवत के सप्तम स्कन्ध के अन्तर्गत ''आदर्श पारिवारिक जीवनÓ नामक चौदहवें* *अध्याय के भक्तिवेदान्त तात्पर्य पूर्ण हुए।* 