**एवं स वीरप्रवर: संयोज्यात्मानमात्मनि ।** **ब्रह्मभूतो ²ढं काले तत्याज स्वं कलेवरम् ॥ १३॥** 

**शब्दार्थ** 

**एवम्—** **इस प्रकार** **; स:—** **उसने** **; वीर-प्रवर:—** **वीरों में श्रेष्ठ** **; संयोज्य—** **प्रयुक्त करके** **; आत्मानम्—** **मन को** **; आत्मनि—** **परमात्मा** **में** **; ब्रह्म-भूत:—** **मुक्त होकर** **; ²ढम्—** **²ढ़तापूर्वक** **; काले—** **समय आने पर** **; तत्याज—** **त्याग दिया** **; स्वम्—** **अपना** **; कलेवरम्—** **शरीर।** **.** 

**समय आने पर जब पृथु महाराज को अपना शरीर त्याग करना था उन्होंने अपने मन को** **²ढ़तापूर्वक** 

 

**श्रीकृष्ण के चरणकमलों में स्थिर कर लिया और इस प्रकार से ब्रह्मभूत अवस्था में** **स्थित होकर उन्होंने भौतिक शरीर त्याग दिया।** **तात्पर्य :** एक **** बंगाली कहावत के अनुसार जीवन में मनुष्य जितनी आध्यात्मिक उन्नति करता है, उसकी परीक्षा मृत्यु के समय होगी। *भगवद्गीता* (८.६) में भी इसकी पुष्टि हुई है— *यं यं वापि* *स्मरन्भावं त्यजत्यन्ते कलेवरम। तं तमेवैति कौन्तेय सदा तद्भावभावित:।* कृष्णभक्ति करने वाले जानते हैं कि उनकी परीक्षा मृत्यु के समय होनी है। यदि मरते समय भी कोई कृष्ण का स्मरण कर सकता है, तो उसे गोलोक वृन्दावन या कृष्णलोक मिलता है और इस प्रकार उसका जीवन सफल हो जाता है। पृथु महाराज जब कृष्ण के अनुग्रह से जान गये कि उनका काल निकट है, तो वे अत्यन्त आननि्दत हो उठे और ब्रह्मभूत अवस्था में योग-विधि का अवयास करते हुए अपना शरीर त्यागने के लिए सन्नद्ध हो गये। अगले श्लोकों में इसका पूरा वर्णन है कि स्वेच्छा से अपने शरीर को त्याग कर भगवान् के धाम को कैसे जाया जा सकता है। पृथु महाराज की भाँति मृत्यु के समय किये गये योगावयास से मनुष्य शारीरिक और मानसिक रूप से स्वस्थ होते हुए भी शरीर को जल्दी से त्याग सकता है। प्रत्येक भक्त शारीरिक तथा मानसिक रूप से स्वस्थ रहते हुए शरीर त्यागना चाहता है। राजा कुलशेखर ने भी *मुकुन्द-माला-स्तोत्र* में यही कामना व्यक्त की थी— *कृष्ण त्वदीयपदपंकज-पञ्जरान्तम्* *अद्यैव मे विशतु मानसराजहंस:।* *प्राण-प्रयाणसमये कफवातपित्तै:* *कण्ठावरोधन-विधौ स्मरणं कुतस्ते॥* राजा कुलशेखर स्वस्थ रहते हुए अपना शरीर छोडऩा चाहते थे, अत: उन्होंने श्रीकृष्ण से प्रार्थना की कि वे शरीर तथा मन से स्वस्थ रहते ही उन्हें तुरन्त मरने दें। जब मनुष्य मरता है, तो प्राय: वात, पित्त तथा कफ से उसका कण्ठ रुद्ध हो जाता है। चूँकि कण्ठ रुद्ध होने पर उच्चारण कर पाना दुष्कर हो जाता है, अत: श्रीकृष्ण की कृपा से ही मृत्यु के समय हरे-कृष्ण का जप हो पाता है। किन्तु अपने को मुक्तासन-स्थिति में रखकर योगी तुरन्त शरीर त्याग देता है और जिस लोक में चाहता है चला जाता है। सिद्ध योगी योग के बल से इच्छानुसार देह का त्याग कर सकता है।  