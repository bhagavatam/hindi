**ग्रीष्मे पञ्चतपा वीरो वर्षास्वासारषाण्मुनि: ।** **आकण्ठमग्न: शिशिरे उदके स्थण्डिलेशय: ॥ ६॥** 

**शब्दार्थ** 

**ग्रीष्मे—** **गर्मी की ऋतु में** **; पञ्च-तपा:—** **पाँच प्रकार के ताप** **; वीर:—** **वीर** **; वर्षासु—** **वर्षा ऋतु में** **; आसारषाट्—** **वर्षा की झड़ी** **की पहुँच में रहकर** **; मुनि:—** **मुनियों की तरह** **; आकण्ठ—** **गले तक** **; मग्न:—** **डूबे हुए** **; शिशिरे—** **जाड़े में** **; उदके—** **जल के** **भीतर** **; स्थण्डिले-शय:—** **फर्श पर लेटे हुए।** **.** 

**वानप्रस्थ के नियमों तथा ऋषियों-मुनियों के पदचिह्नों का अनुसरण करते हुए पृथु महाराज** **ने ग्रीष्म ऋतु में पञ्चाग्नियों का सेवन किया, वर्षा ऋतु में वे वर्षा की झड़ी में बाहर ही रहे और** **जाड़े की ऋतु में गले तक जल के भीतर खड़े रहे। वे भूमि पर बिना बिस्तर के सोते रहे।** **तात्पर्य :** जो भक्तियोग को स्वीकार नहीं कर सकते ऐसे ज्ञानी तथा योगी इस प्रकार की तपस्याएँ करते हैं। वे ऐसा इसलिए करते हैं जिससे भौतिक कल्मष से शुद्ध हो सकें। *पञ्च-तपा:* से पाँच प्रकार की अग्नियों का बोध होता है। इस विधि में मनुष्य को अग्नि के वृत्त के भीतर बैठना होता है, जिसकी लपटें चारों ओर से निकलती हैं और सिर के ऊपर से सूर्य सीधे दहकता रहता है। तपस्या के लिए निर्धारित *पञ्चतपा:* में से यह एक प्रकार है। इसी प्रकार वर्षा ऋतु में मनुष्य को वर्षा की झड़ी में रहना होता है और शीत ऋतु में गले तक ठंडे पानी में बैठना होता है। जहाँ तक बिस्तर का सवाल है, तपस्वी को भूमि पर लेटना होता है। ऐसी कठिन तपस्या का उद्देश्य पूर्ण पुरुषोत्तम भगवान् कृष्ण का भक्त बनना है। जैसा की अगले श्लोक में बताया गया है।  