**इन्द्रियेषु मनस्तानि तन्मात्रेषु यथोद्भवम् ।** **भूतादिनामून्युत्कृष्य महत्यात्मनि सन्दधे ॥ १७॥** 

**शब्दार्थ** 

**इन्द्रियेषु—** **इन्द्रियों में** **; मन:—** **मन** **; तानि—** **इन्द्रियों को** **; तत्-मात्रेषु—** **इन्द्रियों के पदार्थों में** **; यथा-उद्भवम्—** **जहाँ से उनकी** **उत्पत्ति हुई** **; भूत-आदिना—** **पाँचों तत्त्वों द्वारा** **; अमूनि—** **वे सारे इन्द्रिय पदार्थ (तन्मात्राएँ)** **; उत्कृष्य—** **बाहर निकाल कर** **;** **महति—** **महत्तत्व में** **; आत्मनि—** **अहंकार को** **; सन्दधे—** **लीन कर दिया।** **.** 

**उन्होंने स्थितियों के अनुसार मन को इन्द्रियों में और इन्द्रियों को इन्द्रियपदार्थों (तन्मात्राओं)** **में और अहंकार को समष्टि भौतिक शक्ति, महत् तत्त्व, में लीन कर दिया।** **तात्पर्य :** जहाँ तक अहंकार का प्रश्न है, सश्पूर्ण भौतिक शक्ति दो भागों में प्राप्त की जाती है— एक तो तमोगुण से विक्षुब्ध होकर तथा दूसरा रजोगुण तथा सतोगुण से विक्षुब्ध होकर। तमोगुण के विक्षोभ से पाँचों स्थूल तत्त्व उत्पन्न होते हैं। रजोगुण के विक्षोभ से मन और सतोगुण के विक्षोभ से मिथ्या अहंकार उत्पन्न होता है। मन की रक्षा एक विशेष देवता द्वारा होती है। कभी-कभी मन का अधीक्षक कोई देव या देवता भी माना जाता है। इस प्रकार समष्टि मन अर्थात् भौतिक देवता द्वारा नियंत्रित भौतिक मन इनि्द्रयों में लीन कर दिया गया। इनि्द्रयों को इनि्द्रय-पदार्थों (तन्मात्राओं) में लीन किया गया। इन्द्रिय पदार्थ हैं—रूप, स्वाद, गंध, शब्द इत्यादि। शब्द (नाद) ही इन्द्रिय-पदार्थों का चरम स्रोत है। मन इन्द्रियों द्वारा और इन्द्रियाँ तन्मात्राओं द्वारा आकॢषत हुईं और इन सबों को अन्त में आकाश में लीन कर दिया गया। सृष्टि इस प्रकार से सुनियोजित है कि कारण तथा कार्य एक के बाद एक आते रहते हैं। प्रलय प्रक्रिया में मूल कार्य एवं कारण समाहित रहता है। चूँकि भौतिक जगत में चरम कारण *महत् तत्त्व* है, अत: प्रत्येक वस्तु क्रमश: समाप्त होकर महत् तत्त्व में लीन हो गई। इसकी तुलना *शून्यवाद* से की जा सकती है, किन्तु यह तो असली आध्यात्मिक मन या चेतना को शुद्ध करने की विधि है। जब मन के समस्त भौतिक कल्मष धुल जाते हैं, तो शुद्ध चेतना काम करने लगती है। दिव्याकाश की ध्वनि लहरी (नाद) स्वत: ही समस्त कल्मषों को धो सकती है, जिसकी पुष्टि चैतन्य महाप्रभु ने की है— *चेतो-दर्पण-मार्जनम्।* समस्त भौतिक कल्मषों को मन से धो डालने के लिए हमें चैतन्य महाप्रभु की शिक्षा ग्रहण करनी चाहिए और हरे कृष्ण मंत्र का जप करना चाहिए। इस कठिन श्लोक का यही सारांश समझना चाहिए। ज्योंही जप की इस विधि से सारा भौतिक कल्मष धुल जाता है, त्योंही सारी इच्छाएँ तथा भौतिक कर्मों के फल लुप्त हो जाते हैं और असली शान्तिप्रद जीवन प्रारश्भ हो जाता है। इस कलियुग में इस श्लोक में वॢणत योग-विधि को सश्पन्न कर पाना अत्यन्त दुष्कर है। जब तक कोई ऐसे योग में पटु न हो, सर्वोत्तम यही है कि भगवान् श्री चैतन्य महाप्रभु की विधि को अपनाया जाये और यह विधि है *श्रीकृष्ण संकीर्तनम्।* इस प्रकार हरे कृष्ण, हरे कृष्ण, कृष्ण कृष्ण, हरे हरे, हरे राम, हरे राम, राम राम, हरे हरे, मंत्र के जप की सरल विधि से समस्त भौतिक कल्मषों से मुक्त हुआ जा सकता है। जिस तरह इस भौतिक संसार का प्रारश्भ भौतिक शब्द (नाद) से होता है उसी तरह आध्यात्मिक जीवन का प्रारश्भ आध्यात्मिक शब्द (नाद) से होता है।  