**स वञ्चितो बतात्मध्रुक्कृच्छ्रेण महता भुवि ।** **लब्ध्वापवग्र्यं मानुष्यं विषयेषु विषज्जते ॥ २८॥** 

**शब्दार्थ** 

**स:—** **वह** **; वञ्चित:—** **ठगा गया** **; बत—** **निश्चय ही** **; आत्म-ध्रुक्—** **अपने से ईष्र्या करने वाला** **; कृच्छ्रेण—** **कठिनाई से** **; महता—** **महान् कार्यों से** **; भुवि—** **इस संसार में** **; लब्ध्वा—** **पाकर** **; आपवग्र्यम्—** **मोक्ष का मार्ग** **; मानुष्यम्—** **मनुष्य के शरीर में** **; विषयेषु—** **इन्द्रियतृप्ति के कार्य में, वासनाओं में** **; विषज्जते—** **लगा रहता है।** **.** 

**जो मनुष्य इस संसार में अत्यन्त संघर्षमय कार्यों को सश्पन्न करने में लगा रहता है, और जो** **मनुष्य का शरीर पाकर** — **जो कि दुखों से मोक्ष प्राप्त करने का एक अवसर होता है** — **कठिन** **सकाम कार्यों को करता रहता है, तो उसे ठगा गया तथा अपने ही प्रति ईष्र्यालु समझना चाहिए।** **तात्पर्य :** इस संसार में लोग विभिन्न कार्यों में इसलिए लगे रहते हैं कि इन्द्रियतृप्ति में उन्हें थोड़ी सफलता प्राप्त हो ले। कर्मी जन अत्यधिक कठिन कर्मों को करने में व्यस्त रहते हैं और इसलिए वे बड़ी-बड़ी फैक्टरियाँ खोलते हैं, विशाल नगरों का निर्माण कराते हैं, बड़ी-बड़ी वैज्ञानिक खोजें करते हैं। दूसरे शब्दों में, वे उच्चतर लोकों को प्राप्त करने के लिए अत्यन्त महँगा त्याग करने में लगे रहते हैं। इसी प्रकार योगी ऐसे ही लक्ष्य की प्राप्ति के लिए योग की कठिन साधना करते हैं। ज्ञानी लोग भौतिक प्रकृति के फंदे से छूटने के लिए चिन्तन में मग्न रहते हैं। इस प्रकार हर व्यक्ति इन्द्रियों की तृप्ति के लिए कठिन से कठिन कार्य में संलग्न रहता है। किन्तु वे सभी इन्द्रिय तृप्ति में संलग्न माने जाते हैं, क्योंकि वे भौतिक अस्तित्व के लिए कोई न कोई सुविधा चाहते हैं। वास्तव में ऐसे कार्यों का फल क्षणिक होता है। जैसाकि श्रीकृष्ण ने स्वयं *भगवद्गीता* (७.२३) में घोषणा की है— *अन्तवत्तु फलं* *तेषाम्* —''(जो लोग देवताओं की पूजा करते हैं उनके) फल सीमित तथा क्षणिक हैं।ÓÓ इस तरह योगियों, कॢमयों तथा ज्ञानियों के कर्मों के फल क्षणिक हैं। यही नहीं, कृष्ण कहते हैं— *तद्भवत्यल्पमेधसाम्* —''वे केवल अल्प बुद्धि वाले मनुष्यों के लिए हैं।ÓÓ *विषय* शब्द इन्द्रियतृप्ति का सूचक है। कर्मी सीधे कहते हैं कि उन्हें इन्द्रियतृप्ति चाहिए। योगियों को भी इन्द्रियतृप्ति चाहिए, किन्तु ङ्क्षकचित उच्चकोटि की। वे योगावयास के द्वारा कुछ आश्चर्यचकित करने वाले करतब दिखाना चाहते हैं। इस प्रकार वे छोटे से छोटा या बड़े से बड़ा बनने में सफल होने का प्रयास करते हैं अथवा पृथ्वी जैसे लोक की सृष्टि कर दिखाना चाहते हैं या विज्ञानी बनकर अनेकानेक आश्चर्यजनक यंत्रों का आविष्कार करना चाहते हैं। इसी प्रकार ज्ञानी भी इन्द्रियतृप्ति में लगे रहते हैं, क्योंकि वे परमेश्वर से तादात्श्य चाहते रहते हैं। इस प्रकार इन सारे कर्मों का मुलय उद्देश्य कम या अधिक मात्रा में इन्द्रियतृप्ति रहता है। किन्तु भक्तजन इन्द्रियतृप्ति के कार्यों में व्यस्त नहीं होते। वे तो भगवान् की सेवा का अवसर प्राप्त करके संतुष्ट हो लेते हैं। यद्यपि वे सभी अवस्थाओं में सन्तुष्ट रहते हैं, तो भी उनके लिए ऐसा कुछ भी नहीं जिसे वे प्राप्त न कर सकते हों, क्योंकि वे भगवान् की शुद्ध भकि्त में लगे रहते हैं। देवताओं की पत्नियाँ इन्द्रियतृप्ति के लिए कर्म करने वालों को *वञ्चित* कहकर भत्र्सना करती हैं। जो इस प्रकार कर्म में लगे हैं, वे निस्सन्देह *आत्महा* अर्थात् अपनी हत्या आप करने वाले हैं। *श्रीमद्भागवत* (११.२०.१७) में कहा गया है— *नृदेहमाद्यं सुलभं सुदुर्लभं प्लवं सुकल्पं गुरुकर्णधारम्।* *मयानुकूलेन नभस्वतेरितं पुमान् भवाङ्क्षब्ध न तरेत् स आत्महा॥* जब मनुष्य को कोई विशाल सागर पार करना होता है, तो उसे एक सु²ढ़ नाव की आवश्यकता होती है। कहा जाता है कि अज्ञान रूपी सागर को पार करने के लिए मानव शरीर एक उत्तम नाव स्वरूप है। मनुष्य जीवन में गुरु अच्छे नाविक का काम करता है। श्रीकृष्ण की कृपा से अनुकूल हवाएँ भी मिल जाती हैं, जो श्रीकृष्ण के उपदेश तुल्य हैं। मनुष्य शरीर नाव है, श्रीकृष्ण के आदेश अनूकल हवाएँ हैं और गुरु नाविक है। गुरु जानता है कि पाल को कैसे साधा जाये कि हवा अनुकूल रहे और गन्तव्य तक नाव खे ले जाई जाये। किन्तु यदि इस अवसर का लाभ नहीं उठाया गया तो यह मनुष्य- जीवन वृथा नष्ट हो जाता है। समय तथा जीवन को नष्ट करना आत्म-घात जैसा है। इस श्लोक में *लब्ध्वापवग्र्यम्* शब्द महत्त्वपूर्ण है, क्योंकि श्री जीव गोस्वामी के अनुसार *आपवग्र्यम्*  अथवा मोक्ष का पथ निर्गुण ब्रह्म में लीन होना नहीं, अपितु सालोक्यादि सिदि्ध है, जिसका अर्थ है उस लोक को प्राप्त करना जिसमें भगवान् निवास करते हैं। मोक्ष पाँच प्रकार के हैं जिनमें से सायुज्य मुक्ति भी एक है, जिसका अर्थ है परमेश्वर में या निर्गुण ब्रह्म के तेज में लीन होना। चूँकि ब्रह्मतेज से भौतिक आकाश में गिरने की आशंका बनी रहती है, इसलिए श्रील जीव गोस्वामी उपदेश देते हैं कि इस मानव जन्म में मनुष्य का एकमात्र लक्ष्य भगवान् के धाम वापस जाना होना चाहिए। *स वञ्चित:* शब्द सूचित करते हैं कि एक बार मनुष्य जीवन प्राप्त कर लेने पर यदि वह भगवान् के धाम वापस जाने की तैयारी नहीं करता तो सचमुच ही वह ठगा जाता है। समस्त अभक्त भगवान् के धाम वापस जाने में रुचि न रखने के कारण शोच्य हैं, क्योंकि मनुष्य-जीवन भकि्त करने के लिए मिला है, अन्य किसी कार्य के लिए नहीं।  

**मैत्रेय उवाच** 