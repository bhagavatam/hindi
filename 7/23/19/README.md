**देहं विपन्नाखिलचेतनादिकं** **पत्यु: पृथिव्या दयितस्य चात्मन: ।** **आलक्ष्य किञ्चिच्च विलप्य सा सती** **चितामथारोपयदद्रिसानुनि ॥ २१॥** 

**शब्दार्थ** 

**देहम्—** **शरीर** **; विपन्न—** **पूर्णतया रहित** **; अखिल—** **समस्त** **; चेतन—** **जीवन से** **; आदिकम्—** **लक्षणों** **; पत्यु:—** **अपने पति के** **;** **पृथिव्या:—** **संसार** **; दयितस्य—** **दयालु का** **; च आत्मन:—** **तथा अपना** **; आलक्ष्य—** **देखकर** **; किञ्चित्—** **अत्यल्प** **; च—** **तथा** **;** **विलप्य—** **विलाप करके** **; सा—** **वह** **; सती—** **पतिव्रता** **; चिताम्—** **चिता पर** **; अथ—** **अब** **; आरोपयत्—** **रखा** **; अद्रि—** **पर्वत** **;** **सानुनि—** **चोटी पर।** **.** 

**जब महारानी अॢच ने अपने पति को, जो उनके प्रति तथा पृथ्वी के प्रति अत्यन्त दयालु थे,** **जीवन के लक्षणों से रहित देखा तो उन्होंने थोड़ा विलाप किया और फिर पर्वत की चोटी पर** **चिता बनाकर अपने पति के शरीर को उस पर रख दिया।** **तात्पर्य :** यह देखकर कि उनके पति में जीवन के सभी लक्षण क्षीण हो चुके हैं, महारानी ने थोड़ी देर तक विलाप किया। *किञ्चित्* का अर्थ है ''कुछ समय के लिए।ÓÓ महारानी को भली भाँति जानती थीं कि उनके पति मरे नहीं थे, भले ही जीवन के लक्षण—गति, बुद्धि तथा इन्द्रिय—बोध बन्द हो चुके थे। जैसाकि *भगवद्गीता* (२.१३) में कहा गया है— *देहिनोऽस्मिन्यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस तरह इस शरीर में देहधारी आत्मा निरन्तर बचपन से युवावस्था और फिर वृद्धावस्था में जाता है, उसी प्रकार मृत्यु होने पर आत्मा दूसरे शरीर में चला जाता है। स्वरूपसिद्ध व्यक्ति कभी ऐसे परिवर्तन से मोहग्रस्त नहीं होता।ÓÓ जब जीव एक शरीर से दूसरे में स्थानान्तरित होता है, जिसे सामान्य रूप से मृत्यु कहते हैं, तो बुद्धिमान मनुष्य कभी विलाप नहीं करता, क्योंकि वह जानता है कि जीव मरा नहीं, केवल एक शरीर से दूसरे में स्थानान्तरित हुआ है। महारानी को अपने पति के शव के साथ वन में अकेला होने के कारण भयभीत होना चाहिए था, किन्तु महान् पुरुष की पत्नी होने के कारण वे क्षण भर तक रोईं और तुरन्त समझ गईं कि उन्हें अनेक कार्य करने हैं। अत: विलाप में अपना समय न गँवा करके, उन्होंने पर्वत की चोटी पर तुरन्त चिता तैयार की और उस पर अपने पति के शरीर को जलने के लिए रख दिया। महाराज पृथु को यहाँ *दयित* कहा गया है, क्योंकि वे न केवल इस पृथ्वी के राजा थे, वरन् अपनी सन्तान के समान पृथ्वी की रक्षा करते थे। इसी प्रकार वे अपनी पत्नी की भी रक्षा करते थे। राजा का कर्तव्य होता था कि हर एक को, विशेष रूप से पृथ्वी या जिस भूमि का वह शासक हो तथा प्रजा और परिजनों को सुरक्षा प्रदान करे। चूँकि पृथु महाराज कुशल राजा थे, अत: उन्होंने हर एक को सुरक्षा प्रदान की। इसीलिए उन्हें यहाँ पर *दयित* कहा गया है।  