**विजयाभिमुखो राजा श्रुत्वैतदभियाति यान् ।** **बङ्क्षल तस्मै हरन्त्यग्रे राजान: पृथवे यथा ॥ ३६॥** 

**शब्दार्थ** 

**विजय-अभिमुख:—** **जो विजय के लिए प्रस्थान करने वाला होता है** **; राजा—** **राजा** **; श्रुत्वा—** **सुनकर** **; एतत्—** **यह** **; अभियाति—** **प्रस्थान करता है** **; यान्—** **रथ पर** **; बलिम्—** **कर या भेंट** **; तस्मै—** **उसको** **; हरन्ति—** **भेंट करते हैं** **; अग्रे—** **समक्ष** **; राजान:—** **अन्य** **राजा** **; पृथवे—** **राजा पृथु को** **; यथा—** **जिस तरह करते थे।** **.** 

**यदि विजय तथा शासन-शक्ति का इच्छुक कोई राजा अपने रथ पर चढ़कर प्रस्थान करने** **के पूर्व पृथु महाराज के चरित्र का तीन बार जप करता है, तो उसके अधीन सारे राजा उसके** **आदेश से ही सारा कर उसी प्रकार लाकर रखते हैं जिस प्रकार महाराज पृथु के अधीन राजा** **उनको दिया करते थे।** **तात्पर्य :** चूँकि क्षत्रिय राजा संसार पर शासन करना चाहता है, अत: वह अन्य समस्त राजाओं को अपने अधीन करना चाहता है। ऐसी ही स्थिति तब भी थी जब पृथु महाराज पृथ्वी पर शासन कर रहे थे। उस समय इस लोक के वे एकमात्र सम्राट थे। यहाँ तक कि पाँच हजार वर्ष पूर्व महाराज युधिष्ठिर तथा महाराज परीक्षित इस लोक के एकछत्र सम्राट थे। चूँकि कभी-कभी अधीनस्थ राजा विद्रोह किया करते थे, अत: सम्राट के लिए अनिवार्य हो जाता था कि वह जाकर उन्हें दण्ड दे। पृथु महाराज के जीवन तथा चरित्र के वृत्तान्तों के जप की यह विधि संस्तुत की जाती है, जिससे संसार में राज्य करने के अभिलाषी राजा अन्य राजाओं पर विजय पा सकें।  