**नारायणपरा विप्रा धर्मं गुह्यं परं विदु: ।** **करुणा: साधव: शान्तास्त्वद्विधा न तथापरे ॥ ४॥** 

**शब्दार्थ** 

**नारायण-परा:—** **भगवान् के प्रति सदैव आज्ञाकारी रहने वाले** **; विप्रा:—** **ब्राह्मणों में श्रेष्ठ** **; धर्मम्—** **धाॢमक सिद्धान्त** **; गुह्यम्—** **अत्यन्त गोपनीय** **; परम्—** **परम** **; विदु:—** **जानते हैं** **; करुणा:—** **ऐसे व्यक्ति अत्यन्त दयालु होते हैं (भक्त होने से)** **; साधव:—** **जिनका आचरण अत्यन्त श्रेष्ठ है** **; शान्ता:—** **शान्त** **; त्वत्-विधा:—** **आपके ही समान** **; न—** **नहीं** **; तथा—** **इस तरह** **; अपरे—** **अन्य** **(भक्ति के अतिरिक्त अन्य विधियों के अनुयायी)।** **.** 

**शान्त जीवन तथा दया में आपसे श्रेष्ठ कोई नहीं है और आपसे बढ़कर कोई यह नहीं जानता** **कि भकि्त किस तरह की जाये या ब्राह्मणों में सर्वश्रेष्ठ किस प्रकार बना जाये। अतएव आप गुह्य** **धाॢमक जीवन के समस्त सिद्धान्तों के जानने वाले हैं और आपसे बढ़कर उन्हें अन्य कोई नहीं** **जानता।** **तात्पर्य :** महाराज युधिष्ठिर जानते थे कि नारद मुनि मानव समाज के परम गुरु हैं, जो आध्यात्मिक मुक्ति के मार्ग की शिक्षा दे सकते हैं जिससे भगवान् को समझा जा सकता है। वस्तुत: इसी प्रयोजन से नारद मुनि ने *भक्तिसूत्र* का संग्रह किया और *नारद पञ्चरात्र* में निर्देश दिये। धाॢमक नियमों तथा जीवन की सिद्धि के विषय में सीखने के लिए मनुष्य को नारद मुनि की शिष्य-परश्परा से उपदेश ग्रहण करने चाहिए। हमारा कृष्णभावनामृत आन्दोलन सीधे ब्रह्म-सश्प्रदाय की पंक्ति में है। नारद मुनि ने ब्रह्मा से जो उपदेश प्राप्त किया था उसे ही उन्होंने व्यासदेव को दिया। व्यासदेव ने अपने पुत्र शुकदेव गोस्वामी को उपदेश दिया जिन्होंने *श्रीमद्भागवत* का प्रवचन किया। कृष्णभावनामृत आन्दोलन *श्रीमद्भागवत* तथा *भगवद्गीता* पर आधारित है। चूँकि *श्रीमद्भागवत* शुकदेव गोस्वामी द्वारा कहा गया था तथा *भगवद्गीता*  कृष्ण द्वारा कही गई थी, अतएव उनमें कोई अन्तर नहीं है। यदि हम शिष्य-परश्परा के सिद्धान्त का ²ढ़ता से पालन करें तो निश्चय ही हम आध्यात्मिक मोक्ष या भक्ति में नित्य लगे रहने के सही मार्ग पर चल रहे होते हैं।  

**श्रीनारद उवाच** 