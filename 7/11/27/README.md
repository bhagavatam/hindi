**एष भूतानि भूतात्मा भूतेशो भूतभावन: ।** **स्वशक्त्या मायया युक्त: सृजत्यत्ति च पाति च ॥ २६॥** 

**शब्दार्थ** 

**एष:—** **यह** **; भूतानि—** **समस्त प्राणी** **; भूत-आत्मा—** **समस्त जीवात्माओं का परमात्मा** **; भूत-ईश:—** **प्रत्येक का नियन्ता** **; भूत-** **भावन:—** **प्रत्येक का पालनकर्ता** **; स्व-शक्त्या—** **अपनी शक्ति से** **; मायया—** **बहिरंगा शक्ति से** **; युक्त:—** **ऐसे साधन से** **; सृजति—** **उत्पन्न करता है** **; अत्ति—** **संहार करता है** **; च—** **तथा** **; पाति—** **पालन करता है** **; च—** **और।** **.** 

**भगवान् समस्त जीवात्माओं के परमात्मा हैं। वे हर एक के नियामक तथा पालक हैं; वे** **अपनी बहिरंगा शक्ति के माध्यम से सभी जीवों का सृजन, पालन तथा संहार करते हैं।** **तात्पर्य :** सृष्टि करने में दो प्रकार की शक्तियाँ कार्य करती हैं। भगवान् अपनी बहिरंगा, भौतिक शक्ति के द्वारा इस भौतिक जगत की सृष्टि करते हैं, किन्तु वैकुण्ठ-जगत तो उनकी अन्तरंगा शक्ति का प्राकट्य है। वे सदैव अन्तरंगा शक्ति से सश्बद्ध रहते हैं, किन्तु भौतिक शक्ति से सदैव विलग रहते हैं। अत: *भगवद्गीता* (९.४) में भगवान् कहते हैं— *मत्स्थानि सर्वभूतानि न चाहं तेष्ववस्थित:* —सभी जीवात्माएँ या तो मुझमें या मेरी शक्ति में वास करती हैं, किन्तु मैं सर्वत्र नहीं रहता। वे व्यक्तिगत रूप से वैकुण्ठ जगत में सदैव स्थित रहते हैं। भौतिक जगत में भी जहाँ कहीं भी वे व्यक्तिगत रूप से उपस्थित रहते हैं वह वैकुण्ठ जगत ही माना जाता है। उदाहरणार्थ, शुद्ध भक्तों द्वारा भगवान् मन्दिरों में पूजे जाते हैं, अत: मन्दिरों को वैकुण्ठ-जगत मानना चाहिए।  