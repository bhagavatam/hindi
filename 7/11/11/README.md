**विप्रस्याध्ययनादीनि षडन्यस्याप्रतिग्रह: ।** **राज्ञो वृत्ति: प्रजागोप्तुरविप्राद्वा करादिभि: ॥ १४॥** 

**शब्दार्थ** 

**विप्रस्य—** **ब्राह्मण का** **; अध्ययन-आदीनि—** **वेदाध्ययन इत्यादि** **; षट्—** **छ: (वेदों का अध्ययन, वेदों का अध्यापन, दैव पूजा,** **अन्यों को पूजा-विधि बताना, दान ग्रहण करना तथा दान देना)** **; अन्यस्य—** **ब्राह्मण के अलावा अन्य (क्षत्रियों) का** **;** **अप्रतिग्रह:—** **अन्यों से दान लिए बिना (क्षत्रिय ब्राह्मणों के लिए नियत अन्य पाँच कर्तव्य निभा सकता है)** **; राज्ञ:—** **क्षत्रिय की** **;** **वृत्ति:—** **जीविका का साधन** **; प्रजा-गोप्तु:—** **प्रजा के पालक** **; अविप्रात्—** **जो ब्राह्मण नहीं हैं उससे** **; वा—** **अथवा** **; कर-** **आदिभि:—** **कर, दण्ड हेतु, जुर्माना आदि वसूल करके।** **.** 

**ब्राह्मण के लिए छ: वृत्तिपरक कर्तव्य हैं। क्षति्रय के लिए दान लेना वॢजत है किन्तु वह** **इनमें से अन्य पाँच कर्तव्य कर सकता है। राजा या क्षत्रिय को ब्राह्मण से कर वसूलने की** **अनुमति नहीं है, किन्तु वह अपनी अन्य प्रजा पर न्यूनतम कर तथा दण्ड के लिए जुर्माना लगाकर** **अपनी जीविका चला सकता है।** **तात्पर्य :** विश्वनाथ चक्रवर्ती ठाकुर ने ब्राह्मणों तथा क्षत्रियों की स्थिति का वर्णन इस प्रकार किया है—ब्राह्मण के छ: वृत्तिपरक कर्तव्य हैं जिनमें से तीन अनिवार्य हैं—यथा वेदाध्ययन अर्चा विग्रह पुजा और दान देना शिक्षा प्रदान करना, अन्यों को दैव पूजा के लिए प्रेरित करने तथा दान स्वीकार करने से ब्राह्मणों की जीवन सश्बन्धी आवश्यकताएँ पूरी होती हैं। इसकी पुष्टि *मनु संहिता* में भी हुई है— *षण्णां तु कर्मणाम् अस्य त्रीणि कर्माणि जीविका।* *यजनाध्यापने चैव विशुद्धाच्च प्रतिग्रह:॥* ब्राह्मण के छ: वृत्तिपरक कर्तव्यों में तीन अनिवार्य हैं। ये हैं—देवपूजन, वेदाध्ययन तथा दान देना। इसके बदले में ब्राह्मण को दान मिलना चाहिए जिससे उसकी जीविका चले। ब्राह्मण अपनी जीविका के लिए कोई वृत्तिपरक व्यवसाय नहीं कर सकता। शाषों का विशेष बल इस पर है कि जो अपने को ब्राह्मण कहता है, वह अन्य किसी की सेवा में रत नहीं हो सकता; अन्यथा वह अपने पद से तुरन्त च्युत होकर शूद्र बन जाता है। श्रील रूप गोस्वामी तथा सनातन गोस्वामी अत्यन्त सश्मानित परिवार के थे, किन्तु चूंकि वे नवाब हुसैन शाह की छोटी-मोटी क्लर्की नहीं, अपितु मंत्री के रूप में सेवा करते थे, अतएव उन्हें ब्राह्मण समाज से निकाल दिया गया था। निस्सन्देह, वे मुसलमान बन गये और उन्होंने अपने नाम भी बदल दिये थे। जब तक ब्राह्मण शुद्ध न हो, वह अन्यों से दान नहीं ले सकता। दान केवल शुद्ध ब्राह्मणों को दिया जाना चाहिए। भले ही कोई ब्राह्मण-कुल में क्यों न उत्पन्न हो, किन्तु यदि वह शूद्र का कर्म करता है, तो वह दान नहीं ले सकता, क्योंकि इसका घोर निषेध किया गया है। यद्यपि क्षत्रिय ब्राह्मणों के ही समान योग्य होते हैं, लेकिन वे भी दान नहीं ले सकते। इस श्लोक में *अप्रतिग्रह* शब्द द्वारा इसका जोरदार निषेध किया गया है। निश्न जातियों (वर्णों) के लिए तो कुछ कहा ही नहीं जा सकता, क्षत्रियों तक को भी दान नहीं लेना चाहिए। राजा या सरकार नागरिकों पर कई प्रकार से कर लगा सकती है—शुल्क, कर, जुर्माना आदि बशर्ते कि राजा अपनी प्रजा को जीवन तथा माल की सुरक्षा प्रदान करने में समर्थ हो। यदि वह सुरक्षा प्रदान करने में सक्षम नहीं है, तो वह कर नहीं लगा सकता। फिर भी राजा को ब्राह्मणों पर तथा कृष्णभावनामृत में पूर्णतया लगे वैष्णवों पर कर नहीं लगाना चाहिए।  