**सोऽहं विकत्थमानस्य शिर: कायाद्धरामि ते ।** **गोपायेत हरिस्त्वाद्य यस्ते शरणमीप्सितम् ॥ १३॥** 

**शब्दार्थ** 

**स:—** **वह** **; अहम्—** **मैं** **; विकत्थमानस्य—** **ऐसे अनर्गल प्रलाप करने वालों का** **; शिर:—** **सिर** **; कायात्—** **शरीर से** **; हरामि—** **छिन्न** **कर दूँगा** **; ते—** **तुश्हारा** **; गोपायेत—** **वह तुश्हारी रक्षा करे** **; हरि:—** **भगवान् हरि** **; त्वा—** **तुमको** **; अद्य—** **अब** **; य:—** **जो** **; ते—** **तुश्हारा** **; शरणम्—** **रक्षक** **; ईप्सितम्—** **वांछित।** **.** 

**चूँकि तुम इतना अधिक अनर्गल प्रलाप कर रहे हो अतएव अब मैं तुश्हारे शरीर से तुश्हारा** **शिर छिन्न कर दूँगा। अब मैं देखूँगा कि तुश्हारा परमाराध्य ईश्वर तुश्हारी रक्षा किस तरह करता है।** **मैं उसे देखना चाहता हूँ।** **तात्पर्य :** असुरगण सदैव सोचते हैं कि भक्तों का ईश्वर काल्पनिक है। वे यह सोचते हैं कि ईश्वर है ही नहीं और ईश्वर के प्रति भक्ति की तथाकथित धाॢमक भावना मात्र निद्राजनक है। यह एक तरह का व्यामोह है, जैसाकि एल० एस० डी० तथा अफीम से उत्पन्न होता है। जब प्रह्लाद महाराज हिरण्यकशिपु को कह रहे थे कि भगवान् सर्वत्र उपस्थित हैं, तो हिरण्यकशिपु को उस पर विश्वास नहीं हो रहा था। चूँकि एक आदर्शमय असुर होने के कारण हिरण्यकशिपु को विश्वास था कि कहीं ईश्वर नहीं है और कोई प्रह्लाद की रक्षा नहीं कर सकेगा, अतएव वह अपने पुत्र को मारने के लिए प्रोत्साहित हुआ। उसने इस विचार को चुनौती दी कि भक्त सदैव परमेश्वर द्वारा रकि्षत है।  