**तं मन्यमानो निजवीर्यशङ्कितं** **यद्धस्तमुक्तो नृहङ्क्षर महासुर: ।** **पुनस्तमासज्जत खड्गचर्मणी** **प्रगृह्य वेगेन गतश्रमो मृधे ॥ २७॥** 

**शब्दार्थ** 

**तम्—** **उसको (नृङ्क्षसह देव को)** **; मन्यमान:—** **सोचते हुए** **; निज-वीर्य-शङ्कितम्—** **अपने शौर्य से भयभीत** **; यत्—** **क्योंकि** **; हस्त-** **मुक्त:—** **भगवान् के चंगुल से मुक्त** **; नृ-हरिम्—** **भगवान् नृङ्क्षसह देव को** **; महा-असुर:—** **महान् असुर ने** **; पुन:—** **फिर से** **; तम्—** **उस पर** **; आसज्जत—** **आक्रमण किया** **; खड्ग-चर्मणी—** **अपनी ढाल-तलवार** **; प्रगृह्य—** **लेकर** **; वेगेन—** **अत्यन्त वेग के साथ** **;** **गत-श्रम:—** **थकान से मुक्त** **; मृधे—** **युद्ध भूमि में।** **.** 

**जब हिरण्यकशिपु नृङ्क्षसह देव के हाथों से छूट गया तो उसे यह मिथ्या विचार हुआ कि** **भगवान् उसके शौर्य से डर गये हैं। अतएव युद्ध से थोड़ा विश्राम करके उसने अपनी ढाल-** **तलवार निकाली और फिर से अत्यन्त बलपूर्वक भगवान् पर आक्रमण कर दिया।** **तात्पर्य :** जब पापी व्यक्ति भौतिक सुविधाएँ भोगता है, तो मूर्ख लोग कभी-कभी सोचते हैं ''यह कैसी बात है कि यह पापी तो आनन्द कर रहा है, जबकि पुण्यात्मा कष्ट पा रहा है?ÓÓ परमेश्वर की इच्छा से कभी-कभी पापी व्यक्ति को भौतिक जगत का भोग करने का अवसर प्रदान किया जाता है मानो वह प्रकृति के चंगुल में है ही नहीं। इस तरह वह मूर्ख बन जाता है। पापी व्यक्ति की जो प्रकृति के नियमों के विरुद्ध कार्य करता है दण्ड मिलना चाहिए, किन्तु कभी-कभी उसे उसी तरह क्रीड़ा करने का अवसर प्रदान किया जाता है, जिस तरह नृङ्क्षसह देव के चंगुल से मुक्त होने पर हिरण्यकशिपु को दिया गया। हिरण्यकशिपु को अन्तत: नृङ्क्षसह देव के हाथों मरना था, किन्तु कौतुक देखने के लिए ही उन्होंने उसे अपने हाथों से छूटने का अवसर प्रदान किया।  