**विष्वक्स्फुरन्तं ग्रहणातुरं हरि-** **व्र्यालो यथाखुं कुलिशाक्षतत्वचम् ।** **द्वार्यूरुमापत्य ददार लीलया** **नखैर्यथाङ्क्षह गरुडो महाविषम् ॥ २९॥** 

**शब्दार्थ** 

**विष्वक्—** **चारों ओर** **; स्फुरन्तम्—** **अपने अंग हिलाते हुए** **; ग्रहण-आतुरम्—** **पकड़े जाने से पीडि़त** **; हरि:—** **भगवान्, नृङ्क्षसह देव** **ने** **; व्याल:—** **साँप** **; यथा—** **जिस तरह** **; आखुम्—** **चूहे को** **; कुलिश-अक्षत—** **जो इन्द्र के वज्र द्वारा भी न काटी जा सके** **;** **त्वचम्—** **त्वचा या खाल को** **; द्वारि—** **देहली पर** **; ऊरुम्—** **अपनी जाँघ पर** **; आपत्य—** **रखकर** **; ददार—** **फाड़ डाला** **; लीलया—** **सरलता से** **; नखै:—** **अपने नाखूनों से** **; यथा—** **जिस प्रकार** **; अहिम्—** **साँप को** **; गरुड:—** **गरुड़, विष्णु का वाहन** **; महा-विषम्—** **अत्यन्त विषधर।** **.** 

**जिस प्रकार कोई साँप किसी चूहे को या कोई गरुड़ किसी अत्यन्त विषैले सर्प को पकड़** **ले उसी तरह भगवान् नृङ्क्षसहदेव ने उस हिरण्यकशिपु को पकड़ लिया जिसकी त्वचा में इन्द्र का** **वज्र भी नहीं घुस सकता था। ज्योंही पकड़े जाने पर वह अत्यन्त पीडि़त होकर अपने अंग इधर-** **उधर तथा चारों ओर हिलाने लगा त्योंही नृङ्क्षसहदेव ने उस असुर को अपनी गोद में रख लिया और** **अपनी जांघों का सहारा देकर उस सभा भवन की देहली पर अपने हाथ के नाखूनों से** **सरलतापूर्वक उस असुर को छिन्न-भिन्न कर डाला।** **तात्पर्य :** हिरण्यकशिपु को ब्रह्माजी से वरदान प्राप्त था कि वह न तो स्थल पर मरेगा, न आकाश में। अतएव ब्रह्माजी के वचन को अक्षत बनाये रखने के लिए नृङ्क्षसहदेव ने हिरण्यकशिपु के शरीर को अपनी गोद में रख लिया जो न तो स्थल था न आकाश। उसे यह भी वरदान मिला था कि वह न तो रात्रि में मरेगा, न दिन में। अतएव ब्रह्मा के इस वचन को रखने के लिए भगवान् ने हिरण्यकशिपु को सन्ध्या-समय मारा जो दिन का अवसान था तथा रात्रि का शुभारश्भ, किन्तु जो न तो दिन था न रात। उसने ब्रह्माजी से यह भी वर प्राप्त कर रखा था कि वह न तो किसी हथियार से मरे, न ही किसी मृत या जीवित व्यक्ति के द्वारा। अतएव ब्रह्मा के वचन को रखने के लिए भगवान् नृङ्क्षसहदेव ने हिरण्यकशिपु के शरीर में अपने नाखून घुसेड़ दिये जो न तो हथियार थे न ही मृत या जीवित थे। निस्सन्देह, नाखूनों को मृत कहा जा सकता है, किन्तु साथ ही उन्हें जीवित भी कहा जा सकता है। ब्रह्मा के समस्त वरदानों को अक्षत बनाये रखने के लिए भगवान् नृङ्क्षसहदेव ने उस महान् असुर हिरण्यकशिपु को अत्यन्त विषम स्थिति में किन्तु अत्यन्त सरलता से मार डाला।  