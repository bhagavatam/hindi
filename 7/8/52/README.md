**एवं भगवतो रूपं सुभद्रं ध्यायतो मन: ।** **निर्वृत्या परया तूर्णं सश्पन्नं न निवर्तते ॥ ५२॥** 

**शब्दार्थ** 

**एवम्—** **इस प्रकार** **; भगवत:—** **भगवान् का** **; रूपम्—** **रूप** **; सु-भद्रम्—** **अत्यन्त कल्याणकारी** **; ध्यायत:—** **ध्यान करते हुए** **;** **मन:—** **मन** **; निर्वृत्या—** **समस्त भौतिक कल्मष से मुक्त होकर** **; परया—** **दिव्य** **; तूर्णम्—** **शीघ्र** **; सश्पन्नम्—** **समृद्ध होकर** **; न—** **कभी नहीं** **; निवर्तते—** **नीचे आता है।** **.** 

**भगवान् के नित्य मंगलमय रूप में जो अपने मन को एकाग्र करते हुए इस प्रकार से ध्यान** **करता है, वह अतिशीघ्र ही समस्त भौतिक कल्मष से छूट जाता है और भगवान् के ध्यान की** **स्थिति से फिर लौटकर नीचे (मत्र्य-लोक) नहीं आता।** **तात्पर्य :** स्थिर ध्यान को *समाधि* कहते हैं, जैसाकि यहाँ वर्णन हुआ है। भगवान् की प्रेमाभकि्त में निरन्तर लगा रहने वाला व्यक्ति अपने ध्यान से विचलित नहीं हो सकता। मनि्दर में श्रीविग्रह के अर्चन के लिए *पांचरात्र* भक्ति पद्धति में जो *अर्चन-मार्ग* बताया गया है, उसमें भक्त निरन्तर भगवान् का चिन्तन करता है, यही *समाधि* है। जो इस प्रकार से अवयास करता है, वह भगवान् की सेवा से विचलित नहीं होता और इससे वह मानव जीवन के उद्देश्य में सफल हो जाता है।  