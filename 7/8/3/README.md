**अथाचार्यसुतस्तेषां बुद्धिमेकान्तसंस्थिताम् ।** **आलक्ष्य भीतस्त्वरितो राज्ञ आवेदयद्यथा ॥ २॥** 

**शब्दार्थ** 

**अथ—** **तदुपरान्त** **; आचार्य-सुत:—** **शुक्राचार्य के पुत्र** **; तेषाम्—** **उन (असुर पुत्रों) की** **; बुद्धिम्—** **बुद्धि** **; एकान्त-संस्थिताम्—** **केवल एक ही विषय, भक्ति, में स्थिर** **; आलक्ष्य—** **देखकर** **; भीत:—** **भयभीत होकर** **; त्वरित:—** **तुरन्त** **; राज्ञे—** **राजा** **(हिरण्यकशिपु) से** **; आवेदयत्—** **कह सुनाया** **; यथा—** **उचित ढंग से।** **.** 

**जब शुक्राचार्य के पुत्र षण्ड तथा अमर्क ने देखा कि सारे विद्यार्थी असुर पुत्र प्रह्लाद महाराज** **की संगति से कृष्णभक्ति में आगे बढ़ रहे हैं, तो वे डर गये। अतएव वे असुरराज के पास गये** **और उनसे सारी स्थिति वर्णन कर दी।** **तात्पर्य :** *बुद्धिम् एकान्त संस्थिताम्* शब्द सूचित करते हैं कि प्रह्लाद महाराज के उपदेशों से सारे विद्यार्थी, जिन्होंने उनका उपदेश सुना था, इस निष्कर्ष पर पहुँचे कि मनुष्य-जीवन का एकमात्र लक्ष्य कृष्णभावनामृत है। तथ्य यह है कि जो भी शुद्ध भक्त की संगति करता है और उसके उपदेश सुनता है, वह कृष्णभावनामृत में स्थिर हो जाता है और भौतिक चेतना से विक्षिप्त नहीं होता। शिक्षकों ने अपने विद्याॢथयों में इसे विशेषत: देखा, अतएव वे डर गये, क्योंकि सारा विद्यार्थीवर्ग धीरे-धीरे कृष्णभावनाभावित होता जा रहा था।  