**निर्गुणोऽपि ह्यजोऽव्यक्तो भगवान्प्रकृते: पर: ।** **स्वमायागुणमाविश्य बाध्यबाधकतां गत: ॥ ६॥** 

**शब्दार्थ** 

**निर्गुण:—** **भौतिक गुणों से रहित** **; अपि—** **यद्यपि** **; हि—** **निश्चय ही** **; अज:—** **अजन्मा** **; अव्यक्त:—** **अप्रकट** **; भगवान्—** **परमेश्वर** **;** **प्रकृते:—** **भौतिक प्रकृति से** **; पर:—** **दिव्य** **; स्व-माया—** **अपनी शक्ति के** **; गुणम्—** **भौतिक गुण में** **; आविश्य—** **प्रवेश करके** **;** **बाध्य—** **बाध्य** **; बाधकताम्—** **बाध्य होने की स्थिति** **; गत:—** **स्वीकार करता है।** **.** 

**भगवान् विष्णु सदा भौतिक गुणों से परे रहने वाले हैं अतएव वे निर्गुण कहलाते हैं। अजन्मा** **होने के कारण उनका शरीर राग तथा द्वेष से प्रभावित नहीं होता। यद्यपि भगवान् सदैव भौतिक** **जगत से ऊपर हैं, किन्तु अपनी आध्यात्मिक (परा) शकि्त से वे प्रकट हुए और बद्धजीव की** **भाँति कर्तव्यों तथा दायित्वों (बाध्यताओं) को ऊपर से स्वीकार करके उन्होंने सामान्य मनुष्य** **की भाँति कार्य किया।** **तात्पर्य :** तथाकथित आसक्ति, विरक्ति तथा दायित्व (बाध्यताएँ) भौतिक प्रकृति से सश्बन्धित हैं, जो भगवान् से उद्भूत है, किन्तु जब भगवान् इस भौतिक जगत में अवतरित होकर कर्म करते हैं, तो वे अपने आध्यात्मिक पद पर स्थित होकर ऐसा करते हैं। यद्यपि भौतिक ²ष्टि से उनके कार्यकलाप भिन्न प्रतीत होते हैं, किन्तु वे परम तथा अभिन्न होते हैं। अतएव यह कहना कि वे किसी से ईष्र्या करते हैं या मित्रता बरतते हैं परमेश्वर पर दोषारोपण करना है। *भगवद्गीता* (९.११) में भगवान् स्पष्ट कहते हैं— *अवजानन्ति मां मूढा मानुषीं तनुमाश्रितम्* —जब मैं मनुष्य रूप में अवतरित होता हूँ तो मूर्ख लोग मेरा उपहास करते हैं। इस धरा पर या इस ब्रह्माण्ड के भीतर कृष्ण अपने आध्यात्मिक शरीर या आध्यात्मिक गुणों में किसी परिवर्तन के बिना प्रकट होते हैं। नि:सन्देह, वे कभी भी भौतिक गुणों से प्रभावित नहीं होते। वे ऐसे गुणों से सदा मुक्त रहते हैं, किन्तु प्रतीत ऐसा होता है कि वे भौतिक गुणों से प्रभावित हैं। यह समझ आरोपित है। अतएव कृष्ण कहते हैं *जन्म कर्म च मे दिव्यम्* —वे जो भी करते हैं सदैव दिव्य होने के कारण उसे भौतिक गुणों से कुछ भी लेना-देना नहीं रहता। *एवं यो वेत्ति तत्त्वत:* —वे जिस तरह के कर्म करते हैं उसे केवल भक्तगण ही समझ सकते हैं। तथ्य तो यह है कि कृष्ण किसी का पक्षपात नहीं करते। वे सबों के लिए समभाव रखते हैं, लेकिन भौतिक गुणों से प्रभावित अपूर्ण ²ष्टि के कारण लोग कृष्ण पर भौतिक गुणों का आरोप करते हैं और जब कोई ऐसा करता है, तो वह मूढ या मूर्ख बन जाता है। जब कोई ठीक से सत्य को समझ लेता है, तो वह भक्त तथा भौतिक गुणों से मुक्त अर्थात् *निर्गुण* बन जाता है। मात्र कृष्ण के कार्यकलापों को समझ कर कोई दिव्य बन सकता है और ज्योंही वह दिव्य बन जाता है, तो वह दिव्य जगत में जाने के योग्य बन जाता है। *त्यक्त्वा देहं पुनर्जन्म नैति मामेति सोऽर्जुन* —जो भगवान् के कार्यकलापों को ठीक से समझता है, वह शरीर त्यागने के बाद दिव्य जगत (वैकुण्ठ) को चला जाता है।  