**न ह्यस्यार्थ: सुरगणै: साक्षान्नि:श्रेयसात्मन: ।** **नैवासुरेवयो विद्वेषो नोद्वेगश्चागुणस्य हि ॥ २॥** 

**शब्दार्थ** 

**न—** **नहीं** **; हि—** **निश्चय ही** **; अस्य—** **उनके** **; अर्थ:—** **लाभ, हित** **; सुर-गणै:—** **देवताओं के साथ** **; साक्षात्—** **स्वयं** **; नि:श्रेयस—** **सर्वोच्च वरदान का** **; आत्मन:—** **जिसका स्वभाव** **; न—** **नहीं** **; एव—** **निश्चय ही** **; असुरेवय:—** **असुरों के लिए** **; विद्वेष:—** **ईष्र्या, द्वेष** **;** **न—** **नहीं** **; उद्वेग:—** **भय** **; च—** **तथा** **; अगुणस्य—** **भौतिक गुणों से रहित** **; हि—** **निश्चय ही।** **.** 

**भगवान् विष्णु साक्षात् भगवान् तथा समस्त आनन्द के आगार हैं; अतएव उन्हें देवताओं का** **पक्ष-ग्रहण करने से क्या लाभ मिलेगा? इस प्रकार उनका कौन सा स्वार्थ सधेगा? जब भगवान्** **दिव्य हैं, तो फिर उन्हें असुरों से भय कैसा? और उनसे ईष्र्या कैसी?** **तात्पर्य :** हमें आध्यात्मिक तथा भौतिक के अन्तर को सदैव स्मरण रखना चाहिए। जो भौतिक है, वह भौतिक गुणों द्वारा संदूषित रहता है किन्तु जो आध्याति्मक या दिव्य है उसे ये गुण छू तक नहीं पाते। कृष्ण चाहे भौतिक जगत में रहें या आध्याति्मक जगत में, वे रहते हैं परम ही। जब हमें कृष्ण में पक्षपात दिखता है, तो यह ²ष्टि उनकी बहिरंगा शक्ति के कारण होती है। अन्यथा उनके शत्रु उनके द्वारा वध किये जाने पर किस तरह मोक्ष प्राप्त कर सके? प्रत्येक व्यकि्त जो भगवान् से आदान-प्रदान करता है धीरे-धीरे भगवान् केा गुण अॢजत कर लेता है। जो आध्यात्मिक चेतना में जितनी अधिक प्रगति कर लेता है, वह भौतिक गुणों के द्वन्द्व (द्वैत) से उतना ही कम प्रभावित होता है। अतएव परमेश्वर निश्चित रूप से इन गुणों से मुक्त होते हैं। उनकी शत्रुता तथा मित्रता भौतिक शक्ति द्वारा प्रस्तुत किये गये बाह्यगुण हैं। भगवान् तो नित्य दिव्य हैं, वे परम निरपेक्ष हैं, चाहे वे मारें या वर दें। ईष्र्या तथा मैत्री-भाव का उदय उसी में होता है, जो अपूर्ण है। हम अपने शत्रुओं से भयभीत रहते हैं क्योंकि इस भौतिक जगत में हमें सदैव सहायता की आवश्यकता बनी रहती है। किन्तु भगवान् को किसी की भी सहायता नहीं चाहिए, क्योंकि वे आत्माराम हैं। *भगवद्गीता* (९.२६) में भगवान् कहते हैं— *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतमश्नामि प्रयतात्मन:॥* ''यदि कोई भक्त मुझे भक्तिपूर्वक एक पत्ता, एक फूल, फल या जल प्रदान करता है, तो उसे मैं स्वीकार करता हूँ।ÓÓ भगवान् ऐसा क्यों कहते हैं? क्या वे भक्त की भेंट पर आश्रित हैं? वास्तव में वे आश्रित नहीं हैं किन्तु वे अपने भक्त पर आश्रित रहना पसन्द करते हैं। यह उनकी कृपा है। इसी प्रकार वे असुरों से डरते नहीं। अतएव भगवान् द्वारा पक्षपात करने का कोई प्रश्न ही नहीं उठता।  