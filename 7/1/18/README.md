**शपतोरसकृद्विष्णुं यद्ब्रह्म परमव्ययम् ।** **श्वित्रो न जातो जिह्वायां नान्धं विविशतुस्तम: ॥ १९॥** 

**शब्दार्थ** 

**शपतो:—** **निन्दा करने वाले शिशुपाल तथा दन्तवक्र दोनों ही का** **; असकृत्—** **बारश्बार** **; विष्णुम्—** **भगवान् कृष्ण को** **; यत्—** **जो** **; ब्रह्म परम्—** **परब्रह्म** **; अव्ययम्—** **बिना किसी कमी के** **; श्वित्र:—** **श्वेत कुष्ठ** **; न—** **नहीं** **; जात:—** **प्रकट** **; जिह्वायाम्—** **जीभ पर** **;** **न—** **नहीं** **; अन्धम्—** **अँधेरा** **; विविशतु:—** **वे घुसे** **; तम:—** **नरक में।** **.** 

**यद्यपि शिशुपाल तथा दन्तवक्र दोनों ही भगवान् विष्णु (कृष्ण) की बारश्बार निन्दा करते** **रहे तो भी वे पूर्ण स्वस्थ रहे। न तो उनकी जीभों में ही श्वेत कुष्ठ रोग हुआ, न वे नारकीय जीवन** **के गहन अंधकार में प्रविष्ट हुए। हम सचमुच इससे अत्यधिक चकित हैं।** **तात्पर्य :** *भगवद्गीता* (१०.१२) में अर्जुन ने कृष्ण का वर्णन इस प्रकार किया है— *परं ब्रह्म परं* *धाम पवित्रं परमं भवान्* —आप परब्रह्म, परम धाम तथा पवित्र करने वाले हैं। यहाँ पर इसकी पुष्टि हुई है। *विष्णुं यद् ब्रह्म परमव्ययम्।* विष्णु ही कृष्ण हैं। कृष्ण विष्णु के कारण हैं, इसके विपरीत नहीं। इसी प्रकार ब्रह्म कृष्ण के कारण नहीं हैं, अपितु कृष्ण ब्रह्म के कारण हैं। अतएव कृष्ण परब्रह्म हैं ( *यद् ब्रह्म* *परमव्ययम्* )।  