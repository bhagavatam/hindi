**अस्त्येव राजन्भवतो मधुद्विष:** **पादारविन्दस्य गुणानुवादने ।** **रतिर्दुरापा विधुनोति नैष्ठिकी** **कामं कषायं मलमन्तरात्मन: ॥ २०॥** 

**शब्दार्थ** 

**अस्ति—** **है** **; एव—** **निश्चय ही** **; राजन्—** **हे राजा** **; भवत:—** **आपका** **; मधु-द्विष:—** **भगवान् का** **; पाद-अरविन्दस्य—** **चरणकमलों** **का** **; गुण-अनुवादने—** **महिमा-गायन में** **; रति:—** **आसक्ति** **; दुरापा—** **अत्यन्त कठिन** **; विधुनोति—** **धो देती है** **; नैष्ठिकी—** **अत्यन्त** **निष्ठावान** **; कामम्—** **वासनामय** **; कषायम्—** **अतिरंजित काम-वासनाएँ** **; मलम्—** **गंदा** **; अन्त:-आत्मन:—** **अन्तस्तल से।** **.** 

**सनत्कुमार ने आगे कहा : हे राजन्, भगवान् के चरणकमलों के गुणानुवाद के प्रति आपका** **पहले से ही झुकाव है। ऐसी आसक्ति दुर्लभ होती है, किन्तु एक बार भगवान् में अविचल श्रद्धा** **हो जाने पर यह अन्तस्तल की समस्त कामवासनाओं को स्वत: ही धो डालती है।** **तात्पर्य :** भागवत (३.२५.२५) का कथन है— *सतां प्रसङ्गान्मम वीर्यसंविदो भवन्ति हृत्कर्णरसायना: कथा:।* *तज्जोषणादाश्वपवर्गवत्र्मनि श्रद्धा रतिर्भक्तिरनुक्रमिष्यति॥* भगवान् के अनुग्रह से भक्तों की संगति द्वारा भौतिकतावादी पुरुष के हृदय का सारा मैल धुल जाता है। जिस प्रकार पालिश करने के बाद चाँदी चमक उठती है, उसी तरह भक्तों की संगति से भौतिकतावादी पुरुष का हृदय कामवासनाओं से रहित हो जाता है। वास्तव में जीव का भौतिक सुख या कामवासनाओं से कोई सश्बन्ध नहीं होता। वह तो निद्रा में मानो स्वप्न देखता है। किन्तु शुद्ध भक्तों की संगति से उसकी नींद टूटती है और आत्मा तुरन्त अपनी स्वाभाविक स्थिति को भगवान् के शाश्वत दास के रूप में समझकर अपने यश को प्राप्त करता है। पृथु महाराज पहले से स्वरूपसिद्ध जीव थे, फलत: उनमें भगवान् के गुणानुवाद की सहज प्रवृत्ति थी और कुमारों ने विश्वास दिलाया कि वे भगवान् की माया के शिकार कभी नहीं बन सकते। दूसरे शब्दों में, भगवान् की महिमा का श्रवण तथा कीर्तन ही हृदय को भौतिक कल्मष से स्वच्छ रखने का एकमात्र उपाय है। कर्म, ज्ञान तथा योग विधि से कोई भी अपने हृदय के कल्मष को दूर नहीं कर सकता, किन्तु यदि मनुष्य एक बार भकि्त करके भगवान् के चरणकमलों की शरण ग्रहण कर लेता है, तो बिना किसी कठिनाई के उसके हृदय का सारा मल दूर हो जाता है।  