**भवत्सु कुशलप्रश्न आत्मारामेषु नेष्यते ।** **कुशलाकुशला यत्र न सन्ति मतिवृत्तय: ॥ १४॥** 

**शब्दार्थ** 

**भवत्सु—** **आप से** **; कुशल—** **सौभाग्य** **; प्रश्न:—** **सवाल** **; आत्म-आरामेषु—** **सदैव आत्मिक आनन्द में मग्न** **; न इष्यते—** **कोई** **आवश्यकता नहीं होती** **; कुशल—** **सौभाग्य** **; अकुशला:—** **अकुशलता** **; यत्र—** **जहाँ** **; न—** **कभी नहीं** **; सन्ति—** **रहते हैं** **; मति-** **वृत्तय:—** **कोरी कल्पना।** **.** 

**पृथु महाराज ने आगे कहा : हे महाशयो, आपसे आपकी कुशल तथा अकुशल पूछने की** **आवश्यकता नहीं है, क्योंकि आप नित्य आध्यात्मिक आनन्द में लीन रहते हैं। आप में कुशल** **तथा अकुशल की मानसिक वृत्तियाँ पाई ही नहीं जाती हैं।** **तात्पर्य :** *श्रीचैतन्य-चरितामृत* (अन्त्य ४.१७६) में कहा गया है— *'द्वैतेÓ भद्राभद्र-ज्ञान, सब—'मनोधर्मÓ।* *एइ भाल, एइ मन्दÓ,—एइ सब 'भ्रमÓ॥* इस संसार में शुभ तथा अशुभ केवल मन के भ्रम हैं, क्योंकि ऐसी वस्तुएँ भौतिक जगत के सश्पर्क के कारण ही विद्यमान हैं। यह *आत्म-माया* कहलाती है। हम प्रकृति द्वारा अपने को उसी प्रकार उत्पन्न मानते हैं जिस प्रकार कि स्वप्न में हम अनेक वस्तुओं का अनुभव करते प्रतीत होते हैं। फिर भी आत्मा सदैव दिव्य होता है। भौतिक स्वरूप से उसके प्रच्छन्न होने का प्रश्न ही नहीं उठता। यह आवरण स्वप्न या सश्मोह-सा होता है। *भगवद्गीता* (२.६२) में भी कहा गया है— *सङ्गात् सञ्जायते काम:।* मात्र संगति से अनेक कृति्रम आवश्यकताएँ उत्पन्न होती हैं। *ध्यायतो विषयान् पुंस: सङ्गस्तेषूपजायते।* जब हम अपनी वास्तविक स्वाभाविक स्थिति को भुलाकर भौतिक वस्तुओं का भोग करना चाहते हैं, तो हमारी भौतिक इच्छाएँ प्रकट होती हैं और हम अनेक प्रकार के भोग-विलास के सश्पर्क में आते हैं। ज्योंही भौतिक सुख की वृति्तयाँ उत्पन्न होती हैं त्योंही हमारी संगति के कारण उनको भोगने के लिए एक प्रकार की उत्सुकता होती है और जब इस छद्म भोग से हम सुखी नहीं होते तो हममें दूसरा भ्रम उत्पन्न होता है, जिसे क्रोध कहा जाता है और क्रोध के प्रकट होने से भ्रम और भी प्रबल हो जाता है। इस प्रकार मोहग्रस्त होने पर हम श्रीकृष्ण से अपने सश्बन्ध को भूलने लगते हैं; फलस्वरूप हमारी वास्तविक बुद्धि भ्रष्ट हो जाती है। इस प्रकार हम इस भौतिक जगत में उलझ जाते हैं। *भगवद्गीता*  (२.६३) में कहा गया है— *क्रोधाद्भवति सश्मोह: सश्मोहात्स्मृतिविभ्रम:।* *स्मृतिभ्रंशाद् बुद्धिनाशो बुद्धिनाशात्प्रणश्यति॥* भौतिक संगति से हम अपनी आत्म-चेतना खो बैठते है; फलत: शुभ तथा अशुभ का प्रश्न उठता है। किन्तु जो *आत्माराम* अर्थात् स्वरूपसिद्ध हैं, वे ऐसे प्रश्नों से परे हैं। *आत्माराम* क्रमश: आत्मिक आनन्द में और अधिक उन्नति करते हुए भगवान् की संगति को प्राप्त होते हैं। यही जीवन की सिद्धि है। प्रारश्भ में कुमार स्वरूपसिद्ध निॢवशेषवादी थे, किन्तु उत्तरोत्तर वे परमेश्वर की लीलाओं के प्रति आकृष्ट होते गये। निष्कर्ष यह निकला कि जो भगवान् की भकि्त में सदैव रत रहते हैं उनके लिए शुभ तथा अशुभ की द्वैतता का प्रश्न ही नहीं उठता। अत: पृथु महाराज कुमारों के लिए नहीं, अपितु अपने लिए कुशल-याचना कर रहे हैं।  