**अहो आचरितं ङ्क्षक मे मङ्गलं मङ्गलायना: ।** **यस्य वो दर्शनं ह्यासीद्दुर्दर्शानां च योगिभि: ॥ ७॥** 

**शब्दार्थ** 

**पृथु: उवाच—** **राजा पृथु ने कहा** **; अहो—** **हे भगवान्** **; आचरितम्—** **अवयास** **; किम्—** **क्या** **; मे—** **मेरे द्वारा** **; मङ्गलम्—** **कल्याण** **;** **मङ्गल-आयना:—** **हे साक्षात् कल्याण** **; यस्य—** **जिससे** **; व:—** **तुश्हारा** **; दर्शनम्—** **दर्शन** **; हि—** **निश्चय ही** **; आसीत्—** **सश्भव हो** **सका** **; दुर्दर्शानाम्—** **कठिनाई से ²श्य, दुर्लभ** **; च—** **भी** **; योगिभि:—** **योगियों द्वारा।** **.** 

**राजा पृथु ने कहा : हे साक्षात् कल्याणमूॢत महामुनियो, आपका दर्शन तो योगियों के लिए** **भी दुर्लभ है। निस्सन्देह आपका दर्शन दुर्लभ है। मैं नहीं जानता कि मुझसे ऐसा कौन-सा पुण्य** **बन पड़ा है, जिससे आप मेरे समक्ष इतनी सहजता से प्रकट हुए हैं।** **तात्पर्य :** जब किसी के आध्यात्मिक जीवन में कुछ असाधारण घटना घटती है, तो यह समझना चाहिए कि किसी *अज्ञात-सुकृति* अर्थात् किसी अज्ञात पुण्य कर्म से ऐसा हुआ है। भगवान् या उनके शुद्ध भक्त का दर्शन प्राप्त कर पाना कोई साधारण घटना नहीं है। जब ऐसी घटनाएँ घटें तो इन्हें पूर्व पुण्यकर्मों का परिणाम समझना चाहिए जिसकी पुष्टि *भगवद्गीता* (७.२८) में हुई है— *येषां त्वन्तगतं* *पापं जनानां पुण्यकर्मणाम्।* जो व्यक्ति समस्त पापकर्मों के फलों से मुक्त हो जाता है और केवल पुण्यकर्मों में लगा रहता है, वही भक्ति में प्रवृत्त हो सकता है। यद्यपि महाराज पृथु का जीवन पुण्यकर्मों से ओतप्रोत था, तो भी उन्हें आश्चर्य हो रहा था कि उन्हें कुमारों के दर्शन किस प्रकार हो सके। उन्हें इसका अनुमान ही नहीं हो रहा था कि उन्होंने किस प्रकार के पुण्यकर्म किये होंगे। यह राजा पृथु की विनयशीलता का चिह्न है, जिन का जीवन पुण्यकर्मों के कारण इतना भरा हुआ था कि उनको भगवान् विष्णु तक ने दर्शन दिये थे और भविष्यवाणी की थी कि कुमार भी उन्हें दर्शन देंगे।  