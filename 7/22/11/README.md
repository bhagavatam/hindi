**व्यालालयद्रुमा वै तेष्वरिक्ताखिलसश्पद: ।** **यद्गृहास्तीर्थपादीयपादतीर्थविवॢजता: ॥ ११॥** 

**शब्दार्थ** 

**व्याल—** **विषैले सर्प** **; आलय—** **घर** **; द्रुमा:—** **वृक्ष** **; वै—** **निश्चय ही** **; तेषु—** **उन घरों में** **; अरिक्त—** **अत्यधिक** **; अखिल—** **समस्त** **;** **सश्पद:—** **ऐश्वर्य, वैभव** **; यत्—** **जो** **; गृहा:—** **घर** **; तीर्थ-पादीय—** **साधु पुरुषों के चरणों का** **; पाद-तीर्थ—** **चरणों के प्रक्षालन से** **प्राप्त जल** **; विवॢजता:—** **रहित।** **.** 

**इसके विपरीत जिस गृहस्थ के घर में भगवान् के भक्तों के चरण नहीं पड़ते और जहाँ उन** **चरणों के प्रक्षालन के लिए जल नहीं रहता, वह घर समस्त ऐश्वर्य तथा धन-सश्पन्न होते हुए भी** **ऐसे वृक्ष के तुल्य माना जाता है, जिसमें केवल विषैले सर्प रहते हैं।** **तात्पर्य :** इस श्लोक में *तीर्थ-पादीय* शब्द का अर्थ भगवान् विष्णु के भक्त या वैष्णव है। जहाँ तक ब्राह्मणों की बात है, पिछले श्लोक में उनके स्वागत के सश्बन्ध में कहा जा चुका है। इस श्लोक में वैष्णवों पर विशेष बल दिया गया है। सामान्यत: संन्यासी लोग गृहस्थों को सन्मार्ग दिखाने का कार्य करते हैं। कुछ संन्यासी एकदंडी होते हैं और कुछ त्रिदंडी संन्यासी होते हैं। एकदण्डी संन्यासी शंकराचार्य के अनुयायी होते हैं और मायावादी संन्यासी कहलाते हैं। त्रिदंडी संन्यासी वैष्णव आचार्यों—यथा रामानुजाचार्य, मध्वाचार्य आदि के अनुयायी होते हैं और ये गृहस्थों को उपदेश देते हैं। एकदंडी संन्यासी शुद्ध ब्रह्मपद पर स्थित हो सकते हैं, क्योंकि वे भली-भाँति अवगत रहते हैं कि आत्मा शरीर से भिन्न है, किन्तु वे मुलयत: निॢवशेषवादी होते हैं। वैष्णव परम सत्य को परम पुरुष मानते हैं और ब्रह्मतेज को भगवान् के आश्रित मानते हैं, जैसाकि *भगवद्गीता* (१४.२७) में पुष्टि हुई है— *ब्रह्मणो हि प्रतिष्ठाहम्।* निष्कर्ष स्वरूप यह कहा जा सकता है कि *तीर्थपादीय* वैष्णवों के लिए ही प्रयुक्त है। *भागवत* (१.१३.१०) में एक अन्य प्रसंग भी मिलता है— *तीर्थीकुर्वन्ति तीर्थानि।* वैष्णव जिस किसी भी स्थान में जाता है, वह तीर्थ बन जाता है। वैष्णव संन्यासी अपने चरणकमलों के स्पर्श से प्रत्येक स्थान को तीर्थ बनाने के लिए विश्व-भर का भ्रमण करते रहते हैं। यहाँ इसका उल्लेख है कि जिस घर में वैष्णव का स्वागत पिछले श्लोक में वॢणत विधि से नहीं होता, उसे विषधरों का आवास समझना चाहिए। कहा जाता है कि चन्दन जैसे बहुमूल्य वृक्ष के चारों ओर विषैला सर्प रहता है। चन्दन वृक्ष अत्यन्त शीतल होता है और विषैला सर्प अपने विषैले दाँत के कारण अत्यन्त तप्त रहता है, अत: शीतल बनने के उद्देश्य से वह चन्दन वृक्ष की शरण ग्रहण करता है। इसी प्रकार ऐसे अनेक धनिक पुरुष हैं, जो अपने द्वार पर कुत्ते या चौकीदार रखते हैं और द्वार पर ऐसे पट्ट लगा देते हैं जैसे ''प्रवेश वॢजत है,ÓÓ ''राहगीरों का प्रवेश निषिद्ध है,ÓÓ ''कुत्तों से सावधानÓÓ इत्यादि। पाश्चात्य देशों में तो कभी-कभी अनधिकार प्रवेश करने वाले को गोली मार दी जाती है और इसकी गणना अपराध में नहीं होती। यह आसुरी गृहस्थों की स्थिति है और ऐसे घरों को विषैले सर्पों का आगार समझा जाता है। ऐसे परिवार के सदस्य सर्पों से तनिक भी अच्छे नहीं हैं, क्योंकि सर्प अत्यन्त ईष्र्यालु होते हैं और जब वे साधु पुरुषों के प्रति ईष्र्या करते हैं, तो उनकी स्थिति और भी भयानक हो जाती है। चाणक्य पण्डित ने कहा है कि, ईष्र्यालु जीव दो प्रकार के होते हैं, सर्प और ईष्र्यालु मानव। ईष्र्यालु व्यकि्त तो सर्प से भी अधिक घातक है, क्योंकि सर्प को मंत्रों से या जड़ी-बूटियों से मुग्ध किया जा सकता है, किन्तु ईष्र्यालु पुरुष को किसी भी साधन से शान्त नहीं किया जा सकता।  