**कृच्छ्रो महानिह भवार्णवमप्लवेशां** **षड्वर्गनक्रमसुखेन तितीर्षन्ति ।** **तत्त्वं हरेर्भगवतो भजनीयमङ्क्षङ्घ्र** **कृत्वोडुपं व्यसनमुत्तर दुस्तरार्णम् ॥ ४०॥** 

**शब्दार्थ** 

**कृच्छ्र:—** **कष्टकारक** **; महान्—** **अत्यधिक** **; इह—** **यहाँ (इस जीवन में)** **; भव-अर्णवम्—** **संसार रूपी समुद्र** **; अप्लव-ईशाम्—** **अभक्तों का जिन्होंने भगवान् के चरणकमलों की शरण नहीं ग्रहण की** **; षट्-वर्ग—** **छहों इन्द्रियाँ** **; नक्रम्—** **मगर** **; असुखेन—** **अत्यन्त कठिनाई से** **; तितीर्षन्ति—** **पार करते हैं** **; तत्—** **अत:** **; त्वम्—** **तुम** **; हरे:—** **भगवान् के** **; भगवत:—** **परमेश्वर के** **;** **भजनीयम्—** **आराधनीय** **; अङ्घ्रिम्—** **चरणकमल को** **; कृत्वा—** **करके** **; उडुपम्—** **नाव** **; व्यसनम्—** **सभी प्रकार के संकट** **;** **उत्तर—** **पार करो** **; दुस्तर—** **अत्यन्त कठिन** **; अर्णम्—** **सागर को।** **.** 

**अज्ञान के सागर को पार करना अत्यन्त कठिन है, क्योंकि उसमें अनेक भयानक मगरमच्छ** **भरे पड़े हैं। जो भक्त नहीं हैं, वे इस समुद्र को पार करने के लिए कठिन तपस्या करते हैं, किन्तु** **हम तुश्हारे लिए बता रहे हैं कि तुम एकमात्र भगवान् के चरणकमलों का आश्रय लो, वे समुद्र** **को पार करने के लिए नाव के समान हैं। यद्यपि सागर को लाँघना कठिन है, किन्तु भगवान् के** **चरणकमलों की शरण ग्रहण करके तुम सभी संकटों को पार कर जाओगे।** **तात्पर्य :** यहाँ पर संसार की तुलना अज्ञान के विशाल सागर से की गई है। इस सागर का दूसरा नाम *वैतरणी* है। वैतरणी समुद्र कारणार्णव है, जिसमें असंलय ब्रह्माण्ड गेंदों के समान तैर रहे हैं। इस सागर की दूसरी ओर (उस पार) वैकुण्ठ का दिव्य लोक है, जिसे *भगवद्गीता* (८.२०) में *परस्तस्मात्तु* *भावोऽन्य:* कहा गया है। इस प्रकार इस भौतिक प्रकृति के परे एक निरन्तर विद्यमान रहने वाली आध्यात्मिक प्रकृति है। यद्यपि कारणार्णव में सारे भौतिक ब्रह्माण्ड बारश्बार विलीन होते रहते हैं, किन्तु वैकुण्ठलोक आध्यात्मिक होने के कारण कभी विनष्ट नहीं होते। वे नित्य विद्यमान रहते हैं। मनुष्य शरीर धारण करने से जीवात्मा को अज्ञान सागर, जो यही भौतिक ब्रह्माण्ड है, पार कर के परव्योम में प्रवेश होने का अवसर प्राप्त होता है। यद्यपि अनेक उपायों या नावों से समुद्र पार किया जा सकता है, किन्तु कुमारगण राजा को भगवान् के चरणकमलों की शरण ग्रहण करने की सलाह देते हैं जैसे मनुष्य किसी अच्छी नाव का सहारा लेना चाहेगा। अभक्त लोग जो भगवान् के चरणकमलों की शरण ग्रहण नहीं करते, अन्य उपायों ( *कर्म, ज्ञान* तथा *योग* ) से अज्ञान के सागर को पार करने का यत्न करते हैं, किन्तु उन्हें इसमें काफी कठिनाई उठानी पड़ती है। कभी-कभी तो वे इतनी कठिनाई में फँस जाते हैं कि समुद्र पार ही नहीं कर पाते। अभक्तों को इसकी गारंटी नहीं कि वे समुद्र को पार कर ही लें और यदि वे पार कर भी लेंगे तो उन्हें कठिन तपस्या करनी होती है। दूसरी ओर यदि कोई भक्ति करता है और यह श्रद्धा रखता है, तो भगवान् के चरणकमल ऐसी नाव हैं, जो उसे समुद्र के पार आसानी से और सुख पूर्वक उतार देंगे। इसीलिए पृथु महाराज को समस्त संकटों को पार करने के लिए भगवान् के चरणारविन्द रूपी नाव को ग्रहण करने की सलाह दी गई है। ब्रह्माण्ड के घातक तत्त्वों की तुलना समुद्री मगरों से की गई है। कोई भले ही कितना कुशल तैराक क्यों न हो, किन्तु उस पर यदि मगरमच्छ आक्रमण कर दें तो वह बच नहीं पाता। कभी-कभी देखा जाता है कि अनेक तथाकथित स्वामी तथा योगी अपने आपको विज्ञापित करते हैं कि वे अज्ञान के सागर को पार कर सकते हैं और अन्यों को भी पार करने में सहायता कर सकते हैं, किन्तु वास्तव में वे अपनी ही इन्द्रियों के शिकार होते हैं। अपने अनुयायियों को अज्ञान रूपी समुद्र को पार कराना तो दूर रहा, ऐसे योगी तथा स्वामी षी रूपी माया के शिकार हो जाते हैं और उस समुद्र के मगरों द्वारा निगल लिए जाते हैं।  

**मैत्रेय उवाच** 