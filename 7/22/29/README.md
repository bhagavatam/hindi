**निमित्ते सति सर्वत्र जलादावपि पूरुष: ।** **आत्मनश्च परस्यापि भिदां पश्यति नान्यदा ॥ २९॥** 

**शब्दार्थ** 

**निमित्ते—** **कारणों के फलस्वरूप** **; सति—** **होते हुए** **; सर्वत्र—** **सभी जगह** **; जल-आदौ अपि—** **जल तथा अन्य प्रतिबिश्बित करने** **वाले माध्यम** **; पूरुष:—** **पुरुष** **; आत्मन:—** **अपने** **; च—** **तथा** **; परस्य अपि—** **दूसरे का भी** **; भिदाम्—** **अन्तर** **; पश्यति—** **देखता है** **;** **न अन्यदा—** **अन्य कोई कारण नहीं।** **.** 

**विभिन्न निमित्तों (कारणों) के फलस्वरूप ही मनुष्य अपने तथा दूसरों में अन्तर देखता है,** **जिस प्रकार के जल, तेल या दर्पण में एक ही पदार्थ के प्रतिबिश्ब भिन्न-भिन्न प्रकार से दिखते** **हैं।** **तात्पर्य :** आत्मा एक है और वह है भगवान्। वह *स्वांश* तथा *विभिन्नांश* में प्रकट होता है। जीव *विभिन्नांश* है। भगवान् के विभिन्न अवतार *स्वांश* हैं। इस प्रकार परमेश्वर की विभिन्न शक्तियाँ हैं और इन शक्तियों के विभिन्न विस्तार (अंश) हैं। इस प्रकार विभिन्न कारणों से एक ही तत्त्व भगवान् के विभिन्न विस्तार हैं। यही असली ज्ञान है, किन्तु जब जीव उपाधि से आवृत रहता है, तो उसे वैसे ही अन्तर जान पड़ते हैं जैसे जल, तेल, या दर्पण में देखने पर अपने ही प्रतिबिश्बों में अन्तर जान पड़ता है। जब कोई वस्तु जल से प्रतिबिश्बित होती है, तो वह चल प्रतीत होती है, किन्तु जब बर्फ से प्रतिबिश्बित होती है, तो स्थिर लगती है। तेल से प्रतिबिश्बित होने पर वही धुँधली जान पड़ती है। वस्तु एक है, किन्तु विभिन्न अवस्थाओं में वह भिन्न प्रतीत होती है। यदि पात्रता कारण को निकाल लिया जाय तो सारी वस्तुएँ एक ही प्रतीत होती हैं। दूसरे शब्दों में, जब भक्तियोग के अवयास से मनुष्य परमहंस अथवा सिद्ध अवस्था को प्राप्त होता है, तो उसे सर्वत्र श्रीकृष्ण के ही दर्शन होते हैं। उसके लिए मानो अन्य कोई वस्तु रहती ही नहीं। निष्कर्ष के रूप हम कह सकते हैं कि विभिन्न कारणों से जीवात्मा पशु, मनुष्य, देवता, वृक्ष जैसे विभिन्न रूपों में ²ष्टिगोचर होता है। वास्तव में प्रत्येक जीवात्मा परमेश्वर की तटस्था शक्ति है। अत: *भगवद्गीता* (५.१८) में व्यालया की गई है कि जो वास्तविक आत्मा के दर्शन कर लेता है उसे विद्वान्, ब्राह्मण तथा कुत्ते, हाथी या गाय में कोई अन्तर नहीं दिखता। *पण्डिता: समदॢशन:।* जो वास्तव में पण्डित है, वह केवल जीवात्मा को देखता है उसके बाह्य-आवरण को नहीं। अत: जो अन्तर है, वह विभिन्न कर्मों का फल है और जब हम कर्म करना बन्द करके भक्ति के कार्यों में लग जाते हैं, तो हम यह समझ पाते हैं कि हम अन्यों से भिन्न नहीं हैं, उनका रूप चाहे जो भी हो। ऐसा केवल कृष्णभावनामृत के अन्तर्गत ही सश्भव है। इस आन्दोलन में विश्व के सभी भागों की सभी जातियों के लोग भाग ले रहे हैं और वे अपने को भगवान् का दास समझने के कारण काले-गोरे या पीले-लाल में कोई भेदभाव नहीं देखते। अत: कृष्णभावनामृत-आन्दोलन ही एकमात्र साधन है, जिससे जीवात्माएँ समस्त उपाधियों से मुक्त हो सकती हैं।  