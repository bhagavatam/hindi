**तदहं कृतविश्रश्भ: सुहृदो वस्तपस्विनाम् ।** **सश्पृच्छे भव एतस्मिन्क्षेम: केनाञ्जसा भवेत् ॥ १५॥** 

**शब्दार्थ** 

**तत्—** **अत:** **; अहम्—** **मैं** **; कृत-विश्रश्भ:—** **पूरी तरह आश्वस्त होकर** **; सु-हृद:—** **मित्र** **; व:—** **हमारा** **; तपस्विनाम्—** **भौतिक कष्ट** **सहने वाले** **; सश्पृच्छे—** **पूछना चाहता हूँ** **; भवे—** **इस संसार में** **; एतस्मिन्—** **यह** **; क्षेम:—** **अन्तिम वास्तविकता, कल्याण** **; केन—** **किस विधि से** **; अञ्जसा—** **अविलश्ब** **; भवेत्—** **प्राप्त किया जा सकता है।** **.** 

**मैं पूर्ण रूप से आश्वस्त हूँ कि आप जैसे महापुरुष इस संसार की अग्नि में सन्तप्त होने वाले** **व्यक्तियों के एकमात्र मित्र हैं। अत: मैं आपसे पूछना चाहता हूँ कि इस संसार में हम किस प्रकार** **जल्दी से जल्दी जीवन का परम उद्देश्य प्राप्त कर सकते हैं।** **तात्पर्य :** जब साधु द्वार-द्वार जाकर उन व्यक्तियों से भेंट करते हैं, जो सांसारिकता में बहुत अधिक लगे हुए हैं, तो यह समझना चाहिए कि वे किसी व्यकि्तगत लाभ से ऐसा नहीं करते। यह तथ्य है कि साधु पुरुष भौतिकतावादी व्यक्तियों के पास वास्तविक कुशलक्षेम के विषय में बताने के लिए जाते हैं। महाराज पृथु को इस बात का पूरा-पूरा विश्वास था, अत: उन्होंने कुमारों से उनका कुशल पूछ कर समय का अपव्यय करने के बजाये उनसे यह जानना उचित समझा कि क्या इस संसार की विषम परिस्थिति से किसी प्रकार उबरा जा सकता है? फिर भी यह महाराज पृथु का कोई निजी प्रश्न न था। यह प्रश्न तो सामान्य जनों को शिक्षा प्रदान करने के लिए उठाया गया था कि जब भी उनकी भेंट किसी साधु पुरुष से हो तो वे तुरन्त उसकी शरण में जाँय और सांसारिक तापों से उबरने का उपाय पूछें, अत: श्रील नरोत्तमदास ठाकुर कहते हैं— *संसार विषानले दिवानिशि हिया ज्वले, जुडायते ना कैनु उपाय* — ''हम नित्य भौतिक कष्टों से पीडि़त रहते हैं, हमारे हृदय जलते रहते हैं, किन्तु हम इनसे उबरने का कोई उपाय नहीं ढूँढ पाते।ÓÓ भौतिकतावादी व्यक्ति को तपस्वी भी कहा जा सकता है—अर्थात् ऐसा व्यक्ति जो नित्य भौतिक तापों को सहता रहता है। उसे इन भौतिक तापों से तभी छुटकारा मिल सकता है जब वह हरे-कृष्ण-मंत्र-संकीर्तन की शरण ले। इसकी व्यालया नरोत्तमदास ठाकुर ने भी की है— *गोलोकेर प्रेम-धन, हरिनाम-संकीर्तन, रति ना जन्मिल केने ताय।* उन्हें इसका पश्चात्ताप था कि वे हरे- कृष्ण-मंत्र की दिव्य ध्वनि के प्रति जो आकर्षण है उसका अनुसरण नहीं कर पाये। निष्कर्ष रूप में कहा जा सकता है कि इस संसार के सभी व्यकि्त भौतिक तापों से पीडि़त हैं और यदि कोई इनसे छुटकारा पाना चाहता है, तो उसे साधु पुरुषों, या ईश्वर के भक्तों की संगति करनी चाहिए और हरे- कृष्ण, हरे कृष्ण, कृष्ण कृष्ण, हरे हरे, हरे राम, हरे राम, राम राम, हरे हरे-महामंत्र का जप करना चाहिए। भौतिकतावादी व्यक्तियों के लिए एकमात्र यही शुभ मार्ग है।  