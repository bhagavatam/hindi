**तांस्तु सिद्धेश्वरान्राजा व्योश्नोऽवतरतोऽॢचषा ।** **लोकानपापान्कुर्वाणान्सानुगोऽचष्ट लक्षितान् ॥ २॥** 

**शब्दार्थ** 

**तान्—** **उन** **; तु—** **लेकिन** **; सिद्ध-ईश्वरान्—** **समस्त योग शक्तियों के स्वामी को** **; राजा—** **राजा ने** **; व्योश्न:—** **आकाश से** **;** **अवतरत:—** **उतरते हुए** **; अॢचषा—** **अपने दिव्य तेज से** **; लोकान्—** **लोकों को** **; अपापान्—** **पापरहित** **; कुर्वाणान्—** **करते हुए** **; स-** **अनुग:—** **अपने पार्षदों सहित** **; अचष्ट—** **पहचान लिया** **; लक्षितान्—** **उन्हें देखकर।** **.** 

**समस्त योग शक्तियों के स्वामी चारों कुमारों के देदीप्यमान् तेज को देखकर राजा तथा** **उनके पार्षदों ने उन्हें आकाश से उतरते ही पहचान लिया।** **तात्पर्य :** चारों कुमारों को *सिद्धेश्वरान्* कहा गया है, जिसका अर्थ है ''समस्त योग शक्तियों के स्वामी।ÓÓ जो योग में सिद्धि प्राप्त कर सकता है उसे तुरन्त ही आठ प्रकार की यौगिक सिद्धियाँ प्राप्त हो जाती हैं। ये हैं—लघिमा, अणिमा, प्राप्ति, प्राकाश्य इत्यादि। सिद्धेश्वरों के रूप में चारों कुमार सभी यौगिक सिद्धियाँ प्राप्त कर चुके थे और फलस्वरूप अन्तरिक्ष में यंत्रों के बिना ही यात्रा कर सकते थे। जब वे पृथु महाराज के पास आ रहे थे तो वे किसी विमान से नहीं, अपितु स्वत: आये। दूसरे शब्दों में, ये चारों कुमार अन्तरिक्षयात्री भी थे, जो बिना किसी यान के यात्रा कर सकते थे। सिद्धलोक नामक लोक के निवासी अन्तरिक्ष में एक लोक से दूसरे लोक तक यान के बिना ही यात्रा कर सकते हैं। किन्तु यहाँ पर कुमारों की जिस विशिष्ट शकि्त का उल्लेख हुआ है, वह है कि वे जहाँ भी जाते वह स्थान पापरहित हो जाता था। महाराज पृथु के शासन में इस पृथ्वी पर प्रत्येक वस्तु पापरहित थी, अत: उन्होंने राजा के पास आने का निर्णय लिया। सामान्यत: वे किसी पापमय लोक में नहीं जाते।  