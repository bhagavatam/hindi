**धर्मराडिव शिक्षायामाश्चर्ये हिमवानिव ।** **कुवेर इव कोशाढ्यो गुप्तार्थो वरुणो यथा ॥ ५९॥** 

**शब्दार्थ** 

**धर्म-राट् इव—** **यमराज (मृत्यु के अधीक्षक) के समान** **; शिक्षायाम्—** **शिक्षा में** **; आश्चर्ये—** **ऐश्वर्य में** **; हिमवान् इव—** **हिमालय** **पर्वत के समान** **; कुवेर:—** **स्वर्गलोक के कोशपति** **; इव—** **स²श** **; कोश-आढ्य:—** **सश्पत्ति के स्वामी होने के मामले में** **; गुप्त-** **अर्थ:—** **छिपाना** **; वरुण:—** **वरुण नामक देवता** **; यथा—** **जिस प्रकार।** **.** 

**महाराज पृथु की बुद्धि तथा शिक्षा मृत्यु के अधीक्षक यमराज के बिलकुल समान थी।** **उनका ऐश्वर्य हिमालय पर्वत से तुलनीय था, जहाँ सभी बहुमूल्य हीरे, जवाहरात तथा धातुएँ** **संचित हैं। उनके पास स्वर्ग के कोषाध्यक्ष कुवेर के समान विपुल सश्पत्ति थी। वरुण देवता के** **ही समान उनके रहस्यों का किसी को पता न था।** **तात्पर्य :** यमराज या धर्मराज को मृत्यु के अधीक्षक के रूप में ऐसी-ऐसी पापी जीवात्माओं का निपटारा करना पड़ता है जिन्होंने जीवन भर पापकर्म किये हैं। फलस्वरूप यमराज को न्याय के मामले में पटु माना जाता है। पृथु महाराज भी अत्यधिक विद्वान् तथा नागरिकों का न्याय करने में अत्यन्त निष्पक्ष थे। उनके ऐश्वर्य की तुलना में हिमालय पर्वत के खनिज तथा रत्न ही ठहर सकते थे। अत: उनकी तुलना स्वर्ग के कोषाध्यक्ष कुवेर से की जाती है। उनके जीवन-रहस्यों का कोई भी पता नहीं लगा सकता था जिस प्रकार जल, रात्रि तथा पश्चिमी आकाश के अधिपति देव वरुण के रहस्यों का कोई पता नहीं लगा सकता। वरुण सर्वज्ञाता हैं और पापों के लिए दण्ड देने वाले हैं, अत: क्षमा के लिए उनसे प्रार्थना की जाती है। वह रोगों को भेजने वाले तथा कभी-कभी मित्र एवं इन्द्र के संगी भी बताये जाते हैं।  