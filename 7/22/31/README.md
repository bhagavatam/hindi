**भ्रश्यत्यनुस्मृतिश्चित्तं ज्ञानभ्रंश: स्मृतिक्षये ।** **तद्रोधं कवय: प्राहुरात्मापह्नवमात्मन: ॥ ३१॥** 

**शब्दार्थ** 

**भ्रश्यति—** **विनष्ट हो जाती है** **; अनुस्मृति:—** **निरन्तर चिन्तन** **; चित्तम्—** **चेतना** **; ज्ञान-भ्रंश:—** **वास्तविक ज्ञान से विरहित** **; स्मृति-** **क्षये—** **स्मृति के विनाश से** **; तत्-रोधम्—** **उस विधि का अवरुद्ध होना** **; कवय:—** **बड़े-बड़े पंडितों ने** **; प्राहु:—** **विचार व्यक्त** **किया है** **; आत्म—** **आत्मा का** **; अपह्नवम्—** **विनाश** **; आत्मन:—** **आत्मा का।** **.** 

**जब मनुष्य अपनी मूल चेतना से इधर-उधर हटता है, तो वह न तो अपनी पूर्वस्थिति को** **स्मरण रख पाता है और न वर्तमान स्थिति को पहचान पाता है। स्मरण-शक्ति के नष्ट हो जाने पर** **जितना भी ज्ञान अॢजत किया जाता है, वह एक झूठी आधार-शिला पर टिका रहता है। जब** **ऐसी घटना घटती है, तो पंडित जन कहते हैं कि आत्मा का विनाश हो गया।** **तात्पर्य :** जीवात्मा या आत्मा नित्य एवं शाश्वत है। इसका विनाश नहीं हो सकता, किन्तु जब वास्तविक ज्ञान काम नहीं करता तो पंडितजन कहते हैं कि इसका विनाश हो चुका है। पशुओं तथा मनुष्यों में यही अन्तर है। अल्पज्ञ दार्शनिकों के अनुसार पशुओं में आत्मा नहीं होती, किन्तु वास्तविकता यह है कि पशुओं में आत्मा होती है। फिर भी पशुओं की निरी अज्ञानता के कारण ऐसा लगता है कि उनकी आत्माएँ विनष्ट हो चुकी हैं। बिना आत्मा के शरीर हिल नहीं सकता। सजीव एवं निर्जीव शरीर का यही अन्तर है। जब आत्मा शरीर से बाहर निकल जाता है, तो शरीर मृत कहलाता है। आत्मा को तभी विनष्ट कहा जाता है जब समुचित ज्ञान प्रदर्शित नहीं हो पाता। हमारी मूल चेतना कृष्णचेतना है क्योंकि हम कृष्ण के अंश है। जब यह चेतना दिग्भ्रमित हो जाती है और मनुष्य भौतिक वातावरण में आ गिरता है, जिससे मूल चेतना दूषित होती है, तो वह सोचने लगता है कि यह भौतिक तत्त्वों का फल है। इस प्रकार वह भगवान् के अंश रूप में अपनी स्थिति को उसी प्रकार भूल जाता है, जिस प्रकार कि सोते समय मनुष्य अपने आप को भूल जाता है। इस प्रकार मूल चेतना के कार्यकलापों के अवरुद्ध होने से विनष्ट आत्मा के सारे कार्यकलाप मिथ्या आधार पर सश्पन्न होते हैं। आज के समय में, मानवीय सवयता देहात्मबुद्धि के छद्म-स्तर पर कार्य कर रही है, अत: यह कहा जा सकता है कि वर्तमान युग के लोगों ने अपनी आत्माएँ खो दी हैं और इस प्रकार वे पशुतुल्य हैं।  