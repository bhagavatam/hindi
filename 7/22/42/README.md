**कृतो मेऽनुग्रह: पूर्वं हरिणार्तानुकश्पिना ।** **तमापादयितुं ब्रह्मन्भगवन्यूयमागता: ॥ ४२॥** 

**शब्दार्थ** 

**राजा उवाच—** **राजा ने कहा** **; कृत:—** **किया हुआ** **; मे—** **मेरे प्रति** **; अनुग्रह:—** **अहैतुकी कृपा** **; पूर्वम्—** **पहले** **; हरिणा—** **भगवान्** **विष्णु द्वारा** **; आर्त-अनुकश्पिना—** **दुखी पुरुषों पर दयालु** **; तम्—** **उस** **; आपादयितुम्—** **पुष्टि के लिए** **; ब्रह्मन्—** **हे ब्राह्मण** **;** **भगवन्—** **हे शक्तिमान** **; यूयम्—** **तुम सब** **; आगता:—** **यहाँ आये हो।** **.** 

**राजा ने कहा : हे ब्राह्मण, हे शक्तिमान, पहले भगवान् विष्णु ने मुझ पर अहैतुकी कृपा** **प्रदॢशत की थी और यह संकेत किया था कि आप मेरे घर पधारेंगे। आप लोग उसी आशीर्वाद** **की पुष्टि करने के लिए यहाँ पर आये हैं।** **तात्पर्य :** भगवान् विष्णु उस समय यज्ञस्थल पर प्रकट हुए थे जब राजा पृथु महान् यज्ञ (अश्वमेध) कर रहे थे और तब उन्होंने भविष्यवाणी की थी कि कुमारगण शीघ्र ही आएँगे और राजा को उपदेश देंगे। अत: महाराज पृथु को भगवान् की अहैतुकी कृपा का स्मरण था, इसलिए उन्होंने कुमारों के आगमन पर उनका स्वागत किया, क्योंकि वे भगवान् की भविष्यवाणी को पूरा कर रहे थे। दूसरे शब्दों में, जब भगवान् कोई भविष्यवाणी करते हैं, तो वे उसे किसी भक्त के माध्यम से पूरा करते हैं। इसी प्रकार श्री चैतन्य महाप्रभु ने भविष्यवाणी की थी कि भगवान् के महिमामय नाम का तथा हरे कृष्ण महामंत्र का विश्व के समस्त नगरों तथा गाँवों में प्रसार होगा। श्रील भक्तिविनोद ठाकुर तथा श्रीलभक्तिसिद्धान्त सरस्वती प्रभुपाद ने इस महान् भविष्यवाणी को पूरा करने की इच्छा व्यक्त की और हम उन्हीं के पदचिह्नों का अनुगमन कर रहे हैं। भगवान् श्रीकृष्ण ने अपने भक्तों के विषय में अर्जुन से कहा ( *भगवद्गीता* ९.३१)— *कौन्तेय* *प्रतिजानीहि न मे भक्त: प्रणश्यति* —''हे कुन्तीपुत्र। तुम घोषणा करके बता दो कि मेरा भक्त कभी विनष्ट नहीं होगा।ÓÓ भगवान् चाहते तो यह घोषणा स्वयं कर सकते थे, किन्तु उनकी इच्छा थी कि अर्जुन यह घोषणा करे और इस प्रकार आश्वस्त होना चाहते थे कि उनका वचन खण्डित न हो। भगवान् स्वयं वचन देते हैं और उनके विश्वासपात्र भक्त उस वचन को पूरा करते हैं। भगवान् विपत्तिग्रस्त मानवता के लाभ हेतु अनेक वचन देते रहते हैं। यद्यपि भगवान् विपत्तिग्रस्त मानव पर दयालु रहते हैं, किन्तु मनुष्य सामान्यत: उनकी सेवा करने के आतुर नहीं रहते। यह सश्बन्ध पिता तथा पुत्र जैसा है। पिता अपने पुत्र के कल्याण की सदैव कामना करता है, भले ही पुत्र पिता की उपेक्षा करे या उसे भूल जाए। *अनुकश्पिना* शब्द महत्त्वपूर्ण है। ईश्वर जीवात्माओं पर इतने दयालु होते हैं कि वे पतितात्माओं के लाभ हेतु स्वयं इस संसार में अवतरित होते हैं— *यदा यदा हि धर्मस्य ग्लानिर्भवति भारत।* *अवयुत्थानमधर्मस्य तदात्मानं सृजाश्यहम्॥* ''जब-जब धर्म की हानि होती है और अधर्म का उत्कर्ष होता है, उस समय, हे अर्जुन! मैं अवतरित होता हूँÓÓ ( *भगवद्गीता* ४.७)। अत: भगवान् केवल दयावश अपने विभिन्न रूपों में प्रकट होते हैं। श्रीकृष्ण पतित आत्माओं पर दया करने के लिए ही इस लोक में प्रकट हुए; भगवान् बुद्ध असुरों द्वारा मारे जाने वाले निरीह पशुओं के प्रति दयाभाव से प्रकट हुए; भगवान् नृङ्क्षसह देव प्रह्लाद महाराज पर दया करने के लिए प्रकट हुए। निष्कर्ष यह कि भगवान् इस संसार में पतितात्माओं पर इतने दयालु रहते हैं कि या तो वे स्वयं प्रकट होते हैं या अपने भक्तों तथा दासों को अपनी इच्छा पूरी करने के लिए भेजते हैं जिससे सारे पतित जीव भगवान् के धाम वापस चले जाँए। इसी प्रकार श्रीकृष्ण ने सारे मानव समाज के लाभ के लिए अर्जुन को *भगवद्गीता* का उपदेश दिया। अत: बुदि्धमान लोगों को इस कृष्णभावानामृत-आन्दोलन के विषय में भी गंभीरतापूर्वक विचार करना चाहिए और उनके शुद्ध भक्तों द्वारा यथारूप प्रचारित *भगवद्गीता* के उपदेशों का लाभ उठाना चाहिए।  