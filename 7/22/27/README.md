**दग्धाशयो मुक्तसमस्ततद्गुणो** **नैवात्मनो बहिरन्तॢवचष्टे ।** **परात्मनोर्यद्व्यवधानं पुरस्तात्** **स्वप्ने यथा पुरुषस्तद्विनाशे ॥ २७॥** 

**शब्दार्थ** 

**दग्ध-आशय:—** **समस्त इच्छाओं का जल जाना** **; मुक्त—** **मुक्त** **; समस्त—** **सभी** **; तत्-गुण:—** **द्रव्य के सश्बन्ध में गुण** **; न—** **नहीं** **;** **एव—** **निश्चय ही** **; आत्मन:—** **आत्मा या परमात्मा** **; बहि:—** **बाह्य** **; अन्त:—** **आन्तरिक** **; विचष्टे—** **कार्यशील** **; पर-आत्मनो:—** **परमात्मा का** **; यत्—** **जो** **; व्यवधानम्—** **अन्तर** **; पुरस्तात्—** **मानो प्रारश्भ में हो** **; स्वप्ने—** **स्वप्न में** **; यथा—** **जिस प्रकार** **; पुरुष:—** **व्यक्ति** **; तत्—** **वह** **; विनाशे—** **समाप्त होते हुए।** **.** 

**जब मनुष्य भौतिक समस्त इच्छाओं से रहित और भौतिक गुणों से मुक्त हो जाता है, तो वह** **अन्त: तथा बाह्य रूप से किये गये कार्यों में अन्तर नहीं देखता है। उस समय आत्म-साक्षात्कार** **के पूर्व विद्यमान आत्मा तथा परमात्मा का अन्तर विनष्ट हो जाता है। स्वप्न टूटने पर स्वप्न तथा** **स्वप्न देखने वाले के बीच कोई अन्तर नहीं रह जाता।** **तात्पर्य :** जैसाकि श्रील रूप गोस्वामी ने कहा है ( *अन्याभिलाषिता शून्यम्* ) मनुष्य को समस्त इच्छाओं से रहित होना चाहिए। समस्त इच्छाओं से रहित हो जाने पर चिन्तन या सकाम कर्म की आवश्यकता नहीं रह जाती। ऐसी अवस्था में यह समझना चाहिए कि वह भौतिक देह से मुक्त है। इसका उदाहरण पहले ही दिया जा चुका है कि सूखी गरी नारियल के जटा से पृथक् हो जाती है। यह मुक्ति की अवस्था है। जैसाकि *श्रीमद्भागवत* (२.१०.६) में कहा गया है *मुक्ति* का अर्थ है *स्वरूपेण* *व्यवस्थिति:* —अपनी स्वाभाविक स्थिति में रहना। जब तक देहात्मबुद्धि रहती है तब तक सभी भौतिक इच्छाएँ पीछा नहीं छोड़तीं, किन्तु जब मनुष्य यह सोच लेता है कि वह श्रीकृष्ण का शाश्वत दास है, तो उसकी इच्छाएँ भौतिक नहीं रहती हैं। भक्त इसी चेतना से कार्य करता है। दूसरे शब्दों में, जब शरीर से सश्बन्धित भौतिक इच्छाएँ समाप्त हो जाती हैं, तो मनुष्य वास्तव में मुक्त हो जाता है। मुक्त हो जाने पर मनुष्य अपनी व्यक्तिगत इन्द्रियतृप्ति के लिए कुछ भी नहीं करता। फिर आगे वह जो कुछ भी करता है, वह अनासक्त होता है। बद्ध अवस्था में दो प्रकार के कर्म होते हैं। मनुष्य शरीर के लिए कार्य करता है, किन्तु साथ-ही वह मुक्त होने के लिए भी कार्य करता है। समस्त भौतिक इच्छाओं से मुक्त होने पर भक्त शरीर तथा आत्मा के लिए कर्म की द्वैतता से परे हो जाता है। तब देहात्मबुद्धि समाप्त हो जाती है। इसीलिए श्रील रूप गोस्वामी कहते हैं— *ईहा यस्य हरेर्दास्ये कर्मणा मनसा गिरा।* *निखिलास्वप्यवस्थासु जीवन्मुक्त: स उच्यते॥* जब मनुष्य भगवान् की सेवा में पूर्ण रूप से संलग्न होता है, तो वह जीवन की किसी भी अवस्था में मुक्त रहता है। वह *जीवन्मुक्त* कहलाता है। ऐसी मुक्त-अवस्था में इन्द्रियतृप्ति के लिए किये गये कार्यों तथा मुक्ति के लिए किये गये कार्यों में कोई अन्तर नहीं रह जाता। जब मनुष्य इन्द्रियतृप्ति की इच्छाओं से मुक्त हो जाता है, तो उस पर शोक या मोह के फलों का कोई प्रभाव नहीं पड़ता। कॢमयों तथा ज्ञानियों द्वारा किये गये कर्मों से शोक तथा मोह उत्पन्न होता है, किन्तु स्वरूपसिद्ध पुरुष, जो केवल भगवान् के लिए ही कर्म करता है, इन्हें अनुभव नहीं करता। यह एकात्म की दशा है अथवा भगवान् के अस्तित्व में तदाकार होना है। इसका अर्थ यह हुआ कि जीव अपनी पृथक् सत्ता होते हुए भी पृथक् स्वार्थ नहीं रखता। वह भगवान् की सेवा में पूरी तरह लग जाता है, उसे अपनी इन्द्रियतृप्ति से कोई वास्ता नहीं रह जाता, अत: वह केवल भगवान् को देखता है, अपने आपको नहीं। उसके स्वार्थों का पूर्ण अन्त हो जाता है। नींद टूटने पर स्वप्न समाप्त हो जाता है, किन्तु स्वप्न में मनुष्य अपने को राजा मानकर शाही शान, सैनिक आदि सब कुछ देख सकता है। स्वप्न समाप्त होने पर वह अपने अतिरिक्त और कुछ नहीं देखता। इसी प्रकार मुक्त पुरुष जानता है कि वह परमेश्वर का अंशरूप है और उन्हीं के इच्छानुसार सारे कार्य करता रहता है। इस तरह वह उनके तथा अपने बीच कोई अन्तर नहीं देखता, यद्यपि दोनों की सत्ताएँ पृथक् -पृथक् रहती हैं। *नित्यो नित्यानां चेतनश्चेतनानाम्* —परमात्मा तथा आत्मा के एकाकार का यह पूर्ण बोध है।  