**व्यक्तमात्मवतामात्मा भगवानात्मभावन: ।** **स्वानामनुग्रहायेमां सिद्धरूपी चरत्यज: ॥ १६॥** 

**शब्दार्थ** 

**व्यक्तम्—** **स्पष्ट** **; आत्म-वताम्—** **अध्यात्मवादियों का** **; आत्मा—** **जीवन लक्ष्य** **; भगवान्—** **भगवान्** **; आत्म-भावन:—** **जीवों को** **ऊपर उठाने की कामना करने वाले** **; स्वानाम्—** **जिनके अपने भक्तगण** **; अनुग्रहाय—** **केवल कृपा दिखाने के लिए** **; इमाम्—** **इस** **प्रकार** **; सिद्ध-रूपी—** **पूर्णतया स्वरूपसिद्ध** **; चरति—** **भ्रमण करते हैं** **; अज:—** **नारायण।** **.** 

**भगवान् अपने अंश-रूप जीवों को ऊपर उठाने के लिए सतत इच्छुक रहते हैं और उन्हीं के** **विषेश लाभ हेतु सारे संसार में आप-जैसे स्वरूपसिद्ध पुरुषों के रूप में भ्रमण करते रहते हैं।** **तात्पर्य :** अध्यात्मवादियों के भिन्न-भिन्न प्रकार हैं—यथा ज्ञानी अथवा निॢवशेषवादी, योगी तथा भगवद्भक्त। किन्तु चारों कुमार योगी तथा ज्ञानी पहले थे और भक्त बाद में। वे प्रारश्भ में निॢवशेषवादी थे, किन्तु बाद में भकि्त करने लगे, अत: वे अध्यात्मवादियों में सर्वश्रेष्ठ हैं। भक्त तो भगवान् के प्रतिनिधि होते हैं और बद्धजीवों को मूल चेतना तक लाने के लिए वे सारे संसार में विचरते रहते हैं तथा बद्धजीवों को कृष्णचेतना के विषय में उपदेश देते हैं। श्रेष्ठ भक्त *आत्मवत्* कहलाते हैं अर्थात् जिन्हें परम-आत्मा का पूरी तरह से बोध हो चुका है। भगवान् प्रत्येक जीव के हृदय में परमात्मा के रूप में स्थित हैं और वे उसे कृष्णचेतना ( *कृष्णभावनामृत* ) तक ऊपर उठाने का प्रयत्न करते हैं। अत: वे *आत्म-भावन* कहलाते हैं। भगवान् प्रत्येक जीव को बुद्धि प्रदान करते हैं जिससे वह उनके विषय में जान सके। वे प्रत्येक व्यक्ति के सखा रूप में उसके पास उठते-बैठते हैं और प्रत्येक जीवात्मा को उसके इच्छानुरूप सुविधाएँ प्रदान करते रहते हैं। इस श्लोक में *आत्मवताम्* शब्द महत्त्वपूर्ण है। भक्तों के तीन भिन्न-भिन्न प्रकार होते हैं— *कनिष्ठ* *अधिकारी, मध्यम अधिकारी* तथा *उत्तम अधिकारी* जो क्रमश: नवदीक्षित, उपदेशक तथा *महाभागवत*  अर्थात् सिद्ध भक्त के लिए प्रयुक्त होते हैं। *महाभागवत* वह है, जो न केवल वेदों के पूर्ण ज्ञान से परिचित होता है, वरन् वैदिक साक्ष्य के आधार पर अन्यों को भी आश्वस्त कर सकता है। *महाभागवत*  अन्य जीवात्माओं को भी बिना भेदभाव के भगवान् का अंश मानता है। *मध्यम अधिकारी* अर्थात् उपदेशक भी शाषों में पारंगत होता है और अन्यों को भी आश्वस्त कर सकता है, किन्तु वह उपयुक्त तथा अनुपयुक्त में भेद करता है। कहने का तात्पर्य यह है कि वह आसुरी जीवात्माओं की तनिक भी परवाह नहीं करता। कनिष्ठ अधिकारी अर्थात् नवदीक्षित शाषों के विषय में अधिक नहीं जानता है, किन्तु भगवान् पर उसकी पूरी श्रद्धा होती है। ये चारों कुमार तो *महाभागवत* थे, क्योंकि परम सत्य का भली-भाँति विश्लेषण करने के बाद ही वे भक्त हुए थे। दूसरे शब्दों में, उन्हें वैदिक सूक्त का पूरा-पूरा ज्ञान था। *भगवद्गीता* में भगवान् ने इसकी पुष्टि की है कि भक्त तो अनेक हैं, किन्तु जो वैदिक सूक्त में पारंगत होता है, वह उन्हें सर्वाधिक प्रिय होता है। प्रत्येक व्यक्ति अपनी-अपनी प्रवृत्ति के अनुसार उच्चतम पद तक उठना चाहता है। कर्मी जिन्हें देहात्म बोध रहता है, वे अधिकाधिक इन्द्रियतृप्ति चाहते हैं। ज्ञानियों का सर्वोच्च लक्ष्य ब्रह्मतेज में मिल जाना है, किन्तु भक्त संसार भर में भगवान् की महिमा का उपदेश देना ही अपना चरम लक्ष्य समझता है। फलत: भक्त ही भगवान् के वास्तविक प्रतिनिधि होते हैं और इसलिए वे प्रत्यक्ष नारायण के रूप में सारे विश्व का भ्रमण करते हैं, क्योंकि उनके हृदयों में नारायण का वास होता है और वे नारायण की महिमा का उपदेश देते हैं। नारायण का प्रतिनिधि नारायण के ही समान होता है, किन्तु उसे मायावादियों की तरह यह नहीं सोच लेना चाहिए कि वह नारायण बन गया है। मायावादी साधारणत: संन्यासी को नारायण कह कर पुकारते हैं। उनका विचार है कि मात्र संन्यास ग्रहण करने से मनुष्य नारायण के तुल्य या साक्षात् नारायण बन जाता है। किन्तु एक वैष्णव का निष्कर्ष इससे भिन्न होता है जैसाकि श्रील विश्वनाथ चक्रवर्ती ठाकुर ने कहा है— *साक्षाद्धरित्वेन समस्त-शाषै* *रुक्तस्तथा भाव्यत एव सद्भि:।* *किन्तु प्रभोर्य: प्रिय एव तस्य* *वन्दे गुरो: श्रीचरणारविन्दम्॥* वैष्णव विचारधारा के अनुसार भक्त नारायण के ही समान होता इसलिए नहीं है कि वह नारायण बनना चाहता है, अपितु वह नारायण का परम विश्वस्त दास बनना चाहता है। ऐसे महापुरुष सामान्य लोगों के लाभ के हेतु गुरुओं का कार्य करते हैं, अत: जो गुरु नारायण की महिमा का गुणगान करता है उसे नारायण मानकर सब प्रकार से आदर देना चाहिए।  

**मैत्रेय उवाच** 