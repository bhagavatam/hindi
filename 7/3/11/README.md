**अन्यथेदं विधास्येऽहमयथा पूर्वमोजसा ।** **किमन्यै: कालनिर्धूतै: कल्पान्ते वैष्णवादिभि: ॥ ११॥** 

**शब्दार्थ** 

**अन्यथा—** **बिल्कुल उल्टा** **; इदम्—** **यह ब्रह्माण्ड** **; विधास्ये—** **बना दूँगा** **; अहम्—** **मैं** **; अयथा—** **अनुपयुक्त** **; पूर्वम्—** **पहले जैसा** **;** **ओजसा—** **अपनी तपस्या के बल से** **; किम्—** **क्या लाभ** **; अन्यै:—** **दूसरे के साथ** **; काल-निर्धूतै:—** **काल के साथ समाप्त होने** **वाला** **; कल्प-अन्ते—** **युग के अन्त में** **; वैष्णव-आदिभि:—** **ध्रुवलोक या वैकुण्ठ लोक जैसे लोकों से।** **.** 

**''अपनी कठोर तपस्या से मैं पुण्य तथा पाप कर्मों के फलों को उलट दूँगा। मैं इस संसार** **की समस्त स्थापित प्रथाओं को पलट दूँगा। कल्प के अन्त में ध्रुवलोक भी मिट जाएगा। अतएव** **इसका क्या लाभ है? मैं तो ब्रह्मा के पद पर बना रहना अधिक पसन्द करूँगा।ÓÓ** **तात्पर्य :** देवताओं ने ब्रह्माजी को हिरण्यकशिपु का आसुरी संकल्प कह सुनाया। उन्होंने सूचित किया कि हिरण्यकशिपु सारे मान्य सिद्धान्तों को पलट देना चाहता है। लोग इस भौतिक जगत में कठिन तपस्या करके स्वर्गलोक चले जाते हैं लेकिन हिरण्यकशिपु नहीं चाहता था कि लोग स्वर्ग में सुखी रहें, क्योंकि देवता स्वर्ग में रहते हुए भी उसके विरुद्ध कूटनीतिक विचार रखते थे। वह चाहता था कि जो लोग इस संसार में सताये जाते हैं, वे स्वर्ग में भी दुखी रहें। निस्सन्देह, वह ऐसा उत्पीडन सर्वत्र चालू करना चाह रहा था। कोई यह पूछ सकता है कि यह कैसे सश्भव होगा क्योंकि विश्व की व्यवस्था तो अनन्त काल से चली आ रही है? किन्तु हिरण्यकशिपु को घमण्ड था कि वह अपनी तपस्या से सब कुछ कर लेगा। यहाँ तक कि वह वैष्णवों की स्थिति को असुरकि्षत बना देना चाहता था। ये कतिपय लक्षण हैं उसके आसुरी संकल्प के।  