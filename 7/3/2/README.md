**हिरण्यकशिपू राजन्नजेयमजरामरम् ।** **आत्मानमप्रतिद्वन्द्वमेकराजं व्यधित्सत ॥ १॥** 

**शब्दार्थ** 

**श्री-नारद: उवाच—** **नारद मुनि ने कहा** **; हिरण्यकशिपु:—** **दैत्यराज हिरण्यकशिपु** **; राजन्—** **हे राजा युधिष्ठिर** **; अजेयम्—** **किसी** **शत्रु द्वारा न जीता जा सकने योग्य** **; अजर—** **जरा या व्याधि से रहित** **; अमरम्—** **अमर** **; आत्मानम्—** **स्वयं** **; अप्रतिद्वन्द्वम्—** **किसी** **प्रतिद्वन्द्वी या विरोधी से विहीन** **; एक-राजम्—** **ब्रह्माण्ड का एकछत्र राजा, चक्रवर्ती** **; व्यधित्सत—** **बनना चाहता था।** **.** 

**नारद मुनि ने महाराज युधिष्ठिर से कहा : दैत्यराज हिरण्यकशिपु अजेय तथा वृद्धावस्था एवं** **शरीर की जर्जरता से मुक्त होना चाहता था। वह अणिमा तथा लघिमा जैसी समस्त योग-** **सिद्धियों को प्राप्त करना, मृत्युरहित होना और ब्रह्मलोक समेत अखिल विश्व का एकछत्र राजा** **बनना चाहता था।** **तात्पर्य :** असुरों द्वारा सश्पन्न तपस्या के लक्ष्य ऐसे ही होते हैं। हिरण्यकशिपु ब्रह्माजी से ऐसा वरदान प्राप्त करना चाहता था जिससे वह भविष्य में ब्रह्माजी के धाम को जीतने में समर्थ हो सके। इसी प्रकार एक अन्य दैत्य ने शिवजी से वर प्राप्त किया, किन्तु बाद में वह उसी वर से शिवजी को मारना चाहता था। इस तरह स्वार्थी व्यक्ति आसुरी तपस्या द्वारा अपने ही उपकारी को मारना चाहता है जब कि वैष्णव भगवान् का नित्य दास बना रहना चाहता है और भगवान् के पद को कभी भी प्राप्त करना नहीं चाहता। *सायुज्य मुक्ति* के द्वारा, जिसकी कामना प्राय: असुरगण करते हैं, कोई मनुष्य भगवान् के अस्तित्व में तदाकार हो जाता है, या कभी-कभी कोई अद्वैतवाद का लक्ष्य प्राप्त कर लेता है किन्तु उसे पुन: इस संसार में संघर्ष करने के लिए नीचे गिरना पड़ता है।  