**नान्तर्बहिॢदवा नक्तमन्यस्मादपि चायुधै: ।** **न भूमौ नाश्बरे मृत्युर्न नरैर्न मृगैरपि ॥ ३६॥** 

**शब्दार्थ** 

**न—** **नहीं** **; अन्त:—** **भीतर (घर या महल)** **; बहि:—** **घर के बाहर** **; दिवा—** **दिन के समय** **; नक्तम्—** **रात्रि के समय** **; अन्यस्मात्—** **ब्रह्मा के परे अन्य किसी से** **; अपि—** **भी** **; च—** **भी** **; अयुधै:—** **इस जगत में प्रयुक्त होने वाले किसी भी हथियार से** **; न—** **न तो** **;** **भूमौ—** **भूमि पर** **; न—** **नहीं** **; अश्बरे—** **आकाश में** **; मृत्यु:—** **मृत्यु** **; न—** **नहीं** **; नरै:—** **किसी मनुष्य द्वारा** **; न—** **न तो** **; मृगै:—** **किसी** **पशु द्वारा** **; अपि—** **भी।** **.** 

**मुझे यह वर दें कि मैं न तो घर के अन्दर, न घर के बाहर, न दिन के समय, न रात में, न** **भूमि पर, न आकाश में मरूँ। मुझे वर दें कि मेरी मृत्यु न तो आपके द्वारा उत्पन्न जीवों के** **अतिरिक्त अन्य किसी के द्वारा हो, न किसी हथियार से हो, न किसी मनुष्य या पशु के द्वारा हो।** **तात्पर्य :** हिरण्यकशिपु को भय था कि कहीं विष्णु उसे पशु बनकर न मारें, क्योंकि उसके भाई का वध विष्णु ने वराह का रूप धारण करके किया था। अतएव वह सभी प्रकार के पशुओं से अत्यन्त चौकन्ना रहता था, लेकिन विष्णु किसी पशु का रूप धारण किये बिना ही अपना सुदर्शन चक्र चलाकर उसे मार सकते थे, क्योंकि यह चक्र उनकीउपस्थिति बिना भी कहीं भी जा सकता था। इसीलिए हिरण्यकशिपु सभी प्रकार के हथियारों से अपनी रक्षा के प्रति चौकन्ना था। उसने सभी प्रकार के काल तथा देशों से सावधानी बरती, क्योंकि उसे भय था कि कोई अन्य देश में उसे मार न डाले। ऊपर तथा नीचे अनेक लोक हैं, अतएव उसने ऐसे वर के लिए प्रार्थना की जिससे वह इन लोकों में से किसी के निवासी द्वारा न मारा जा सके। आदि देवता तीन हैं—ब्रह्मा, विष्णु तथा महेश्वर। हिरण्यकशिपु जानता था कि ब्रह्माजी उसे नहीं मारेंगे, किन्तु वह यह भी चाहता था कि विष्णु या महेश्वर भी उसका वध न करें। अतएव उसने ऐसे वर के लिए प्रार्थना की। इस तरह हिरण्यकशिपु ने सोचा कि वह इस ब्रह्माण्ड के भीतर किसी भी जीव के द्वारा किसी भी तरह मृत्यु को प्राप्त नहीं हो सकेगा। उसने प्राकृतिक मृत्यु के प्रति भी सावधानी बरती, क्योंकि ऐसी मृत्यु घर के भीतर या बाहर हो सकती है।  