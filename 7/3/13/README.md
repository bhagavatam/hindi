**तवासनं द्विजगवां पारमेष्ठ्यं जगत्पते ।** **भवाय श्रेयसे भूत्यै क्षेमाय विजयाय च ॥ १३॥** 

**शब्दार्थ** 

**तव—** **आपका** **; आसनम्—** **ङ्क्षसहासन** **; द्विज—** **ब्राह्मण संस्कृति का अथवा ब्राह्मणों का** **; गवाम्—** **गौवों का** **; पारमेष्ठ्यम्—** **सर्वोच्च, परम** **; जगत्-पते—** **हे सश्पूर्ण ब्रह्माण्ड के स्वामी** **; भवाय—** **उन्नति के लिए** **; श्रेयसे—** **चरम सुख के लिए** **; भूत्यै—** **ऐश्वर्य** **बढ़ाने के लिए** **; क्षेमाय—** **पालन तथा सौभाग्य के लिए** **; विजयाय—** **विजय तथा बढ़ती प्रतिष्ठा के लिए** **; च—** **तथा।** **.** 

**हे ब्रह्माजी, निश्चय ही आपका पद इस ब्रह्माण्ड के सभी लोगों के लिए, विशेष रूप से** **ब्राह्मणों तथा गायों के लिए, अत्यन्त कल्याणप्रद है। इससे ब्राह्मण-संस्कृति तथा गौ-सुरक्षा को** **अधिकाधिक महिमामंडित किया जा सकता है और इस प्रकार सभी प्रकार के भौतिक सुख,** **ऐश्वर्य तथा सौभाग्य स्वत: वृद्धि करेंगे। किन्तु दुर्भाग्यवश यदि हिरण्यकशिपु आपका स्थान** **ग्रहण करता है, तो सब कुछ नष्ट हो जाएगा।** **तात्पर्य :** इस श्लोक में *द्विज गवां पारमेष्ठ्यम्* शब्द ब्राह्मणों, ब्राह्मण-संस्कृति तथा गायों की श्रेष्ठ स्थिति को सूचित करने वाले हैं। वैदिक संस्कृति में गायों तथा ब्राह्मणों का कल्याण अनिवार्य है। ब्राह्मण संस्कृति का विकास करने तथा गायों की सुरक्षा करने के समुचित प्रबन्ध के बिना, प्रशासन के सारे कार्य ध्वस्त हो जाएँगे। हिरण्यकशिपु कहीं ब्रह्मा का पद न पा ले इस भय से सारे देवता अत्यन्त उद्विग्न थे। हिरण्यकशिपु विलयात दैत्य था और देवतागण यह जानते थे कि यदि दैत्यों तथा राक्षसों को यह उच्च पद मिल गया तो ब्राह्मण-संस्कृति तथा गौवों की सुरक्षा मिट्टी में मिल जाएगी। जैसाकि *भगवद्गीता* (५.२९) में कहा गया है—सबों के आदि स्वामी भगवान् कृष्ण हैं ( *भोक्तारं यज्ञतपसां* *सर्वलोकमहेश्वरम्* ) अतएव भगवान् अच्छी तरह जानते हैं कि इस जगत में जीवों की भौतिक स्थिति को किस तरह सुधारा जाये। प्रत्येक ब्रह्माण्ड में भगवान् कृष्ण के प्रतिनिधि रूप में कार्य करने के लिए एक ब्रह्मा नियुक्त है, जिसकी पुष्टि *श्रीमद्भागवत* में हुई है ( *तेने ब्रह्म हृदा य आदि-कवये* )। प्रत्येक ब्रह्माण्ड का प्रमुख स्रष्टा ब्रह्मा है, जो अपने शिष्यों तथा पुत्रों को वैदिक ज्ञान प्रदान करता है। प्रत्येक लोक में राजा या परम नियन्ता को ब्रह्मा का प्रतिनिधि होना चाहिए। अतएव यदि ब्रह्मा के पद पर कोई राक्षस या असुर आसीन हो जाये तो ब्रह्माण्ड की सारी व्यवस्था, विशेष रूप से ब्राह्मण-संस्कृति तथा गायों की सुरक्षा, नष्ट हो जाएगी। सारे देवताओं को इस संकट की आशंका थी, अतएव वे सब ब्रह्माजी के पास यह प्रार्थना करने के लिए गये कि वे हिरण्यकशिपु की चाल को ध्वस्त करने के लिए तुरन्त कदम उठाएँ। सृष्टि के प्रारश्भ में ब्रह्माजी पर मधु तथा कैटभ नामक दो असुरों ने आक्रमण किया था, किन्तु कृष्ण ने उन्हें बचा लिया था। अतएव कृष्ण को *मधुकैटभहन्तृ* कहा जाता है। अब पुन: हिरण्यकशिपु ब्रह्मा का स्थान लेने वाला था। भौतिक जगत इस तरह स्थित है कि ब्रह्मा तक का पद कभी-कभी संकट में रहता है, तो सामान्य जीवों के विषय में क्या कहा जाये? तो भी हिरण्यकशिपु के समय तक किसी ने ब्रह्मा का स्थान ग्रहण करने का यत्न नहीं किया था। किन्तु हिरण्यकशिपु इतना महान् दैत्य था कि वह अपनी इच्छा पूरी करने पर अटल था। *भूत्यै* शब्द का अर्थ है ''ऐश्वर्य बढ़ाने के लिएÓÓ और *श्रेयसे* शब्द अन्ततोगत्वा भगवद्धाम वापस जाने का द्योतक है। आध्यात्मिक उन्नति से मनुष्य के भौतिक पद में उन्नति के साथ-साथ मोक्ष का मार्ग भी स्पष्ट होता जाता है और वह भव-बन्धन से छूट जाता है। यदि कोई आध्यात्मिक उन्नति में ऐश्वर्यवान् पद पर हो तो उसका ऐश्वर्य कभी नहीं घटता। अतएव ऐसा आध्यात्मिक वरदान *भूति* या *विभूति* कहलाता है। इसकी पुष्टि कृष्ण ने *भगवद्गीता* (१०.४१) में की है। *यद् यद्* *विभूतिमत्सत्त्वं...मम तेजोंऽशसश्भवम्* —यदि भक्त आध्यात्मिक चेतना में उन्नति करता है और इस तरह वह भौतिक ²ष्टि से ऐश्वर्यवान् भी बन जाता है, तो उसका पद भगवान् का विशिष्ट वरदान होता है। ऐसे ऐश्वर्य को कभी भौतिक नहीं मानना चाहिए। इस समय इस धरा लोक में ब्रह्माजी का प्रभाव काफी घट चुका है और हिरण्यकशिपु के प्रतिनिधि राक्षसों तथा दैत्यों ने उनका स्थान ग्रहण कर लिया है। इसलिए ब्राह्मण-संस्कृति तथा गायों को कोई भी संरक्षण प्राप्त नहीं है, यद्यपि ये समस्त सौभाग्य के लिए अत्यावश्यक हैं। यह युग अत्यन्त घातक है, क्योंकि समाज का संचालन असुरों तथा राक्षसों के द्वारा हो रहा है।  