**न ददर्श प्रतिच्छन्नं वल्मीकतृणकीचकै: ।** **पिपीलिकाभिराचीर्णं मेदस्त्वङ्मांसशोणितम् ॥ १५॥** **तपन्तं तपसा लोकान्यथाभ्रापिहितं रविम् ।** **विलक्ष्य विस्मित: प्राह हसंस्तं हंसवाहन: ॥ १६॥** 

**शब्दार्थ** 

**न—** **नहीं** **; ददर्श—** **देखा** **; प्रतिच्छन्नम्—** **आवृत, ढका हुआ** **; वल्मीक—** **बांबी** **; तृण—** **घास** **; कीचकै:—** **तथा बाँस के डंडे से** **;** **पिपीलिकाभि:—** **चींटियों द्वारा** **; आचीर्णम्—** **चारों ओर से खाया हुआ** **; मेद:—** **जिसकी चर्बी** **; त्वक्—** **चमड़ी** **; मांस—** **मांस** **;** **शोणितम्—** **तथा रक्त** **; तपन्तम्—** **तपाता हुआ** **; तपसा—** **कठिन तपस्या से** **; लोकान्—** **तीनों लोकों को** **; यथा—** **जिस तरह** **;** **अभ्र—** **बादलों से** **; अपिहितम्—** **आच्छादित** **; रविम्—** **सूर्य को** **; विलक्ष्य—** **देखकर** **; विस्मित:—** **आश्चर्य-चकित** **; प्राह—** **कहा** **;** **हसन्—** **हँसते हुए** **; तम्—** **उसको** **; हंस-वाहन:—** **हंस यान पर आसीन ब्रह्माजी ने।** **.** 

**हंसयान पर चलने वाले ब्रह्माजी पहले तो यह नहीं देख पाये कि हिरण्यकशिपु कहाँ है,** **क्योंकि उसका शरीर बाँबी, घास तथा बाँस के डड़़ों से आच्छादित था। चूँकि हिरण्यकशिपु** **दीर्घकाल से वहाँ था अतएव चीटियाँ उसकी खाल, चर्बी, मांस तथा रक्त चट कर चुकी थीं।** **तब ब्रह्माजी तथा देवताओं ने उसे खोज निकाला। वह बादलों से आच्छादित सूर्य की भाँति सारे** **संसार को अपनी तपस्या से तपा रहा था। आश्चर्यचकित होकर ब्रह्माजी हँस पड़े और उसे इस** **प्रकार सश्बोधित करने लगे।** **तात्पर्य :** प्राणी अपनी त्वचा, मज्जा, अस्थि, रक्त इत्यादि के बिना केवल निजी शक्ति से जीवित रह सकता है, क्योंकि यह कहा गया है *असङ्गोऽयं पुरुष:* —प्राणी (जीव) को भौतिक आवरण से कुछ भी लेना देना नहीं रहता। हिरण्यकशिपु ने अनेक वर्षों तक कठिन तपस्या की थी। निस्सन्देह, कहा जाता है कि उसने एक सौ दैवी वर्षों तक तपस्या की। चूँकि देवताओं का एक दिन हमारे छ: मासों के बराबर होता है, अतएव यह अत्यन्त दीर्घ समय था। प्रकृति के अपने ढंग से उसके शरीर को केंचुओं, चीटियों तथा परजीवियों ने लगभग खा लिया था और इसलिए ब्रह्मा भी पहले उसे नहीं देख पाये। किन्तु बाद में ब्रह्मा जान गये कि हिरण्यकशिपु कहाँ पर था और वे उसकी तपस्या की अद्भुत शकि्त को देखकर आश्चर्यचकित रह गये। उस समय कोई भी यह निष्कर्ष निकालता कि हिरण्यकशिपु मृत हो चुका था, क्योंकि उसका शरीर पूरी तरह से आच्छादित हो चुका था। लेकिन इस ब्रह्माण्ड के प्रथम जीव ब्रह्मा समझ गये कि हिरण्यकशिपु जीवित है किन्तु भौतिक तत्त्वों द्वारा आच्छादित हो गया है। यहाँ इस ओर भी ध्यान देना चाहिए कि यद्यपि हिरण्यकशिपु ने वर्षों तक लगातार यह तपस्या की थी फिर भी वह दैत्य तथा राक्षस के रूप में ही विलयात था। अगले श्लोकों से पता चल जाएगा कि इस प्रकार की कठिन तपस्या बड़े से बड़े साधु पुरुष भी नहीं कर सकते। तो फिर वह राक्षस तथा दैत्य क्यों कहलाता था? इसका कारण यह था कि उसने जो भी किया वह सब अपनी इन्द्रिय-तृप्ति के लिए किया था। उसका पुत्र प्रह्लाद अभी केवल पाँच वर्ष का था अतएव वह कर ही क्या सकता था? फिर भी नारद मुनि के उपदेशों के अनुसार केवल थोड़ीसी भक्ति करके वह भगवान् का इतना प्रिय बन गया कि वे उसे बचाने के लिए आये। जबकि हिरण्यकशिपु अपनी सारी तपस्या के बावजूद मारा गया। भक्ति तथा सिद्धि की अनेक विधियों में यही अन्तर है। जो अपनी इन्द्रिय-तृप्ति के लिए कठिन तपस्या करता है, वह समग्र संसार को डराता है, जबकि थोड़ी सी भकि्त करने वाला भक्त हर एक का मित्र होता है ( *सुहृदं सर्वभूतानाम्* )। चूँकि भगवान् प्रत्येक जीव के शुभचिन्तक हैं और चूँकि भक्त भगवान् के गुण प्राप्त कर लेता है, अतएव भक्त भी भक्ति के द्वारा हर एक के कल्याण के लिए कर्म करता है। इस प्रकार यद्यपि हिरण्यकशिपु ने ऐसी कठिन तपस्या की थी, किन्तु वह दैत्य तथा राक्षस ही बना रहा जबकि उसी दैत्य पिता से उत्पन्न प्रह्लाद महाराज अत्यन्त सश्मानित भक्त बन गये जिससे स्वयं भगवान् ने उनकी रक्षा की। इसीलिए भक्ति सर्वोपाधि *विनिर्मुक्तम्* कहलाती है, जिससे सूचित होता है कि भक्त समस्त भौतिक उपाधियों से मुक्त हो जाता है और वह *अन्याभिलाषिताशून्यम्* अर्थात् समस्त भौतिक इच्छाओं से मुक्त होकर दिव्य पद पर स्थित होता है।  

**श्रीब्रह्मोवाच** 