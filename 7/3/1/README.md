इस तरह उसने ब्रह्माण्ड भर में उपद्रव मचा दिया। यहाँ तक कि इस ब्रह्माण्ड के प्रमुख व्यकि्त ब्रह्मा भी कुछ-कुछ विचलित हो गये और वे स्वयं यह देखने गये कि हिरण्यकशिपु इतनी कठोर तपस्या क्यों कर रहा है। हिरण्यकशिपु अमर होना चाहता था। वह चाहता था कि न तो वह किसी के द्वारा जीता जा सके, न जरा तथा रोग से पीडि़त हो, न ही किसी प्रतिद्वन्द्वी द्वारा सताया जाये। इस प्रकार वह समस्त ब्रह्माण्ड का परम शासक बनना चाहता था। इस कामना से वह मन्दार पर्वत की घाटी में गया और वहाँ उग्र तपस्या तथा ध्यान करने लगा। हिरण्यकशिपु को ऐसी तपस्या में लगा देखकर देवतागण अपने अपने घर लौट आये, किन्तु जब हिरण्यकशिपु इस तरह से तपस्या में संलग्न था तो उसके सिर से एक प्रकार की अग्नि प्रज्ज्वलित हो उठी जिससे अखिल ब्रह्माण्ड के निवासी जिसमें पशु-पक्षी तथा देवता सभी सश्मिलित थे उद्विग्न हो उठे। जब सारे उच्च तथा निश्न लोक तप्त हो जाने के कारण रहने के योग्य नहीं रहे तो सारे देवता विचलित होकर स्वर्गलोक के अपने आवासों को छोड़-छोड़कर ब्रह्माजी से भेंट करने तथा अनावश्यक ताप को कम करने के लिए प्रार्थना करने गये। देवताओं ने ब्रह्माजी से हिरण्यकशिपु की महत्त्वाकांक्षा बतलाई कि वह अपने जीवन की अल्पायु को जीत कर अमर होना चाहता है और सारे लोकों का, यहाँ तक कि ध्रुव लोक का भी स्वामी बन जाना चाहता है। हिरण्यकशिपु के एकान्त ध्यान का प्रयोजन सुनकर ब्रह्माजी अपने साथ महॢष भृगु तथा दक्ष जैसे महापुरुषों को लेकर हिरण्यकशिपु से भेंट करने गये। तत्पश्चात् उन्होंने अपने कमण्डल से हिरण्यकशिपु के सिर पर जल छिड़का। दैत्यराज हिरण्यकशिपु ने इस ब्रह्माण्ड के स्रष्टा ब्रह्माजी के समक्ष अपना सिर झुकाकर उन्हें बारश्बार सादर नमस्कार किया तथा प्रार्थना की। जब ब्रह्माजी ने वर देना स्वीकार कर लिया तो उसने प्रार्थना की कि वह किसी जीव द्वारा न तो किसी ढके या खुले स्थान में ये मारा जाये, न दिन में या रात में मरे, न वह किसी हथियार से, स्थल में या वायु में मारा जाये, न वह किसी मनुष्य, पशु देवता या अन्य जीवित या मृत प्राणी द्वारा मारा जाये। उसने सश्पूर्ण ब्रह्माण्ड पर अपनी श्रेष्ठता के लिए भी प्रार्थना की तथा उसने अणिमा, लघिमा इत्यादि आठों योग-सिदि्धयों के लिए भी प्रार्थना की।  

**श्रीनारद उवाच** 