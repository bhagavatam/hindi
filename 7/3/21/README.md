**इत्युक्त्वादिभवो देवो भक्षिताङ्गं पिपीलिकै: ।** **कमण्डलुजलेनौक्षद्दिव्येनामोघराधसा ॥ २२॥** 

**शब्दार्थ** 

**श्री-नारद: उवाच—** **श्री नारद मुनि ने कहा** **; इति—** **इस प्रकार** **; उक्त्वा—** **कहकर** **; आदि-भव:—** **इस ब्रह्माण्ड का पहला जीवित** **प्राणी, ब्रह्माजी** **; देव:—** **प्रधान देवता** **; भक्षित-अङ्गम्—** **हिरण्यकशिपु का शरीर जो प्राय: खाया जा चुका था** **; पिपीलिकै:—** **चींटियों द्वारा** **; कमण्डलु—** **ब्रह्माजी के हाथ के जलपात्र से** **; जलेन—** **जल से** **; औक्षत्—** **छिड़का** **; दिव्येन—** **आध्यात्मिक,** **सामान्य नहीं** **; अमोघ—** **अचूक** **; राधसा—** **जिसकी शक्ति।** **.** 

**श्री नारद मुनि ने आगे कहा : हिरण्यकशिपु से ये शब्द कहने के बाद इस ब्रह्माण्ड के प्रथम** **जीव ब्रह्माजी ने, जो अत्यन्त शक्तिमान हैं, उसके शरीर पर अपने कमण्डल से दिव्य अचूक** **आध्यात्मिक जल छिड़का, जिसे चींटियों तथा कीड़े-मकोड़ों ने खा लिया था। इस तरह उन्होंने** **हिरण्यकशिपु को जीवित किया।** **तात्पर्य :** इस ब्रह्माण्ड में ब्रह्माजी प्रथम जीव हैं जिन्हें सृष्टि करने की शक्ति परमेश्वर द्वारा प्राप्त है। तेने ब्रह्म हृदा य आदिकवये— *आदि देव* या *आदि कवि* अर्थात् प्रथम सजीव प्राणी को भगवान् ने स्वयं हृदय के भीतर से शिक्षा दी थी। उसे शिक्षा देने वाला कोई न था, किन्तु चूँकि ब्रह्माजी के हृदय में स्थित हैं, अतएव ब्रह्मा को साक्षात् भगवान् ने शिक्षा दी। ब्रह्माजी विशेष रूप से शक्त्याविष्ट होने के कारण वे जो चाहते हैं उसे करने में अचूक हैं। *अमोघ राधसा* शब्द का अर्थ यही है। वे हिरण्यकशिपु के मूल शरीर को जीवनदान देना चाहते थे; अतएव उन्होंने अपने कमण्डल से दिव्य जल छिड़कर उन्होंने यह कार्य तुरन्त कर डाला।  