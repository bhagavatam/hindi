**इति शुश्रुम निर्बन्धं तप: परममास्थित: ।** **विधत्स्वानन्तरं युक्तं स्वयं त्रिभुवनेश्वर ॥ १२॥** 

**शब्दार्थ** 

**इति—** **इस प्रकार** **; शुश्रुम—** **हमने सुना है** **; निर्बन्धम्—** **प्रबल संकल्प** **; तप:—** **तपस्या** **; परमम्—** **अत्यन्त कठोर** **; आस्थित:—** **स्थित** **; विधत्स्व—** **कृपया कार्यवाही करें** **; अनन्तरम्—** **जल्दी से जल्दी** **; युक्तम्—** **उपयुक्त** **; स्वयम्—** **अपने से, स्वयं** **; त्रि-भुवन-** **ईश्वर—** **हे तीनों संसारों के स्वामी।** **.** 

**हे प्रभु, हमने विश्वस्त सूत्रों से सुना है कि हिरण्यकशिपु आपका पद प्राप्त करने के लिए** **कठिन तपस्या में जुटा हुआ है। आप तीनों लोकों के स्वामी हैं। आप जैसा उचित समझें वैसा** **अविलश्ब करें।** **तात्पर्य :** भौतिक जगत में स्वामी अपने नौकर को एक पद प्रदान करता है, किन्तु वह सदैव योजना बनाता रहता है कि किस प्रकार अपने स्वामी का पद छीन ले। इतिहास में इसके अनेक ²ष्टान्त प्राप्त हैं। विशेष रूप से भारत में मुसलमानों के शासन काल में अनेक नौकरों ने षड्यंत्र द्वारा अपने स्वामियों के पद हथिया लिये। चैतन्य साहित्य से यह पता चलता है कि सुबुद्धि राय नामक एक बड़े जमींदार ने एक मुसलमान लड़के को नौकर के रूप में रखा था। वह इस लड़के को अपने पुत्र की तरह मानता था और जब वह कभी कुछ चुराता तो उसका स्वामी दण्ड देने के लिए उसे बेंत से मारता था। इससे उस लड़के की पीठ पर एक निशान बन गया था। बाद में जब वह लड़का कुटिल उपायों से हुसने शाह नाम से बंगाल का नवाब बन गया तो एक दिन उसकी पत्नी ने इस निशान को देखा और इसके विषय में पूछा। नवाब ने उत्तर दिया कि बचपन में वह सुबुदि्धराय का नौकर था और उन्होंने किसी उपद्रव के लिए उसे दण्ड दिया था। यह सुनकर नवाब की पत्नी तत्क्षण क्रुद्ध हो उठी और उसने अपने पति से अनुरोध किया कि वह सुबुद्धि राय की हत्या कर दे। किन्तु नवाब हुसेन शाह सुबुद्धि राय का अत्यन्त कृतज्ञ था, अतएव उसने हत्या करने से मना कर दिया। किन्तु जब उसकी पत्नी ने अनुरोध किया कि वह सुबुद्धि राय को मुसलमान बना ले तो नवाब राजी हो गया। उसने अपनी सुराही से कुछ जल निकाल कर सुबुद्धि राय पर छिड़क दिया और यह घोषित कर दिया कि सुबुद्धि राय अब मुसलमान हो गया है। बात यह है कि यही नवाब पहले सुबुद्धि राय का सामान्य नौकर था, किन्तु येन-केन-प्रकारेण वह बंगाल के नवाब का श्रेष्ठ पद प्राप्त करने में सक्षम रहा। ऐसा है यह भौतिक संसार। प्रत्येक व्यक्ति नाना प्रकार की युक्तियों से स्वामी बनना चाहता है, यद्यपि प्रत्येक व्यक्ति अपनी इन्द्रियों का दास है। इस पद्धति पर चल कर प्रत्येक जीव भले ही अपनी इन्द्रियों का दास क्यों न हो, सश्पूर्ण संसार का स्वामी बनना चाहता है। हिरण्यकशिपु इसका ज्वलन्त उदाहरण था और देवताओं ने उसके इन मन्तव्यों की जानकारी ब्रह्माजी को दी।  