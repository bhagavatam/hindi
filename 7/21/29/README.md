**दौहित्रादीनृते मृत्यो: शोच्यान्धर्मविमोहितान् ।** **वर्गस्वर्गापवर्गाणां प्रायेणैकात्श्यहेतुना ॥ ३०॥** 

**शब्दार्थ** 

**दौहित्र-आदीन्—** **मेरे पिता वेन जैसे दौहित्र** **; ऋते—** **के अतिरिक्त** **; मृत्यो:—** **मृत्यु के** **; शोच्यान्—** **शोचनीय** **; धर्म-विमोहितान्—** **धर्म के पथ पर मोहग्रस्त हुए** **; वर्ग—** **धर्म, अर्थ, काम तथा मोक्ष** **; स्वर्ग—** **स्वर्गलोक तक ऊपर उठना** **; अपवर्गाणाम्—** **भौतिक** **कल्मष से मुक्त** **; प्रायेण—** **प्राय:** **; एक—** **एक** **; आत्श्य—** **श्रीभगवान्** **; हेतुना—** **के कारण।** **.** 

**यद्यपि धर्म के पथ पर साक्षात् मृत्यु के दौहित्र तथा मेरे पिता वेन जैसे शोचनीय पुरुष** **मोहग्रस्त हो जाते हैं, किन्तु ऊपर जिन समस्त महापुरुषों का उल्लेख हुआ है, वे यह स्वीकार** **करते हैं कि चतुर्वर्गों—धर्म, अर्थ, काम तथा मोक्ष—का अथवा स्वर्ग के एकमात्र दाता पूर्ण** **पुरुषोत्तम परमेश्वर हैं।** **तात्पर्य :** पृथु महाराज के पिता राजा वेन को ब्राह्मणों तथा साधुओं द्वारा तिरस्कृत होना पड़ा, क्योंकि उसने भगवान् के अस्तित्व का निषेध करते हुए भगवान् को वैदिक यज्ञों द्वारा तुष्ट करने की विधि का बहिष्कार किया। दूसरे शब्दों में, वह नास्तिक था; उसका ईश्वर के अस्तित्व पर विश्वास न था और उसने अपने राज्य में वैदिक यज्ञों पर रोक लगा दी थी। पृथु महाराज ने वेन के चरित्र को शोचनीय कहा है, क्योंकि धाॢमक कृत्यों के सश्पन्न किये जाने के विषय में वह मूर्ख था। नास्तिकों का मत है कि धर्म, अर्थ, काम अथवा मोक्ष में सफलता पाने के लिए भगवान् की सत्ता स्वीकार करने की कोई आवश्यकता नहीं है। उनके अनुसार धर्म का उद्देश्य काल्पनिक ईश्वर की स्थापना है, जो मनुष्य को सच्चरित्र ईमानदार तथा न्यायप्रिय बनने के लिए प्रेरित करता है, जिससे सामाजिक व्यवस्था शान्ति के साथ चलती रहे। यही नहीं, वे यह भी कहते हैं कि इस कार्य के लिए ईश्वर को मानने की आवश्यकता नहीं है, क्योंकि सच्चरित्रता तथा नैतिकता के नियमों का अनुपालन पर्याप्त होगा। इसी प्रकार अच्छी- अच्छी योजनाएँ बनाकर यदि आॢथक विकास के लिए श्रम किया जाये तो स्वत: आॢथक उन्नति हो जाएगी। इसी प्रकार इन्द्रियतृप्ति ईश्वर की कृपा के अधीन नहीं है, क्योंकि यदि कोई चाहे किसी भी साधन से प्रचुर धन अॢजत करता है, तो उसे इन्द्रियतृप्ति के अनेक अवसर प्राप्त होंगे। जहाँ तक मोक्ष का प्रश्न है उनका कथन है कि मोक्ष की बात करने की कोई आवश्यकता नहीं हैं क्योंकि मरने के बाद सब कुछ समाप्त हो जाता है। किन्तु महाराज पृथु ने ऐसे नास्तिकों के प्रमाण को, जिनका अग्रणी, मृत्यु का दौहित्र तथा उनका पिता वेन था, नहीं स्वीकार किया। सामान्यत: पुत्री पिता के गुण अॢजत करती है और पुत्र अपनी माता के गुण पाता है। इस प्रकार मृत्यु की पुत्री सुनीथा को अपने पिता के सारे गुण मिले और वेन ने माता के गुणों को उत्तराधिकार में पाया। जो मनुष्य जन्म-मृत्यु के चक्र के विधि- विधानों द्वारा नियंत्रित होता है उसके विचार भौतिक ही बने रहते है। चूँकि राजा वेन ऐसा ही व्यकि्त था, अत: वह ईश्वर के अस्तित्व को नहीं मानता था। आधुनिक सवयता राजा वेन के ही सिद्धान्तों को मानती है, किन्तु यदि हम धर्म, अर्थ, काम तथा मोक्ष का विश्लेषणात्मक अध्ययन करें तो हमें भगवान् की सत्ता को मानना पड़ेगा। वैदिक साहित्य के अनुसार ईश्वर द्वारा प्रदत्त विधि-संहिता ही धर्म है। यदि कोई धर्म तथा नैतिकता के मामलों में परमेश्वर की सत्ता को स्वीकार नहीं करता तो उसे बताना होगा कि एक ही नैतिक स्तर के दो व्यकि्तयों को भिन्न-भिन्न फल क्यों प्राप्त होते हैं। यह सामान्य रूप से देखा जाता है कि यदि दो व्यकि्तयों की नैतिकता, ईमानदारी तथा सदाचार का स्तर एक-सा हो तो भी उनके पद एक से नहीं होते। इसी तरह आॢथक विकास के क्षेत्र में यह देखा जाता है कि यदि दो पुरुष समान रूप से अहॢनश श्रम करें तो भी परिणाम एक से नहीं होते। एक व्यकि्त बिना काम किये ऐश्वर्यवान् हो सकता है, जबकि दूसरा व्यकि्त कठिन श्रम करके भी पेटभर भोजन नहीं पाता। इसी प्रकार इन्द्रियतृप्ति के विषय में भी है। कभी-कभी पर्याप्त भोजन होने पर भी किसी-किसी मनुष्य का पारिवारिक जीवन सुखी नहीं रहता या वह अविवाहित ही रह जाता है, जबकि दूसरा मनुष्य आॢथक स्थिति के ठीक न होते हुए भी इन्द्रियतृप्ति के अवसर प्राप्त करता रहता है। मनुष्य की अपेक्षा कूकर या शूकर जैसे पशुओं को भी इन्द्रियतृप्ति के अधिक अवसर प्राप्त होते रहते हैं। यदि हम मोक्ष को छोड़ दें और केवल जीवन की मूल आवश्यकताओं—धर्म, अर्थ तथा काम—पर विचार करें तो हम देखेंगे कि वे प्रत्येक के लिए एकसमान नहीं होतीं। अत: यह मानना ही होगा कि कोई-न-कोई ऐसा है, जो विभिन्न स्तरों को निश्चित करता है। कहने का तात्पर्य यह कि न केवल मोक्ष के लिए, अपितु इस जगत की सामान्य से सामान्य आवश्यकताओं के लिए भी मनुष्य को भगवान् पर निर्भर रहना होगा। अत: पृथु महाराज ने यह संकेत किया कि धनी माँ-बाप के होते हुए भी कभी-कभी उनकी सन्तानें सुखी नहीं रहतीं। इसी तरह कभी-कभी कुशल से कुशल डाक्टर द्वारा ओषधि दिये जाने पर रोगी मर जाता है। अथवा बड़ी-से-बड़ी नाव होते हुए भी मनुष्य डूब जाता है। इस तरह हम प्रकृति द्वारा उपस्थित बाधाओं के विरुद्ध संघर्ष कर सकते हैं, किन्तु हमें तब तक सफलता नहीं मिलती जब तक भगवान् की कृपा नहीं होती।  