**यत्पादसेवाभिरुचिस्तपस्विना-** **मशेषजन्मोपचितं मलं धिय: ।** **सद्य: क्षिणोत्यन्वहमेधती सती** **यथा पदाङ्गुष्ठविनि:सृता सरित् ॥ ३१॥** 

**शब्दार्थ** 

**यत्-पाद—** **जिनके चरणकमल की** **; सेवा—** **सेवा** **; अभिरुचि:—** **रुचि** **; तपस्विनाम्—** **कठिन तपस्या करने वाले व्यक्ति** **;** **अशेष—** **असंलय** **; जन्म—** **जन्म** **; उपचितम्—** **ग्रहण करते हैं** **; मलम्—** **गन्दगी** **; धिय:—** **मन** **; सद्य:—** **शीघ्र** **; क्षिणोति—** **नष्ट करता** **है** **; अन्वहम्—** **प्रतिदिन** **; एधती—** **बढऩे वाली** **; सती—** **होते हुए** **; यथा—** **जिस प्रकार** **; पद-अङ्गुष्ठ—** **चरणकमलों के अँगूठे से** **;** **विनि:सृता—** **निकला** **; सरित्—** **जल।** **.** 

**भगवान् के चरणकमलों की सेवा के लिए अभिरुचि होने से सन्तप्त मनुष्य अपने मन में** **असंलय जन्मों से संचित मल को शीघ्र ही धो सकते हैं। जिस तरह भगवान् के चरणकमलों के** **अँगूठों से निकलने वाला गंगा जल सब मलों को धो देता है, उसी प्रकार इस विधि से मन तुरन्त** **ही स्वच्छ हो जाता है और धीरे-धीरे आध्यात्मिकता अथवा कृष्णचेतना का विकास होता है।** **तात्पर्य :** भारत में यह देखा जा सकता है कि जो नित्य गंगा स्नान करता है, वह प्राय: समस्त रोगों से मुक्त रहता है। कलकत्ता के एक अत्यन्त सश्मान्य ब्राह्मण ने कभी भी डाक्टर की ओषधि नहीं खाई। बीमार पडऩे पर वह केवल गंगा जल पीता था और थोड़े ही समय में अच्छा हो जाता था। गंगा की महिमा समस्त भारतवासियों को तथा हमें भी ज्ञात है। गंगा नदी कलकत्ता के निकट से होकर बहती है। कभी-कभी गंगा के जल में मल तथा आस-पास की फैक्टरियों की अन्य गंदी वस्तुएँ बहती रहती हैं, तो भी हजारों लोग गंगा जल में स्नान करते हैं और वे नितान्त स्वस्थ तथा आध्यात्मिक अभिरुचि वाले होते हैं। यह गंगा जल का प्रभाव है। गंगा की ऐसी महिमा है, क्योंकि यह भगवान् के चरणकमलों के अंगूठे से निकली हैं। इसी प्रकार यदि कोई भगवान् के चरणकमलों की सेवा करता है या कृष्णभक्ति करता है, तो उसके असंलय जन्मों से संचित सारे मल धुल जाते हैं। हमने देखा है कि ऐसे अनेक लोग जिनके विगत जीवन अत्यन्त कलुषित रहे हैं, कृष्णभक्ति ग्रहण करने के बाद उनके सारे कलुष धुल जाते हैं और आध्यात्मिक उन्नति बड़ी तेजी से होने लगती है। अत: पृथु महाराज उपदेश देते हैं कि परमेश्वर के आशीर्वाद के बिना किसी प्रकार की उन्नति सश्भव नहीं, चाहे वह तथाकथित धाॢमक, आॢथक उन्नति हो या इन्द्रियतृप्ति। अत: मनुष्य को भगवान् की सेवा या कृष्णभक्ति करके तुरन्त पूर्ण मनुष्य बनना चाहिए, जिसकी पुष्टि *भगवद्गीता* द्वारा होती है ( *क्षिप्रं भवति* *धर्मात्मा शश्वच्छाङ्क्षन्त निगच्छति* )। एक जिश्मेदार राजा होने के कारण ही पृथु महाराज संस्तुति करते हैं कि प्रत्येक व्यकि्त भगवान् की शरण में जाये और इस प्रकार तुरन्त शुद्ध हो ले। श्रीकृष्ण भी *भगवद्गीता* में कहते हैं कि केवल उनकी सेवा करने से ही मनुष्यों के सारे पाप-कर्म फल दूर हो जाते हैं। जिस प्रकार उनकी शरण जाने पर श्रीकृष्ण किसी मनुष्य के समस्त पाप कर्मों के फल को दूर कर देते हैं, उसी प्रकार श्रीकृष्ण का प्रतिनिधि भी है जो भगवान् की कृपा के रूप में कार्य करता है। शिष्य को दीक्षित करने के बाद उसके पापमय जीवन के समस्त कर्म-फलों को हर लेता है। इस प्रकार यदि शिष्य गुरु द्वारा बताए नियमों का पालन करता है, तो वह शुद्ध रहता है और भौतिक कल्मष से दूषित नहीं होता। इसीलिए श्री चैतन्य महाप्रभु ने कहा है कि गुरु को, जो सदैव श्रीकृष्ण के प्रतिनिधि का कार्य करता है, शिष्य के सारे पापों को समाप्त करना होता है। कभी-कभी गुरु को अपने शिष्यों के पापों से अभिभूत हो कर स्वयं कष्ट उठाना पड़ता है। इसीलिए श्री चैतन्य महाप्रभु ने सलाह दी है कि अधिक शिष्य नहीं बनाये जाँय।  