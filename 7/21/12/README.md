**सर्वत्रास्खलितादेश: सप्तद्वीपैकदण्डधृक् ।** **अन्यत्र ब्राह्मणकुलादन्यत्राच्युतगोत्रत: ॥ १२॥** 

**शब्दार्थ** 

**सर्वत्र—** **सभी स्थानों पर** **; अस्खलित—** **अखण्ड, अटल** **; आदेश:—** **आज्ञा** **; सप्त-द्वीप—** **सात द्वीप** **; एक—** **एक** **; दण्ड-धृक्—** **राजदण्ड धारण करने वाला** **; अन्यत्र—** **के अतिरिक्त** **; ब्राह्मण-कुलात्—** **ब्राह्मण तथा साधु पुरुष** **; अन्यत्र—** **के अतिरिक्त** **;** **अच्युत-गोत्रत:—** **भगवान् के वंशज (वैष्णव)।** **.** 

**महाराज पृथु चक्रवर्ती राजा थे और इस भूमण्डल के सातों द्वीपों पर शासन करने के लिए** **राजदण्ड धारण करने वाले थे। उनके अटल आदेश का उल्लंघन साधु-जनों, ब्राह्मïणों और** **वैष्णवों के अतिरिक्त कोई नहीं कर सकता था।** **तात्पर्य :** सप्तद्वीप से भूमण्डल तक के जिन सात विशाल द्वीपों या महाद्वीपों का बोध होता है वे हैं—एशिया, यूरोप, अफ्रीका, उत्तरी अमरीका, दक्षिणी अमरीका, आस्ट्रेलिया तथा ओशीनिया। आधुनिक युग में लोगों की यह भ्रान्त धारणा है कि वैदिक काल में या पुरैतिहासिक काल में अमरीका तथा संसार के अन्य कई भूभागों का पता नहीं था, किन्तु यह सच नहीं है। पृथु महाराज ने तथाकथित पुरैतिहासिक काल से कई हजार वर्ष पूर्व संसार पर शासन किया और यहाँ यह स्पष्ट उल्लेख हुआ है कि उस काल में संसार के सभी भागों का न केवल पता था, वरन् वे एक ही राजा पृथु द्वारा शासित भी थे। जिस देश में पृथु महाराज ने वास किया था वह अवश्य ही भारत रहा होगा, क्योंकि इस अध्याय के श्लोक ११ में बताया जा चुका है कि वे गंगा तथा यमुना नदियों के द्वाबे में निवास करते थे, जिसे ''ब्रह्मावर्तÓÓ कहा जाता है और आधुनिक काल में इसे ही पंजाब तथा उत्तरी भारत का भूभाग जाना जाता है। इस प्रकार यह स्पष्ट है कि कभी भारत के राजाओं ने समूचे संसार पर राज्य किया और उनकी संस्कृति वैदिक थी। *अस्खलित* शब्द बताता है कि राजा के आदेश का सारे विश्व में कोई भी उल्लंघन नहीं कर सकता था। किन्तु ऐसे आदेश कभी भी साधु पुरुषों या भगवान् विष्णु के भक्तों को वश में करने के लिए जारी नहीं किये जाते थे। भगवान् *अच्युत* कहलाते हैं और *भगवद्गीता* में अर्जुन ने भगवान् कृष्ण को इसी नाम से सश्बोधित किया है ( *सेनयोरुभयोर्मध्ये रथं स्थापय मेऽच्युत* )। *अच्युत* का अर्थ है, जो कभी गिरता नहीं, क्योंकि प्रकृति के गुणों का उस पर कोई प्रभाव नहीं पड़ता। जब कोई मनुष्य अपनी मूल स्थिति से नीचे गिरकर भौतिक जगत में आता है, तो वह च्युत कहलाता है, अर्थात् वह *अच्युत* से अपने सश्बन्ध को भूल रहा है। वास्तव में प्रत्येक जीवात्मा भगवान् का अंश या पुत्र है। प्रकृति के गुणों के वश में आकर जीवात्मा इस सश्बन्ध को भूल जाता है और विभिन्न योनियों के रूप में सोचता है, किन्तु जब पुन: उसे पूर्व चेतना प्राप्त होती है, तो वह ऐसी शारीरिक उपाधियों से बाधित नहीं होता। *भगवद्गीता* (५.१८) में *पण्डिता: समदॢशन:* के शब्दों में इसे सूचित किया गया है। भौतिक उपाधियों से जाति, रंग, नस्ल, राष्ट्रीयता आदि के रूप में अन्तर उत्पन्न होता है। जहाँ तक भौतिक शरीर का सश्बन्ध है, विभिन्न गोत्र अन्तर बताने वाले हैं, किन्तु जब कोई कृष्णभावनामृत में आ जाता है, तो वह तुरन्त अच्युत गोत्रधारी बन जाता है और इस प्रकार वह जाति, नस्ल, रंग तथा राष्ट्रीयता सश्बन्धी समस्त विचारों को लाँघ जाता है। पृथु महाराज का ब्राह्मण कुल पर जो वैदिक ज्ञान में विद्वान् पण्डितों का द्योतक है, या अन्य वैष्णवों पर अधिकार न था, जो वैदिक ज्ञान से ऊपर थे। *पद्म पुराण* में यह कहा गया है— *अच्र्ये विष्णौ शिलाधीर्गुरुषु नरमतिर्वैष्णवे जाति-बुद्धि* *ॢवष्णोर्वा वैष्णवानां कलिमलमथने पादतीर्थेऽश्बुबुद्धि:।* *श्रीविष्णोर्नाश्नि मन्त्रे सकलकलुषहे शब्द सामान्यबुद्धि-* *ॢवष्णौं सर्वेश्वरेशे तदितरसमधीरर्यस्य वा नारकी स:॥* ''जो यह सोचता है कि मन्दिर का अर्चा-विग्रह काष्ठ या पत्थर का बना है, जो शिष्य-परश्परा में गुरु को सामान्य व्यक्ति मानता है, जो अच्युत गोत्री वैष्णवों को किसी विशेष जाति या नस्ल से सश्बन्धित मानता है या जो चरणामृत अथवा गंगा जल को सामान्य जल मानता है, वह नरक में बसने के योग्य है।ÓÓ इस श्लोक में प्रस्तुत किये गये तथ्यों से प्रतीत होता है कि लोग तब तक राजा द्वारा शासित रहने चाहिए, जब तक वे वैष्णवों तथा ब्राह्मणों के पद पर नहीं पहुँच जाते, क्योंकि वे किसी के भी अधीन नहीं होते। ब्राह्मण वह है, जो ब्रह्म को जानता है और वैष्णव वह है, जो भगवान् की सेवा करता है।  