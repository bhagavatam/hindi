**अस्ति यज्ञपतिर्नाम केषाञ्चिदर्हसत्तमा: ।** **इहामुत्र च लक्ष्यन्ते ज्योत्स्नावत्य: क्वचिद्भुव: ॥ २७॥** 

**शब्दार्थ** 

**अस्ति—** **है** **; यज्ञ-पति:—** **समस्त यज्ञों का भोक्ता** **; नाम—** **नामक** **; केषाञ्चित्—** **कुछ के मत से** **; अर्ह-सत्तमा:—** **हे माननीय** **;** **इह—** **इस लोक में** **; अमुत्र—** **मृत्यु के बाद** **; च—** **भी** **; लक्ष्यन्ते—** **²ष्टिगोचर हैं** **; ज्योत्स्ना-वत्य:—** **शक्तिमान, सुन्दर** **; क्वचित्—** **कहीं कहीं** **; भुव:—** **शरीर।** **.** 

**माननीय देवियो तथा सज्जनो, शाषों के प्रामाणिक कथनों के अनुसार कोई ऐसा परम** **अधिकारी होना चाहिए जो हमें अपने-अपने वर्तमान कार्यों के अनुसार पुरस्कृत कर सके।** **अन्यथा इस जीवन में तथा मृत्यु के बाद के जीवन में कुछ लोग असामान्य सुन्दर तथा शक्तिमान** **क्योंकर हो सकते हैं?** **तात्पर्य :** पृथु महाराज का अपने राज्य में शासन करने का एकमात्र उद्देश्य अपनी प्रजा को ईश्वर- चेतना के पद तक उठाना था। चूँकि यज्ञशाला में विशाल सभा एकत्र थी, अत: वहाँ विभिन्न प्रकार के लोग उपस्थित थे, किन्तु उनकी अभिरुचि उन लोगों से बातें करने में थी जो नासि्तक नहीं थे। पिछले श्लोकों में बताया जा चुका है कि पृथु महाराज ने नागरिकों को *अधोक्षज-धिय:* अर्थात् कृष्ण भावनाभावित बनने की सलाह दी थी और इस श्लोक में वे शाषों का प्रमाण विशेष रूप से प्रस्तुत करते हैं, यद्यपि उनका पिता कट्टर नास्तिक था, जो वेदों में वॢणत आदेशों का पालन नहीं करता था और जिसने समस्त यज्ञों को रोक रखा था जिससे सारे ब्राह्मण रूष्टï हो गये थे और उन्होंने उसको न केवल ङ्क्षसहासनच्युत किया था, वरन् शाप देकर मार डाला था। नास्तिक लोग ईश्वर के अस्तित्व में विश्वास नहीं करते। वे दैनन्दिन जीवन में जो भी घटनाएँ घटती हैं उन्हें भौतिक व्यवस्था तथा दैवयोग के कारण हुई मानते हैं। नास्तिक लोग *प्रकृति* तथा *पुरुष* के संयोग के निरीश्वर सांलय दर्शन में विश्वास करते हैं। वे केवल पदार्थ को मानते हैं और उनकी यह धारणा है कि मिश्रण की कतिपय परिस्थितियों में प्राण का उदय होता है, जो *पुरुष* रूप में प्रकट होता है, फिर पदार्थ तथा प्राण के संयोग से अनेक प्रकार की सृष्टियाँ होती हैं। नास्तिक लोग वेदों के आदेशों की भी नहीं मानते। उनके अनुसार सभी वैदिक आदेश मात्र ऐसे सिद्धान्त हैं जिनका जीवन में कोई व्यावहारिक उपयोग नहीं है। इन सब बातों को ध्यान में रखते हुए पृथु महाराज ने सुझाव रखा कि आस्तिक लोग नास्तिकों के विचारों का ठोस खंडन इस आधार पर करेंगे कि श्रेष्ठबुद्धि की व्यवस्था के बिना अनेक प्रकार की सृष्टियाँ सश्भव नहीं हैं। नास्तिक लोग अस्पष्ट रूप से कहते हैं कि ये विभिन्न सृष्टियाँ संयोगवश बनती हैं; किन्तु आस्तिक लोग वेदों के आदेशों पर विश्वास करने के कारण वेदों के निर्देशानुसार ही किसी निष्कर्ष पर पहुँचते हैं। *विष्णु पुराण* में कहा गया है कि सारी की सारी वर्णाश्रम व्यवस्था भगवान् को प्रसन्न करने के लिए है। ब्राह्मणों, क्षत्रियों, वैश्यों तथा शूद्रों या कि ब्रह्मचारियों, गृहस्थों, वानप्रस्थों तथा संन्यासियों के कर्तव्यों के पालन हेतु बनाये गये विधि-विधान परमेश्वर को प्रसन्न करने के लिए बने हैं। यद्यपि सश्प्रति तथाकथित ब्राह्मणों, क्षत्रियों, वैश्यों तथा शूद्रों ने मूल संस्कृति खो दी है, तो भी वे जन्म-अधिकार से अपने को ब्राह्मण, क्षत्रिय, वैश्य तथा शूद्र होने का दावा करते हैं। पर वे यह मानने को तैयार नहीं कि ये सामाजिक तथा आध्यात्मिक व्यवस्थाएँ भगवान् विष्णु की पूजा के लिए हैं। शंकराचार्य ने जो घातक मायावाद सिद्धान्त प्रस्तुत किया कि ईश्वर निराकार है, वह वेदों के आदेशों से मेल नहीं खाता; इसीलिए श्री चैतन्य महाप्रभु ने मायावादी चिन्तकों को भगवान् के विरुद्ध सबसे बड़ा अपराधी बतलाया है। वैदिक प्रणाली के अनुसार जो वेदों की आज्ञाएँ नहीं मानता वह नास्तिक है। जब भगवान् बुद्ध ने अङ्क्षहसा के सिद्धान्त का उपदेश दिया तो उन्हें वेदों के प्रमाण को बाध्य होकर इनकार करना पड़ा, जिसके फलस्वरूप वेद-अनुयायियों ने उन्हें नास्तिक मान लिया। यद्यपि श्री चैतन्य महाप्रभु ने बौद्ध दर्शन के अनुयायियों को नास्तिक बतलाया, क्योंकि वे वेदों के प्रमाण का निषेध करते हैं, किन्तु वे शंकराचार्य मतानुयायियों को बौद्धों से अधिक घातक मानते थे, क्योंकि वे छलपूर्वक वेदों के प्रमाण को स्थापित करना चाहते थे, किन्तु वास्तव में वे बौद्धों के मायावादी दर्शन का अनुसरण करते थे। शंकरवादी दार्शनिकों का यह सिद्धान्त है कि हमें ईश्वर का स्वरूप कल्पित करना होता है, जो ईश्वर की सत्ता के निषेध से कहीं अधिक घातक होता है। नास्तिकों तथा मायावादियों द्वारा इस प्रकार से दार्शनिक सिद्धान्त बनाने के बावजूद कृष्णभावनामृत के अनुयायी भगवद्गीता में दिये गये आदेशों का ²ढ़ता से पालन करते हैं, क्योंकि भगवद्गीता को वैदिक शाष का सार माना जाता है। *भगवद्गीता*  (१८.४६) में कहा गया है— *यत: प्रवृत्तिर्भूतानां येन सर्वमिदं ततम्।* *स्वकर्मणा तमवयच्र्य सिङ्क्षद्ध विन्दति मानव:॥* ''जिस परमेश्वर से सब प्राणियों का जन्म हुआ है और जिससे यह सश्पूर्ण जगत व्याप्त है, मनुष्य अपने स्वाभाविक कर्म से उसे पूजकर सिद्धि प्राप्त करता है।ÓÓ इससे सूचित होता है कि भगवान् प्रत्येक वस्तु का मूल स्रोत है जैसाकि *वेदान्त सूत्र* में कहा गया है ( *जन्माद्यस्य यत:* )। स्वयं भगवान् ने भी *भगवद्गीता* में पुष्टि की है— *अहं सर्वस्य प्रभव:* —''मैं प्रत्येक वस्तु का मूल हूँ।ÓÓ भगवान् समस्त उद्भवों का मूल स्रोत है और उसी के साथ परमात्मा-रूप में वह सारी सृष्टि में फैला हुआ है, अत: परम सत्य तो भगवान् हैं और हर एक जीव अपना कर्तव्य करते हुए भगवान् को प्रसन्न रखने के लिए है ( *स्व-कर्मणा* **** *तमवयच्र्य* )। महाराज पृथु इस सूत्र को जनता के बीच में प्रचारित करना चाहते थे। मानव-सवयता की सबसे बड़ी महत्ता यह है कि मनुष्य को विभिन्न वृत्तिपरक कर्तव्यों में लगा रहकर इनके द्वारा परमेश्वर को प्रसन्न रखने का प्रयत्न करना चाहिए। यही जीवन की सर्वोच्च सिद्धि है *—स्वनुष्ठितस्य धर्मस्य संसिद्धिर्हरितोषणम्* —नियत कर्तव्य को पूरा करते हुए यदि कोई भगवान् को केवल प्रसन्न कर लेता है, तो वह जीवन में सफल होता है। इसका ज्वलन्त उदाहरण अर्जुन है। वह क्षत्रिय था, उसका कर्तव्य लडऩा था। उसने नियत कर्तव्यों का पालन करते हुए परमेश्वर को तुष्ट किया। अत: वह परिपूर्ण (सिद्ध) हो गया। हर एक को इसी नियम का पालन करना चाहिए। जो नासि्तक ऐसा नहीं करते उनकी भत्र्सना *भगवद्गीता* (१६.१९) में इस प्रकार की गई है— *तानहं द्विषत:* **** *क्रूरान्संसारेषु नराधमान्।* इस श्लोक में स्पष्ट उल्लेख है कि जो व्यकि्त ईश्वर से द्वेष रखते हैं, वे अत्यन्त अधम तथा अत्यधिक उपद्रवी मनुष्य होते हैं। परमेश्वर के विधि-विधानों के अन्तर्गत ऐसे उपद्रवी मनुष्यों को संसार के गहनतम भाग में डाल दिया जाता है और वे असुरों से या नास्तिकों से जन्म लेते हैं। जन्म-जन्मांतर ऐसे असुर और भी नीचे जाते रहते हैं और अन्त में बाघों या अन्य ङ्क्षहस्र पशुओं की योनि में जाते हैं। इस प्रकार उन्हें लाखों वर्षों तक कृष्णज्ञान के बिना अंधकार में रहना होता है। भगवान् पुरुषोत्तम कहलाते हैं। वे अन्य जीवों की ही तरह होते हैं, किन्तु वे समस्त जीवों में श्रेष्ठ होते हैं या उनके नायक होते हैं। इसका उल्लेख वेदों में भी हुआ है— *नित्यो नित्यानां चेतनश्चेतनानाम्।*  वे समस्त नित्यों के प्रधान, समस्त जीवात्माओं के प्रधान और पूर्ण हैं। उन्हें अन्य जीवों के मामलों में हस्तक्षेप करके कोई लाभ प्राप्त करने की आवश्यकता नहीं रहती, किन्तु सबों के पालक होने के कारण उन्हें अधिकार है कि वे उन्हें ऐसे स्तर पर ले आएँ कि सभी जीव सुखी रहें। पिता चाहता है कि उसके सभी पुत्र उसके निर्देशन में सुखी हों। इसी प्रकार भगवान् या कृष्ण या परमात्मा को अधिकार है कि वे सभी जीवों को सुखी देखें। इस संसार में रहते हुए, किसी के लिए सुखी रहने की संभावना नहीं है। पिता तथा पुत्र तो नित्य हैं, किन्तु यदि जीवात्मा आनन्द तथा ज्ञान से पूर्ण शाश्वत जीवन के पद को प्राप्त नहीं करता तो उसके सुख का प्रश्न ही नहीं होता, किन्तु उन्हें अधिकार है कि अच्छों तथा बुरों में वे भेद करें यद्यपि पुरुषोत्तम को सामान्य जीवों से कोई लाभ नहीं उठाना होता। सही मार्ग यही होना चाहिए कि भगवान् को प्रसन्न करने के लिए कर्म किये जाँय जैसाकि हम बता चुके हैं ( *स्वनुष्ठितस्य* *धर्मस्य संसिद्धिर्हरितोषणम्* )। जीवात्मा चाहे जो भी कर्म करे, किन्तु यदि उसे सिदि्ध चाहिए तो भगवान् को प्रसन्न करना होगा। अत: जो उन्हें प्रसन्न कर लेता है उसे जीवन की अच्छी सुविधाएँ प्राप्त होती हैं और जो अप्रसन्न रखता है, वह अवांछित स्थितियों में पड़ता है। अत: यह निष्कर्ष निकला कि दो प्रकार के कर्म हैं—संसारी तथा यज्ञार्थ ( *यज्ञार्थात्-कर्म* )। जो कर्म यज्ञ के लिए नहीं होता वह बन्धन का कारण बनता है *—यज्ञार्थात्कर्मणोऽन्यत्र लोकोऽयं* *कर्मबन्धन:* —''विष्णु के यज्ञ हेतु कर्म करना होता है अन्यथा यह कर्म मनुष्य को भौतिक संसार के बन्धन में डालता हैÓÓ ( *भगवद्गीता* ३.९)। यह कर्म बन्धन प्रकृति के कठोर नियमों के अनुसार प्रदान किया जाता है। यह भौतिक जीवन प्रकृति के द्वारा समुपस्थित अवरोधों पर विजय प्राप्त करने के लिए एक संघर्ष होता है। असुर-गण इन अवरोधों पर विजय पाने के लिए सतत संघर्ष करते रहते हैं और प्रकृति की मोहमयी शक्ति से अज्ञानी जीवात्माएँ कठिन परिश्रम करती हैं और इसी को सुख मानती हैं। यह माया कहलाती है। कठिन जीवन-संघर्ष के कारण वे पुरुषोत्तम भगवान् की सत्ता को अस्वीकार कर देते हैं। जीवात्माओं के कार्यों को नियमित रखने के लिए ईश्वर ने हमें संहिताएँ प्रदान की हैं जिस प्रकार राजा अपने राज्य में विधि-संहिताएँ जारी करता है और जो भी नियम भंग करता है, वह दण्डित होता है। इसी प्रकार भगवान् ने वेदों का अच्युत ज्ञान प्रदान किया है, जिसे मानव जीवन के चार प्रकार के दोष कलुषित नहीं कर पाते। ये हैं त्रुटि करना, मोहग्रस्त होना, ठगना तथा इन्द्रियों का अपूर्ण होना। यदि हम वेदों से निर्देश न लेकर मनमाने ढंग से कार्य करते हैं, तो हम ईश्वरी नियमों के द्वारा अवश्य दण्डित होंगे, क्योंकि ईश्वर चौरासी लाख योनियाँ प्रदान करता है। प्रकृति द्वारा प्रदत्त शरीर के अनुसार ही भौतिक जीवन अथवा इन्द्रियतृप्ति की क्रिया चलती रहती है, फलत: कर्मों का विभाजन पाप तथा पुण्य के रूप में हुआ है। *भगवद्गीता* (७.२८)में स्पष्ट उल्लेख है— *येषां त्वन्तगतं पापं जनानां पुण्यकर्मणाम्।* *ते द्वन्द्वमोहनिर्मुक्ता भजन्ते मां ²ढव्रता:॥* ''जिन्होंने पुण्यकर्मों का आचरण किया है और जिनके सश्पूर्ण पाप नष्ट हो गये हैं, वे द्वन्द्व रूप मोह से मुक्त पुरुष निष्ठापूर्वक मेरी सेवा करते हैं।ÓÓ भगवान् की प्रेमाभक्ति में इस प्रकार लगे रहने को *अक्षोक्षज धिय:* कहते हैं जिसे राजा पृथु अपनी प्रजा द्वारा पालन किया जाना चाह रहे थे। विभिन्न प्रकार के जीव संयोगवश तथा आवश्यकता के कारण नहीं उत्पन्न होते, ये तो जीवात्माओं के पाप तथा पुण्यकर्मों के अनुसार ईश्वर द्वारा निॢमत विभिन्न व्यवस्थाएँ होती हैं। पुण्यकर्म करके मनुष्य अच्छे राष्ट्र में, अच्छे परिवार में जन्म ले सकता है, सुन्दर शरीर प्राप्त कर सकता है और अच्छी शिक्षा प्राप्त कर सकता है या धनी बन सकता है। अतएव हम देखते हैं कि विभिन्न देशों तथा लोकों में जीवन स्तर, शारीरिक स्वरूप तथा शैक्षिक स्तर भिन्न-भिन्न होते हैं और ये सब भगवान् द्वारा पाप या पुण्यकर्मों के अनुसार प्रदत्त हैं। अत: जीवन के विभिन्न प्रकार संयोगवश नहीं, अपितु पूर्वयोजना से विकसित होते हैं। यह योजना वेदों में वॢणत है। मनुष्य को चाहिए कि इस ज्ञान से लाभ उठाए और अपने जीवन को इस प्रकार ढाले कि जीवन के अन्त में, विशेष रूप से मनुष्य जीवन के अन्त समय, कृष्ण- चेतना का अवयास करते हुए भगवान् के धाम जा सके। संयोग के सिद्धान्त की श्रेष्ठ व्यालया वैदिक साहित्य में *अज्ञात-सुकृति* शब्दों में प्राप्त होती है, जिससे कर्ता के अनजाने किये गये पुण्यकर्मों का बोध होता है। किन्तु ये कर्म भी पूर्वनियोजित होते हैं। उदाहरणार्थ, कृष्ण सामान्य मनुष्य के रूप में आते हैं, वे चैतन्य महाप्रभु जैसे भक्त के रूप में आते हैं या फिर अपना प्रतिनिधि गुरु या शुद्ध भक्त के रूप में भेजते हैं। यह भी भगवान् द्वारा नियोजित कार्य होता है। वे प्रचार करने तथा शिक्षा देने आते हैं, अत: परमेश्वर के मायावश पुरुष को उनसे मिलने, बोलने तथा शिक्षा ग्रहण करने का अवसर प्राप्त होता है और यदि किसी प्रकार से बद्धजीव ऐसे महापुरुषों की शरण में आता है और उनके घनिष्ठ सश्पर्क से कृष्णभक्त बन जाता है, तो वह भौतिक जीवन की परिस्थितियों से बच जाता है। अत: *भगवद्गीता* (१८.६६) में श्रीकृष्ण आदेश देते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''सब प्रकार के धर्मों को छोड़ो और मेरी शरण में आओ। मैं तुश्हें सारे पाप कर्मों से मुक्त कर दूँगा। डरो नहीं।ÓÓ *सर्व पापेवय:* का अर्थ है ''समस्त पापपूर्ण कार्यों से।ÓÓ जो व्यक्ति शुद्ध भक्त, गुरु या पृथु महाराज जैसे भगवान् के प्रामाणिक अवतार की संगति का लाभ उठाकर ईश्वर की शरण में जाता है उसकी रक्षा कृष्ण करते हैं। तब उसका जीवन सफल हो जाता है।  