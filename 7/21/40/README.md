**अश्नात्यनन्त: खलु तत्त्वकोविदै:** **श्रद्धाहुतं यन्मुख इज्यनामभि: ।** **न वै तथा चेतनया बहिष्कृते** **हुताशने पारमहंस्यपर्यगु: ॥ ४१॥** 

**शब्दार्थ** 

**अश्नाति—** **खाता है** **; अनन्त:—** **भगवान्** **; खलु—** **तो भी** **; तत्त्व-कोविदै:—** **परम सत्य को जानने वाले व्यक्ति** **; श्रद्धा—** **विश्वास** **;** **हुतम्—** **अग्नि में आहुतियाँ देना** **; यत्-मुखे—** **जिसका मुख** **; इज्य-नामभि:—** **विभिन्न देवताओं के नाम से** **; न—** **कभी नहीं** **; वै—** **निश्चय ही** **; तथा—** **उसी तरह** **; चेतनया—** **जीवनी शक्ति से** **; बहि:-कृते—** **विलग किया जाकर** **; हुत-अशने—** **यज्ञ-अग्नि में** **;** **पारमहंस्य—** **भक्तों का** **; पर्यगु:—** **कभी भी बाहर नहीं जाता है।** **.** 

**यद्यपि भगवान् अनन्त विभिन्न देवताओं के नामों से अग्नि में अॢपत हवियों को खाते हैं,** **किन्तु वे अग्नि के माध्यम से खाने में उतनी रुचि नहीं दिखाते जितनी कि विद्वान साधुओं तथा** **भक्तों के मुख से भेंट को स्वीकार करने में, क्योंकि तब उन्हें भक्तों की संगति त्यागनी नहीं** **होती।** **तात्पर्य :** वैदिक आदेशों के अनुसार अग्नियज्ञ विभिन्न देवताओं के नामों पर भगवान् को भोजन प्रदान करने के लिए किया जाता है। अग्नियज्ञ करते समय मंत्रों में स्वाहा शब्द का उच्चारण किया जाता है, यथा— *इन्द्राय स्वाहा, आदित्याय स्वाहा।* ये मंत्र इन्द्र, आदित्य जैसे विभिन्न देवों के नाम पर भगवान् को प्रसन्न करने के लिए उच्चरित किये जाते हैं, क्योंकि भगवान् का कथन है— *नाहं तिष्ठामि वैकुण्ठे योगिनां हृदयेषु वा।* *तत्र तिष्ठामि नारद यत्र गायन्ति मद्भक्ता:॥* ''न मैं वैकुण्ठ में हूँ न योगियों के हृदय में। मैं वहाँ रहता हूँ जहाँ मेरे भक्त मेरी लीलाओं की महिमा का गान करते हैं।ÓÓ यह समझना चाहिए कि भगवान् अपने भक्तों का साथ नहीं छोड़ते। अग्नि जीवशून्य है, किन्तु भक्त तथा ब्राह्मण परमेश्वर के सजीव प्रतिनिधि हैं। अत: ब्राह्मणों तथा वैष्णवों को खिलाने का अर्थ है, प्रत्यक्ष भगवान् को खिलाना। अत: यह निष्कर्ष निकला कि अग्नि में आहुति डालने की अपेक्षा मनुष्य को चाहिए कि ब्राह्मण तथा वैष्णवों को भोजन दे, क्योंकि यह विधि अग्नियज्ञ की अपेक्षा अधिक प्रभावशाली है। इस सिद्धान्त का प्रत्यक्ष उदाहरण अद्वैत प्रभु ने प्रस्तुत किया। जब उन्होंने अपने पिता का श्राद्ध उत्सव किया, तो सब से पहले उन्होंने हरिदास ठाकुर को बुलाकर उन्हें भोजन दिया। यह प्रथा है कि श्राद्ध कर्म के बाद किसी उच्च ब्राह्मण को भोजन दिया जाये, किन्तु अद्वैत प्रभु ने सबसे पहले हरिदास ठाकुर को भोजन दिया जिनका जन्म एक मुसलमान परिवार में हुआ था। अत: हरिदास ठाकुर ने अद्वैत प्रभु से पूछा कि वे ऐसा कार्य क्यों कर रहे हैं जिससे ब्राह्मण-समाज में उनकी स्थिति बिगड़ जाये। अद्वैत प्रभु ने उत्तर दिया कि हरिदास ठाकुर को भोजन देकर वे लाखों उच्च कोटि के ब्राह्मणों को भोजन दे रहे हैं। वे इस बात के लिए किसी भी विद्वान् ब्राह्मण से बात करने के लिए तैयार थे और यह सिद्ध करना चाहते थे कि हरिदास ठाकुर जैसे शुद्ध भक्त को भोजन देकर वे उतना ही आशीष प्राप्त करते हैं जितना कि हजारों विद्वान् ब्राह्मणों को भोजन कराने से। यज्ञ करते समय लोग आहुति डालते हैं, किन्तु यदि वैष्णवों को ये आहुतियाँ दी जाँय तो निश्चय ही वे अधिक प्रभावशाली होंगी।  