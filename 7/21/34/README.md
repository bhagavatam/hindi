**प्रधानकालाशयधर्मसङ्ग्रहे** **शरीर एष प्रतिपद्य चेतनाम् ।** **क्रियाफलत्वेन विभुॢवभाव्यते** **यथानलो दारुषु तद्गुणात्मक: ॥ ३५॥** 

**शब्दार्थ** 

**प्रधान—** **प्रकृति** **; काल—** **समय** **; आशय—** **अभिलाषा** **; धर्म—** **वृत्तिपरक कर्म** **; सङ्ग्रहे—** **समुच्चय में** **; शरीरे—** **शरीर में** **; एष:—** **यह** **; प्रतिपद्य—** **स्वीकार करके** **; चेतनाम्—** **चेतना को** **; क्रिया—** **कार्य के** **; फलत्वेन—** **फल से** **; विभु:—** **भगवान्** **; विभाव्यते—** **प्रकट होती है** **; यथा—** **जिस प्रकार** **; अनल:—** **अग्नि** **; दारुषु—** **काष्ठ में** **; तत्-गुण-आत्मक:—** **आकार तथा गुण के अनुसार।** **.** 

**भगवान् सर्वव्यापी हैं, किन्तु वे प्रकृति, काल, अभिलाषा तथा वृति्तपरक कर्मों के संयोग से** **उत्पन्न विभिन्न प्रकार के शरीरों में भी प्रकट होते हैं। इसी प्रकार विभिन्न प्रकार की चेतनाएँ** **विकसित होती हैं, जिस प्रकार विभिन्न आकार-प्रकार वाले काष्ठ खण्डों में एक सी ही अग्नि** **विभिन्न रूपों में प्रकट होती है।** **तात्पर्य :** भगवान् प्रत्येक जीव के भीतर परमात्मा रूप में निरन्तर वास करते रहते हैं। प्रत्येक जीव प्रकृति द्वारा प्रदत्त भौतिक शरीर के अनुसार जागरूक होता है। भौतिक अवयव काल के वेग से सक्रिय होते हैं और इस तरह प्रकृति के तीन गुण प्रकट होते हैं। इन तीनों गुणों के साहचर्य से जीवात्मा एक विशेष प्रकार का शरीर विकसित करता है। पशु जीवन में तमोगुण इतना प्रधान रहता है कि परमात्मा का बोध नहीं हो पाता, यद्यपि वह पशु के हृदय में भी विद्यमान होता है, किन्तु मनुष्य जीवन में चेतना के विकसित होने के फलस्वरूप मनुष्य अपने कर्मों से ( *क्रियाफलत्वेन* ) तमो तथा रजो गुणों को लाँघ कर सतोगुण को प्राप्त कर सकता है। इसीलिए हर किसी व्यकि्त को यह सलाह दी जाती है कि वह आध्यात्मिक रूप से प्रगत व्यक्ति का संग करे। वेदों का ( *मुण्डकोपनिषद्* १.२.१२) आदेश है— *तद्विज्ञानार्थं स गुरुमेवाभिगच्छेत्* —जीवन की पूर्णता प्राप्त करने या जीवात्मा की वास्तविक स्वाभाविक स्थिति समझने के लिए मनुष्य को गुरु के पास जाना चाहिए, *गुरुमेवाभिगच्छेत्,* यह तो अनिवार्य है। इसमें किसी प्रकार की छूट नहीं है। इसका भाव यही होता है कि मनुष्य को गुरु के पास जाना चाहिए, क्योंकि इस प्रकार की संगति से मनुष्य में भगवान् के प्रति चेतना जागृत होती रहती है। ऐसी चेतना की परम सिद्धि कृष्णभावनामृत कहलाती है। प्रकृति द्वारा दिए गए शरीर के अनुसार चेतना बनती है, जिस प्रकार की चेतना विकसित होती है उसी के अनुसार कार्य होते हैं और इन कार्यों की शुद्धता के अनुसार ही प्रत्येक हृदय में विद्यमान भगवान् का साक्षात्कार होता है। यहाँ पर दिया गया उदाहरण अत्यन्त उपयुक्त है। अग्नि वही रहती है, किन्तु ईंधन या काष्ठ के आकार के अनुसार अग्नि सीधी, मुड़ी, छोटी, बड़ी होती है। चेतना के विकास के अनुसार ईश्वर-साक्षात्कार होता है। इसीलिए मनुष्य जीवन में विभिन्न प्रकार की तपस्याएँ करने की संस्तुति की जाती है, जिनका वर्णन *भगवद्गीता* में हुआ है (कर्मयोग, ज्ञानयोग, ध्यानयोग तथा भक्तियोग)। निसेनी की तरह योग की अनेक सीढिय़ाँ हैं जिनसे चढ़कर ऊपर तक पहुँचा जाता है और इन्हीं सीढिय़ों के स्तर के अनुसार व्यक्ति कर्मयोग, ज्ञानयोग, ध्यानयोग या भक्तियोग में स्थित माना जाता है। निस्सन्देह, भगवान् के साक्षात्कार की निसेनी में सबसे ऊपरी सीढ़ी भक्तियोग की है। दूसरे शब्दों में, अपनी चेतना के विकास के अनुसार मनुष्य को अपनी आत्म-सत्ता का बोध होता है और इस प्रकार उसके पूर्णतया शुद्ध होने पर वह ब्रह्मानन्द में स्थित होता है, जो अनन्त है। अत: चैतन्य के रूप में भगवान् द्वारा प्रवॢतत संकीर्तन आन्दोलन सीधी तथा सरल विधि है, जिससे चेतना के विशुद्धरूप कृष्णभावनामृत तक पहुँचा जा सकता है, जिस पद पर भगवान् का पूर्ण साक्षात्कार हो जाता है। परमेश्वर के परम साक्षात्कार हेतु क्रमश: विभिन्न प्रकार के यज्ञों को सश्पन्न करने के आदेश प्राप्त हैं, जिसकी पुष्टि भगवान् ने स्वयं *भगवद्गीता* (४.११) में की है— *ये यथा मां* *प्रपद्यन्ते तांस्तथैव भजाश्यहम्।* भगवान् का साक्षात्कार मनुष्य द्वारा समर्पण के अनुपात में होता है। पूर्ण समर्पण तभी होता है, जब मनुष्य में पूरा-पूरा ज्ञान हो जाता है। *बहूनां जन्मनामन्ते ज्ञानवान्मां प्रपद्यते*  ( *भगवद्गीता* ७.१९)।  