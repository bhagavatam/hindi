**नमो विवृद्धसत्त्वाय पुरुषाय महीयसे ।** **यो ब्रह्म क्षत्रमाविश्य बिभर्तीदं स्वतेजसा ॥ ५२॥** 

**शब्दार्थ** 

**नम:—** **नमस्कार है** **; विवृद्ध—** **अत्यन्त सश्मानित** **; सत्त्वाय—** **सत्त्व को** **; पुरुषाय—** **पुरुष को** **; महीयसे—** **इस प्रकार से** **महिमामंडित पुरुष को** **; य:—** **जो** **; ब्रह्म—** **ब्राह्मण संस्कृति** **; क्षत्रम्—** **प्रशासनिक कार्य** **; आविश्य—** **प्रविष्ट होकर** **; बिभॢत—** **पालन करते हुए** **; इदम्—** **यह** **; स्व-तेजसा—** **अपने तेज से।** **.** 

**हे स्वामी! आप विशुद्ध सत्त्व-स्थिति को प्राप्त हैं, अत: आप परमेश्वर के सक्षम प्रतिनिधि हैं।** **आप अपने तेज से ही महिमावान हैं और इस तरह ब्राह्मण-संस्कृति को पुनस्र्थापित करते हुए** **सारे संसार का पालन करते हैं तथा अपने क्षात्र धर्म का निर्वाह करते हुए प्रत्येक व्यक्ति की रक्षा** **करते हैं।** **तात्पर्य :** ब्राह्मण-संस्कृति के समुचित प्रसार तथा सरकार की समुचित सुरक्षा के बिना समाज का कोई मानदण्ड स्थिर नहीं रह सकता। इस बातको इस श्लोक में उस महाराज पृथु की प्रजा ने स्वीकार किया है, जो अपनी सत्त्व-स्थिति के कारण अपने राज्य में अद्भुत स्थिति बनाये रखने में समर्थ थे। *विवृद्ध-सत्त्वाय* शब्द सार्थक है। भौतिक जगत में तीन गुण होते हैं—सतोगुण, रजोगुण तथा तमोगुण। तमोगुण से सतोगुण तक पहुँचने के लिए भक्ति एक साधन है। जीवन के निश्न स्तर से उच्चतम् स्तर तक उठने के लिए भक्ति करने के अलावा और कोई साधन नहीं हैं। *श्रीमद्भागवत* के पिछले अध्यायों में यही उपदेश दिया गया है कि मनुष्य निश्न स्थिति से उच्चतम स्थिति तक पहुँचने के लिए भक्तों की संगति करे और उनके मुख से *श्रीमद्भागवत* का नियमित श्रवण करे। *शृण्वतां स्वकथा: कृष्ण: पुण्यश्रवणकीर्तन:।* *हृद्यन्त:स्थो ह्यभद्राणि विधुनोति सुहृत्सताम्॥* ''जब मनुष्य श्रवण तथा कीर्तन की प्रारश्भिक अवस्थाओं में भक्ति की ओर उन्मुख होता है, तो प्रत्येक हृदय के वासी भगवान् भक्त के हृदय को पवित्र करने में सहायता पहुँचाते हैं।ÓÓ ( *भागवत*  १.२.१७)। इस प्रकार उत्तरोत्तर शुद्धि से रजो तथा तमो गुणों का प्रभाव जाता रहता है और मनुष्य सत्त्व पद को प्राप्त होता है। रजो तथा तमो गुणों के सश्पर्क से मनुष्य लालची तथा कामी हो जाता है, किन्तु जब वही मनुष्य सत्त्वपद तक उठ जाता है, तो वह जीवन की किसी भी स्थिति से सन्तुष्ट रहता है और लालच तथा वासना से विहीन हो जाता है। ऐसी मानसिकता उसके सत्त्वपद पर सि्थत होने की सूचक है। मनुष्य को इस सत्त्व को पार करके विशुद्ध सत्त्व तक ऊपर उठना होता है, जिसे *विवृद्ध सत्त्व* कहते हैं। सत्त्व की इस विवृद्ध अवस्था में मनुष्य कृष्णभावनाभावित (भक्त) हो सकता है। इसीलिए महाराज पृथु को यहाँ पर *विवृद्ध सत्त्व* के रूप में सश्बोधित किया गया है। यद्यपि महाराज पृथु शुद्ध भक्त के दिव्य पद पर स्थित थे, किन्तु मानव समाज के हित में वे ब्राह्मण तथा क्षत्रिय के पद पर उतर आये थे और इस प्रकार अपने तेज से उन्होंने सारे संसार को संरक्षण प्रदान किया था। यद्यपि वे क्षत्रिय राजा थे, किन्तु वैष्णव होने के कारण ब्राह्मण भी थे। ब्राह्मण के रूप में वे प्रजा को समुचित आदेश दे सकते थे और क्षत्रिय रूप में उसे सुरक्षा प्रदान कर सकते थे। इस प्रकार महाराज पृथु की प्रजा एक कुशल राजा के द्वारा सभी प्रकार से सुरक्षित थी। *इस प्रकार* श्रीमद्भागवत *के चतुर्थ स्कन्ध के अन्तर्गत ''महाराज पृथु द्वारा उपदेशÓÓ नामक* *इक्कीसवें अध्याय के भक्तिवेदान्त तात्पर्य पूर्ण हुए।* 