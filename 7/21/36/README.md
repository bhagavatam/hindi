**मा जातु तेज: प्रभवेन्महॢद्धभि-** **स्तितिक्षया तपसा विद्यया च ।** **देदीप्यमानेऽजितदेवतानां** **कुले स्वयं राजकुलाद्द्विजानाम् ॥ ३७॥** 

**शब्दार्थ** 

**मा—** **कभी मत करो** **; जातु—** **किसी भी समय** **; तेज:—** **परम शक्ति** **; प्रभवेत्—** **प्रकट करते हैं** **; महा—** **बड़ी** **; ऋद्धिभि:—** **ऐश्वर्य** **से** **; तितिक्षया—** **सहिष्णुता से** **; तपसा—** **तप से** **; विद्यया—** **शिक्षा द्वारा** **; च—** **भी** **; देदीप्यमाने—** **पहले से महिमामंडितों पर** **;** **अजित-देवतानाम्—** **वैष्णव अथवा भगवान् के भक्त के** **; कुले—** **समाज में** **; स्वयम्—** **व्यक्तिगत रूप से** **; राज-कुलात्—** **राज** **परिवार से बड़ा** **; द्विजानाम्—** **ब्राह्मणों का।** **.** 

**ब्राह्मण तथा वैष्णव अपनी सहिष्णुता, तपस्या, ज्ञान तथा शिक्षा जैसे गुणों के द्वारा स्वयं ही** **महिमामंडित होते हैं। इन दिव्य ऋदि्धयों के कारण वैष्णव राजकुल से अधिक शक्तिशाली होते** **हैं। अत: यह सलाह दी जाती है कि राजकुल इन दोनों कुलों पर अपना शौर्य (विक्रम) प्रदॢशत** **न करें और उनको अपमानित करने से बचें।** **तात्पर्य :** पिछले श्लोक में पृथु महाराज ने राज्य के शासकों तथा नागरिकों के लिए भक्ति की महत्ता बताई है। अब वे बता रहे हैं कि भकि्त में क्रमश: किस प्रकार स्थिर हुआ जाये। श्रील रूप गोस्वामी को शिक्षा देते हुए श्री चैतन्य महाप्रभु ने भगवद्भक्ति की उपमा एक लता से दी थी। लता का तना कमजोर होता है, अत: उसे बढऩे के लिए दूसरे वृक्ष के सहारे की आवश्यकता होती है और बढ़ते हुए पर्याप्त सुरक्षा की आवश्यकता होती है ताकि यह नष्ट न हो जाए। भकि्त रूपी लता को सुरक्षा प्रदान करने का उल्लेख करते हुए श्री चैतन्य महाप्रभु ने वैष्णवों के चरणकमलों के प्रति अपराध से बचने पर विशेष बल दिया है। ऐसे अपराध *वैष्णव अपराध* कहलाते हैं। यदि कोई *वैष्णव अपराध* करता है, तो उसकी भक्ति-प्रगति रुक जाती है। चाहे कोई भक्ति में कितना ही अग्रसर हो, यदि वह किसी वैष्णव के प्रति अपराध करता है, तो उसकी सारी उन्नति चौपट हो जाती है। शाषों में बताया गया है कि महान् योगी दुर्वासा मुनि ने वैष्णव अपराध किया था, फलस्वरूप अपराध से अपने को बचाने के लिए उन्हें एक वर्ष तक निरन्तर सारे ब्रह्माण्ड में, यहाँ तक कि वैकुण्ठलोक में भी भ्रमण करते रहना पड़ा। अन्त में जब वे वैकुण्ठ में भगवान् के पास पहुँचे तो भी सुरक्षा नहीं मिली। अत: वैष्णव के चरणों के प्रति अपराध न करने के लिए सतर्क रहना चाहिए। सबसे जघन्य वैष्णव अपराध *गुर्वपराध* है, जो गुरु के चरणों पर किया जाता है। भगवान् के पवित्र नाम का जप करते हुए *गुर्वपराध* अत्यन्त जघन्य माना जाता है। *गुरोरवज्ञा श्रुतिशाष निन्दनम्* (पद्म पुराण)। पवित्र नाम के जप के विपरीत जो दस अपराध किये जाते हैं उनमें प्रमुख अपराध हैं, गुरु की अवज्ञा तथा वैदिक साहित्य की निन्दा। वैष्णव की अत्यन्त सरल परिभाषा श्री चैतन्य महाप्रभु ने दी है—जो किसी को तुरन्त भगवान् का स्मरण दिलाए, वह वैष्णव है। इस श्लोक में वैष्णव तथा ब्राह्मण दोनों का उल्लेख है। वैष्णव विद्वान् ब्राह्मण माना जाता है, अत: वह *ब्राह्मण-वैष्णव* या *ब्राह्मण-पंडित* कहलाता है। दूसरे शब्दों में, वैष्णव पहले से ब्राह्मण होता है, किन्तु ब्राह्मण के लिए आवश्यक नहीं कि वह शुद्ध वैष्णव हो। जब कोई व्यक्ति अपनी शुद्ध सत्ता को जान लेता है, *ब्रह्म जानाति* , तो वह तुरन्त *ब्राह्मण* बन जाता है। ब्राह्मण अवस्था में वह परम सत्य के विषय में निर्गुण ²ष्टि रखता है, किन्तु जब ब्राह्मण भगवान् के सगुण रूप को जान लेता है, तो वह वैष्णव बन जाता है। वैष्णव ब्राह्मण से भी बढ़कर होता है। भौतिक रूप से मानव-समाज में ब्राह्मण का स्थान सर्वोच्च होता है, किन्तु वैष्णव ब्राह्मण से भी बड़ा होता है। ब्राह्मण तथा वैष्णव दोनों ही आध्यात्मिक ²ष्टि से उन्नत होते हैं। *भगवद्गीता* में ब्राह्मण के गुण सत्यनिष्ठा, समता, इन्द्रिय-निग्रह, सहिष्णुता, सरलता, ब्रह्म-ज्ञान, शाषों में ²ढ़ विश्वास तथा जीवन में ब्राह्मण- गुणों का सश्प्रयोग बताये गये हैं। इन गुणों के अतिरिक्त जब कोई भगवान् की दिव्य प्रेमा-भक्ति करता है, तो वह वैष्णव बन जाता है। पृथु महाराज अपनी भक्ति-परायण प्रजा को ब्राह्मणों तथा वैष्णवों के प्रति अपराध न करने के लिए सचेत करते हैं। उनके चरणकमलों के प्रति किये गये अपराध इतने विनाशकारी होते हैं कि भगवान् श्रीकृष्ण के परिवार में जन्मे यदुवंशी तक उनके चरणों पर अपराध करने के कारण विनष्ट हो गये। भगवान् कभी भी ब्राह्मणों तथा वैष्णवों के चरणकमलों के प्रति अपराध को सहन नहीं कर सकते। कभी-कभी अपने अधिकारपूर्ण पदों के कारण राजकुमार अथवा सरकारी नौकर ब्राह्मणों तथा वैष्णवों की उपेक्षा करते हैं, उन्हें यह पता नहीं रहता कि ऐसे अपराध के फलस्वरूप वे विनष्ट हो जाएँगे।  