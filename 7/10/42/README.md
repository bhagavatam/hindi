**प्रह्रादस्यानुचरितं महाभागवतस्य च ।** **भक्तिज्र्ञानं विरक्तिश्च याथाथ्र्यं चास्य वै हरे: ॥ ४३॥** **सर्गस्थित्यप्ययेशस्य गुणकर्मानुवर्णनम् ।** **परावरेषां स्थानानां कालेन व्यत्ययो महान् ॥ ४४॥** 

**शब्दार्थ** 

**प्रह्रादस्य—** **प्रह्लाद महाराज की** **; अनुचरितम्—** **विशेषताएँ (पढ़कर या कार्यकलापों का वर्णन करके समझी गई)** **; महा-** **भागवतस्य—** **महान् भक्त की** **; च—** **भी** **; भक्ति:—** **भगवान् की भक्ति** **; ज्ञानम्—** **आध्यात्म का पूर्णज्ञान (ब्रह्मा, परमात्मा तथा** **भगवान्)** **; विरक्ति:—** **भौतिक संसार से वैराग्य** **; च—** **भी** **; याथाथ्र्यम्—** **उन्हें सही सही समझने के लिए** **; च—** **तथा** **; अस्य—** **इसका** **; वै—** **निस्सन्देह** **; हरे:—** **सदैव भगवान् के सन्दर्भ में** **; सर्ग—** **सृजन** **; स्थिति—** **पालन** **; अप्यय—** **तथा संहार का** **; ईशस्य—** **स्वामी (भगवान्) का** **; गुण—** **दिव्य गुण तथा ऐश्वर्य** **; कर्म—** **तथा कार्यकलापों का** **; अनुवर्णनम्—** **परश्परा के भीतर वर्णन** **(अनु का अर्थ है 'पश्चात्Ó। अधिकारी व्यक्ति पूर्व आचार्यों का पालन करते हैं, वे कोई नई चीज नहीं बनाते)** **; पर-अवरेषाम्—** **देवता तथा असुर नामक विभिन्न प्रकार के जीवों का** **; स्थानानाम्—** **विभिन्न लोकों या रहने के स्थानों का** **; कालेन—** **समय आने** **पर** **; व्यत्यय:—** **हर वस्तु का संहार** **; महान्—** **यद्यपि महान्।** **.** 

**यह कथा महाभागवत प्रह्लाद महाराज के गुणों, उनकी ²ढ़ भक्ति, उनके पूर्ण ज्ञान तथा** **भौतिक कल्मष से पूर्ण विरक्ति को बताती है। यह सृजन, पालन तथा संहार के कारणस्वरूप** **भगवान् का भी वर्णन करती है। प्रह्लाद महाराज ने अपनी स्तुतियों में भगवान् के दिव्य गुणों के** **साथ ही यह भी बताया कि किस तरह देवताओं तथा असुरों के आवास भगवान् के निर्देश मात्र** **से ध्वस्त हो जाते हैं चाहे वे भौतिक ऐश्वर्य से कितने ही भरे क्यों न हो।** **तात्पर्य :** *श्रीमद्भागवत* विभिन्न भक्तों के भगवान् की सेवा से सश्बन्धित चरित्रों के वर्णनों से ओत- प्रोत है। यह वैदिक वाङ्मय *भागवत* कहलाता है, क्योंकि इसमें भगवान् तथा उनके भक्त का वर्णन है। प्रामाणिक गुरु के निर्देशन में *श्रीमद्भागवत* का अध्ययन करने से मनुष्य कृष्ण के विज्ञान, भौतिक तथा आध्यात्मिक जगतों की प्रकृति तथा जीवन-लक्ष्य को पूर्णरूपेण समझ सकता है। *श्रीमद्भागवतम् अमलं* *पुराणम्।*  *श्रीमद्भागवत* निष्कलंक वैदिक वाङ्मय है, जैसाकि हम *श्रीमद्भागवत* के प्रारश्भ में ही बतला चुके हैं। अत: *श्रीमद्भागवत* को समझने मात्र से ही हम भक्तों के कार्यकलापों, असुरों के कार्यों, स्थायी तथा नश्वर धामों के विज्ञान को समझ सकते हैं। *श्रीमद्भागवत* के माध्यम से हर बात भली-भाँति ज्ञात हो जाती है।  