**यथा यथा भगवतो भक्त्या परमयाभिदा ।** **नृपाश्चैद्यादय: सात्श्यं हरेस्तच्चिन्तया ययु: ॥ ४०॥** 

**शब्दार्थ** 

**यथा यथा—** **जिस जिस तरह** **; भगवत:—** **भगवान् की** **; भक्त्या—** **भक्ति से** **; परमया—** **परम** **; अभिदा—** **ऐसे कार्यकलापों का** **सतत चिन्तन करते हुए** **; नृपा:—** **राजा** **; चैद्य-आदय:—** **शिशुपाल, दन्तवक्र आदि** **; सात्श्यम्—** **वही रूप** **; हरे:—** **भगवान् का** **;** **तत्-चिन्तया—** **निरन्तर उनका चिन्तन करने से** **; ययु:—** **भगवद्धाम वापस गये।** **.** 

**जो शुद्ध भक्त भक्ति के द्वारा भगवान् का निरन्तर चिन्तन करते रहते हैं, वे उन्हीं जैसा शरीर** **प्राप्त करते हैं। यह सारूप्य मुक्ति कहलाती है। यद्यपि शिशुपाल, दन्तवक्र तथा अन्य राजा कृष्ण** **का अपने शत्रु के रूप में चिंतन करते थे, किन्तु उन्हें भी वैसा ही फल प्राप्त हुआ।** **तात्पर्य :** इस सश्बन्ध में *चैतन्य-चरितामृत* में सनातन गोस्वामी को उपदेश देते हुए श्री चैतन्य महाप्रभु ने बताया कि भक्त को बाह्य रूप से नियमत: भकि्त के दैननि्दन कार्य करने चाहिए, किन्तु अन्त: रूप से उसे उस विशेष भाव का चिन्तन करना चाहिए जिससे वह भगवान् की सेवा के प्रति आकृष्ट है। भगवान् का ऐसा निरन्तर ध्यान करते रहने से भक्त भगवद्धाम जाने का पात्र बन जाता है। जैसाकि *भगवद्गीता* (४.९) में कहा गया है— *त्यक्त्वा देहं पुनर्जन्म नैति मामेति* —अपना शरीर त्यागने के बाद भक्त को पुन: भौतिक शरीर की प्राप्ति नहीं होती, अपितु वह भगवद्धाम को चला जाता है जहाँ उसे भगवान् के उन नित्य पार्षदों का सा आध्यात्मिक शरीर प्राप्त होता है जिनके कार्यकलापों का वह अनुयायी बना रहता है। किन्तु यदि भक्त भगवान् की निरन्तर सेवा करना चाहता है, तो वह भगवान् के पार्षदों का यथा ग्वालों, गोपियों, भगवान् के माता-पिता, उनके दासों तथा भगवान् के धाम के वृक्ष, भूमि, पशु, लता तथा जल इत्यादि का निरन्तर चिन्तन कर सकता है। इनके विषय में निरन्तर चिन्तन करते रहने से मनुष्य को दिव्य पद की प्राप्ति होती है। शिशुपाल, दन्तवक्र, कंस, पौण्ड्रक, नरकासुर तथा शाल्व जैसे राजाओं का इसी तरह उद्धार हुआ। इसकी पुष्टि मध्वाचार्य ने की है— *पौण्ड्रके नरके चैव शाल्वे कंसे च रुक्मिणि।* *आविष्टास्तु हरेर्भक्तास्तद्भक्त्या हरिमापिरे॥* यद्यपि पौण्ड्रक, नरकासुर, शाल्व तथा कंस—ये सभी भगवान् के शत्रु थे, किन्तु ये सारे राजा उनके विषय में निरन्तर सोचा करते थे, अतएव उन्हें वैसी ही मुक्ति— *सारूप्य मुक्ति* —प्राप्त हुई। *ज्ञान-* *भक्त* को भी वही गति मिलती है। यदि भगवान् के शत्रु तक उनका निरन्तर चिन्तन करके मुक्ति प्राप्त कर सकते हैं, तो उन शुद्ध भक्तों के विषय में क्या कहा जाये जो सदैव भगवान् की सेवा में लगे रहते हैं और प्रत्येक कार्य में भगवान् के अतिरिक्त और कुछ भी नहीं सोचते?  