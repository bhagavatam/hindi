**कथा मदीया जुषमाण: प्रियास्त्व-** **मावेश्य मामात्मनि सन्तमेकम् ।** **सर्वेषु भूतेष्वधियज्ञमीशं** **यजस्व योगेन च कर्म हिन्वन् ॥ १२॥** 

**शब्दार्थ** 

**कथा:—** **सन्देश या उपदेश** **; मदीया:—** **मेरे द्वारा प्रदत्त** **; जुषमाण:—** **सदैव सुनकर या विचार करके** **; प्रिया:—** **अत्यन्त प्रिय** **;** **त्वम्—** **तुम** **; आवेश्य—** **पूर्णतया लीन होकर** **; माम्—** **मुझको** **; आत्मनि—** **अपने हृदय में** **; सन्तम्—** **विद्यमान रहकर** **; एकम्—** **एक** **(वही परमात्मा)** **; सर्वेषु—** **समस्त** **; भूतेषु—** **जीवों में** **; अधियज्ञम्—** **समस्त कर्मकाण्डों के भोक्ता** **; ईशम्—** **परमेश्वर को** **;** **यजस्व—** **पूजो** **; योगेन—** **भक्ति योग द्वारा** **; च—** **भी** **; कर्म—** **सकाम कर्म** **; हिन्वन्—** **त्यागकर।** **.** 

**भले ही तुम इस भौतिक जगत में ही क्यों न रहो, लेकिन तुश्हें निरन्तर मेरे उपदेशों तथा** **वचनों को सुनना चाहिए और मेरे ही विचार में लीन रहना चाहिए, क्योंकि मैं हर एक के हृदय** **में परमात्मा रूप में निवास करता हूँ। अतएव तुम सकाम कर्मों का परित्याग करके मेरी पूजा** **करो।** **तात्पर्य :** जब भक्त भौतिक ²ष्टि से अत्यधिक ऐश्वर्यवान् बन जाता है, तो उसे यह नहीं सोचना चाहिए कि वह अपने सकाम कर्मों का फल भोग रहा है। इस जगत में भक्त अपने सारे ऐश्वर्यों को भगवान् की सेवा में लगाता है, क्योंकि वह यह योजना बनाता रहता है कि अपने ऐश्वर्य से भगवान् की किस तरह सेवा करे जैसाकि भगवान् स्वयं सलाह दे रहे हैं। उसके पास जो भी भौतिक सश्पति्त होती है उसे वह भगवान् के यश को तथा उनकी सेवा के प्रसार में लगाता है। भक्त कभी भी ऐसे कर्म के फल को भोगने के लिए कोई भी सकाम कर्म या कर्मकाण्ड नहीं करता। प्रत्युत वह यह जानता है कि ऐसा कर्मकाण्ड अल्पज्ञ के लिए होता है। नरोत्तमदास ठाकुर ने अपनी कृति *प्रेम-भक्तिचन्द्रिका* में कहा है— *कर्मकाण्ड, ज्ञानकाण्ड, केवल विषेर भाण्ड* —कर्मकाण्ड तथा ज्ञानकाण्ड दोनों ही विष के पात्रों के तुल्य हैं। जो इन दोनों की ओर आकृष्ट होता है, वह अपने मनुष्य जीवन को नष्ट कर देता है। अतएव भक्त कभी भी *कर्मकाण्ड* या *ज्ञानकाण्ड* में रूचि नहीं रखता। वह तो भगवान् की अनुकूल सेवा में ( *आनुकूल्येन कृष्णानुशीलनम्* ) अथवा भक्ति सश्बन्धी आध्यात्मिक कार्यों के अनुशीलन में रुचि रखता है।  