**एवं विधान्यस्य हरे: स्वमायया** **विडश्बमानस्य नृलोकमात्मन: ।** **वीर्याणि गीतान्यृषिभिर्जगद्गुरो-** **र्लोकं पुनानान्यपरं वदामि किम् ॥ ७०॥** 

**शब्दार्थ** 

**एवम् विधानि—** **इस विधि से** **; अस्य—** **कृष्ण की** **; हरे:—** **भगवान् की** **; स्व-मायया—** **अपनी दिव्य शक्तियों से** **; विडश्बमानस्य—** **सामान्य मनुष्य की भाँति कार्य करते हुए** **; नृ-लोकम्—** **मानव समाज में** **; आत्मन:—** **अपने** **; वीर्याणि—** **दिव्य कार्यकलापों की** **;** **गीतानि—** **कथाओं को** **; ऋषिभि:—** **ऋषियों द्वारा** **; जगत्-गुरो:—** **परम प्रभु का** **; लोकम्—** **सारे लोक** **; पुनानानि—** **पवित्र करते** **हुए** **; अपरम्—** **और क्या** **; वदामि किम्—** **मैं क्या कह सकता हूँ।** **.** 

**यद्यपि भगवान् कृष्ण मनुष्य के रूप में प्रकट हुए थे फिर भी उन्होंने अपनी शक्ति से अनेक** **असामान्य तथा आश्चर्यजनक लीलाएँ सश्पन्न कीं। उन महान् सन्त पुरुषों द्वारा जो कुछ कहा जा** **चुका है उससे भला मैं और अधिक क्या कह सकता हूँ? प्रत्येक व्यक्ति अधिकारी व्यक्ति से** **भगवान् के कार्यकलापों के श्रवण मात्र से शुद्ध हो सकता है।** **तात्पर्य :** *भगवद्गीता* तथा अन्य समस्त वैदिक वाङ्मय पूरी तरह बताते हैं कि भगवान् कृष्ण मानव समाज में सामान्य व्यक्ति के रूप में प्रकट होते हैं लेकिन वे विश्व भर के कल्याण के लिए असामान्य कार्य करते हैं। मनुष्य को माया के वशीभूत होकर कृष्ण को सामान्य व्यक्ति नहीं मान लेना चाहिए। जो लोग सचमुच परम सत्य की खोज में रहते हैं, वे यह समझ जाते हैं कि कृष्ण ही सर्वेसर्वा हैं ( *वासुदेव: सर्वम् इति* )। किन्तु ऐसे महापुरुष विरले होते हैं। फिर भी यदि कोई सश्पूर्ण *भगवद्गीता* *यथारूप* पढ़े तो कृष्ण को सरलता से समझ सकता है। कृष्णभावनामृत आन्दोलन समस्त विश्व को भगवान् के रूप में कृष्ण से परिचित कराने के लिए प्रयत्नशील है ( *कृष्णस्तु भगवान् स्वयम्* )। यदि लोग इस आन्दोलन को गश्भीरतापूर्वक स्वीकार करें तो उनका मानव जीवन सफल हो जायेगा। *इस प्रकार श्रीमद्भागवत के सातवें स्कंध के अन्तर्गत ''भक्त शिरोमणि प्रह्लादÓÓ नामक दसवें* *अध्याय के भक्तिवेदान्त तात्पर्य पूर्ण हुए।* 