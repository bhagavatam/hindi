**आशासानो न वै भृत्य: स्वामिन्याशिष आत्मन: ।** **न स्वामी भृत्यत: स्वाश्यमिच्छन्यो राति चाशिष: ॥ ५॥** 

**शब्दार्थ** 

**आशासान:—** **(सेवा के बदले) इच्छाएँ रखने वाला व्यक्ति** **; न—** **नहीं** **; वै—** **निस्सन्देह** **; भृत्य:—** **योग्य सेवक या भगवान् का** **शुद्ध भक्त** **; स्वामिनि—** **स्वामी से** **; आशिष:—** **भौतिक लाभ** **; आत्मन:—** **अपनी इन्द्रियतृप्ति के लिए** **; न—** **न तो** **; स्वामी—** **स्वामी, प्रभु** **; भृत्यत:—** **सेवक से** **; स्वाश्यम्—** **स्वामी होने के श्रेष्ठ पद से** **; इच्छन्—** **चाहते हुए** **; य:—** **ऐसा स्वामी जो** **; राति—** **प्रदान करता है** **; च—** **भी** **; आशिष:—** **भौतिक लाभ।** **.** 

**जो सेवक अपने स्वामी से भौतिक लाभ की इच्छा रखता है, वह निश्चय ही योग्य सेवक या** **शुद्ध भक्त नहीं है। इसी प्रकार जो स्वामी अपने सेवक को इसलिए आशीष देता है कि स्वामी के** **रूप में उसकी प्रतिष्ठा बनी रहे, वह भी शुद्ध स्वामी नहीं है।** **तात्पर्य :** जैसाकि *भगवद्गीता*  (७.२०) में कहा गया है— *कामैस्तैस्तैर्हृतज्ञाना:* *प्रपद्यन्तेऽन्यदेवता:* —जिनके मन भौतिक इच्छाओं द्वारा मलिन हो चुके हैं, वे देवताओं की शरण में जाते हैं। देवता कभी स्वामी नहीं बन सकता, क्योंकि स्वामी तो भगवान् हैं। इसलिए देवतागण अपना सश्मानित पद बनाये रखने के लिए अपने पूजकों को मनवांछित आशीष देते रहते हैं। उदाहरणार्थ, एक समय एक असुर ने शिवजी से यह वरदान प्राप्त किया कि वह जिसके सिर पर अपना हाथ रख दे वह मर जाये। ऐसे वरदान देवताओं से प्राप्त किये जा सकते हैं। किन्तु यदि कोई भगवान् की पूजा करता है, तो वे कभी ऐसे गॢहत वरदान नहीं देंगे। इसके विपरीत, *श्रीमद्भागवत* (१०.८८.८) में कहा गया है— *यस्याहमनुगृöामि हरिष्ये तद्धनं शनै:।* यदि कोई भौतिकतावादी होने के साथ-साथ परमेश्वर का दास बनना चाहता है, तो भगवान् अपने भक्त पर परम अनुकश्पा करके उसका सारा भौतिक ऐश्वर्य हर लेते हैं और बाध्य कर देते हैं कि वह भगवान् का शुद्ध भक्त बन जाए। प्रह्लाद महाराज शुद्ध भक्त तथा शुद्ध स्वामी का अन्तर बताते हैं। भगवान् शुद्ध स्वामी या परम स्वामी हैं जबकि निष्काम अनन्य भक्त शुद्ध सेवक है। भौतिकतावादी प्रवृत्ति का व्यक्ति सेवक नहीं बन सकता और जो अपने सेवक पर अपनी रोब दिखाने के लिए व्यर्थ ही आशीष देता रहता है, वह असली स्वामी नहीं है।  