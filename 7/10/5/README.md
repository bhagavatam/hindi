**नान्यथा तेऽखिलगुरो घटेत करुणात्मन: ।** **यस्त आशिष आशास्ते न स भृत्य: स वै वणिक् ॥ ४॥** 

**शब्दार्थ** 

**न—** **नहीं** **; अन्यथा—** **और कुछ** **; ते—** **तुश्हारा** **; अखिल-गुरो—** **हे समस्त सृष्टि के परम शिक्षक** **; घटेत—** **ऐसा हो सकता है** **;** **करुणा-आत्मन:—** **परम पुरुष जो अपने भक्तों पर अत्यन्त दयालु हैं** **; य:—** **जो व्यक्ति** **; ते—** **तुमसे** **; आशिष:—** **भौतिक लाभ** **;** **आशास्ते—** **इच्छा करता है (आपकी सेवा करने के बदले में)** **; न—** **नहीं** **; स:—** **ऐसा व्यक्ति** **; भृत्य:—** **सेवक** **; स:—** **ऐसा व्यक्ति** **;** **वै—** **निस्सन्देह** **; वणिक्—** **व्यापारी (जो अपने व्यापार से लाभ उठाना चाहता है)।** **.** 

**अन्यथा हे भगवान्, हे समस्त जगत के परम शिक्षक, आप अपने इस भक्त के प्रति इतने** **दयालु हैं कि आपने उससे कुछ भी ऐसा करने को प्रेरित नहीं किया जो उसके लिए अलाभकारी** **हो। दूसरी ओर, जो व्यक्ति आपकी भक्ति के बदले में कुछ भौतिक लाभ चाहता है, वह आपका** **शुद्ध भक्त नहीं हो सकता। वह उस व्यापारी की तरह ही है, जो सेवा के बदले में लाभ चाहता** **है।** **तात्पर्य :** कभी-कभी यह देखा जाता है कि कोई व्यकि्त किसी भक्त के पास या भगवान् के मन्दिर में किसी भौतिक लाभ की प्राप्त करने के लिए आता है। ऐसे व्यकि्त को यहाँ पर वणिक कहा गया है। *भगवद्गीता* में *आर्तो जिज्ञासुरार्थार्थी* का वर्णन है। *आर्त* शारीरिक ²ष्टि से पीडि़त व्यक्ति को सूचित करने वाला है और *अर्थार्थी* धन चाहने वाले को। ऐसे व्यक्ति अपने दुख को दूर करने या धन प्राप्त करने के लिए भगवान् से आशीर्वाद लेने के लिए उनके पास जाने को प्रेरित किए जाते हैं। उन्हें *सुकृती*  या पवित्र कहा गया है, क्योंकि वे दुख पडऩे या धन की आवश्यकता होने पर परमेश्वर के पास पहुँचते हैं। बिना पवित्र हुए कोई भगवान् के पास तक नहीं पहुँच सकता। भले ही ऐसा सुकृती कुछ भौतिक लाभ पा ले, किन्तु जो भौतिक लाभ का इच्छुक रहता है, वह शुद्ध भक्त नहीं हो सकता। जब शुद्ध भक्त को भौतिक ऐश्वर्य प्राप्त होता है, तो वह उसके पवित्र कार्य के कारण नहीं अपितु भगवान् की सेवा के कारण होता है। भगवान् की सेवा करने पर व्यक्ति स्वत: पवित्र बन जाता है, अतएव शुद्ध भक्त *अन्याभिलाषिताशून्यम्* होता है। उसे न तो भौतिक लाभ की इच्छा रहती है, न ही भगवान् उसे भौतिक लाभ का प्रलोभन देते हैं। जब भक्त को किसी वस्तु की आवश्यकता होती है, तो भगवान् उसकी पूॢत करते हैं ( *योगक्षेमं वहाश्यहम्* )। कभी-कभी भौतिकतावादी लोग भगवान् को फल-फूल चढ़ाने मन्दिर में जाते हैं, क्योंकि उन्होंने *भगवद्गीता* से सीख रखा है कि यदि भक्त कुछ फल-फूल अॢपत करता है, तो भगवान् उन्हें स्वीकार करते हैं। *भगवद्गीता* (९.२६) में भगवान् कहते हैं— *पत्रं पुष्पं फलं तोयं यो मे भक्त्या प्रयच्छति।* *तदहं भक्त्युपहृतमश्नामि प्रयतात्मन:॥* ''यदि कोई प्रेम तथा भक्तिपूर्वक मुझे एक पत्ती, एक फूल या जल भी अॢपत करता है, तो मैं उसे ग्रहण करूँगा।ÓÓ इस तरह व्यावसायिक प्रवृत्ति वाला व्यक्ति सोचता है कि यदि उसे फूल चढ़ाने मात्र से कुछ लाभ हो सके—जैसे कि उसे प्रचुर धन मिल सके—तो यह अच्छा सौदा हो। ऐसे व्यकि्तयों को शुद्ध भक्त नहीं माना जाता। चूँकि उनकी इच्छाएँ शुद्ध नहीं होतीं, अतएव भक्त होने का दिखावा करने के लिए मन्दिर में जाने पर भी वे व्यापारी ही बने रहते हैं। *सर्वोपाधि विनिर्मुक्तं तत्परत्वेन निर्मलम्* — जब कोई भौतिक इच्छाओं से पूरी तरह मुक्त हो जाता है तभी वह शुद्ध हो सकता है और उसी शुद्ध अवस्था में वह भगवान् की सेवा कर सकता है। *हृषीकेण हृषीकेशसेवनं भक्तिरुच्यते।* यही शुद्ध भक्ति- पद है।  