**महद्गुणानात्मनि कर्तुमीश:** **क: स्तावकै: स्तावयतेऽसतोऽपि ।** **तेऽस्याभविष्यन्निति विप्रलब्धो** **जनावहासं कुमतिर्न वेद ॥ २४॥** 

**शब्दार्थ** 

**महत्—** **महान** **; गुणान्—** **गुण** **; आत्मनि—** **अपने आप में** **; कर्तुम्—** **प्रकट करने के लिए** **; ईश:—** **सक्षम** **; क:—** **कौन** **;** **स्तावकै:—** **अनुयायियों द्वारा** **; स्तावयते—** **स्तुति कराता है** **; असत:—** **न होनेवाले** **; अपि—** **यद्यपि** **; ते—** **वे** **; अस्य—** **उसका** **;** **अभविष्यन्—** **हो सकता है** **; इति—** **इस प्रकार** **; विप्रलब्ध:—** **ठगा गया** **; जन—** **लोगों का** **; अवहासम्—** **उपहास, अपमान** **;** **कुमति:—** **मूर्ख** **; न—** **नहीं** **; वेद—** **जानता है।** **.** 

**भला ऐसे महान् गुणों को धारण करने में सक्षम बुद्धिमान पुरुष किस तरह अपने** **अनुयायियों को ऐसे गुणों की प्रशंसा करने देगा जो वास्तव में उसमें न हों? किसी मनुष्य की** **यह कह कर प्रशंसा करना कि यदि वह शिकि्षत हो तो महान् विद्वान् या महापुरुष हो जाता है,** **ठगने के अतिरिक्त और क्या है? मूर्ख व्यक्ति जो ऐसी बड़ाई स्वीकार कर लेता है, वह यह नहीं** **जानता कि ऐसे शब्द उसके अपमान के अतिरिक्त और कुछ नहीं हैं।** **तात्पर्य :** पृथु महाराज भगवान् के अवतार थे जैसाकि ब्रह्माजी तथा अन्य देवताओं ने विविध प्रकार के स्वर्गीय उपहार देते हुए पुष्टि की थी। किन्तु तुरन्त अभिषिक्त होने के कारण उनमें दैवी गुणों का प्रस्फुटन नहीं हो सकता था, अत: वे भक्तों द्वारा की गई प्रशंसा को स्वीकार करने के लिए उद्यत न थे। तथाकथित ईश्वर के अवतारों को राजा पृथु के इस आचरण से शिक्षा ग्रहण करनी चाहिए। दैवी गुणों से विहीन असुरों को अपने अनुयायियों की झूठी प्रशंसा ग्रहण नहीं करनी चाहिए।  