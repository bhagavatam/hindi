**रागो द्वेषश्च लोभश्च शोकमोहौ भयं मद: ।** **मानोऽवमानोऽसूया च माया ङ्क्षहसा च मत्सर: ॥ ४३॥** **रज: प्रमाद: क्षुन्निद्रा शत्रवस्त्वेवमादय: ।** **रजस्तम:प्रकृतय: सत्त्वप्रकृतय: क्वचित् ॥ ४४॥** 

**शब्दार्थ** 

**राग:—** **आसक्ति** **; द्वेष:—** **शत्रुता** **; च—** **भी** **; लोभ:—** **लालच** **; च—** **भी** **; शोक—** **सन्ताप** **; मोहौ—** **मोह** **; भयम्—** **भय** **; मद:—** **पागलपन** **; मान:—** **प्रतिष्ठा** **; अवमान:—** **अपमान** **; असूया—** **छिद्रान्वेषण, दूसरों के कार्यों में से दोष ढूँढऩा** **; च—** **भी** **; माया—** **छलावा** **; ङ्क्षहसा—** **ईष्र्या** **; च—** **भी** **; मत्सर:—** **असहिष्णुता** **; रज:—** **रजोगुण (कामेच्छा)** **; प्रमाद:—** **मोह** **; क्षुत्—** **भूख** **; निद्रा—** **नींद** **; शत्रव:—** **शत्रु** **; तु—** **निस्सन्देह** **; एवम् आदय:—** **जीव की अन्य ऐसी ही धारणाएँ तक** **; रज:-तम:—** **रजो तथा तमोगुण** **;** **प्रकृतय:—** **कारण** **; सत्त्व—** **सतो गुण से** **; प्रकृतय:—** **कारण** **; क्वचित्—** **कभी-कभी।** **.** 

**बद्ध-अवस्था में मनुष्य की जीवन सश्बन्धी धारणाएँ कभी कभी कामेच्छा तथा अज्ञान** **(रजो तथा तमो गुण) के कारण दूषित हो जाती हैं, जो आसक्ति, शत्रुता, लोभ, शोक, मोह,** **भय, मद, झूठी प्रतिष्ठा, अपमान, छिद्रान्वेषण, छलावा, ईष्र्या, असहिष्णुता, कामेच्छा, मोह,** **भूख तथा निद्रा के रूप में प्रकट होती हैं। ये सभी शत्रु हैं। कभी-कभी सतोगुण के द्वारा भी** **मनुष्य की धारणाएँ दूषित हो जाती हैं।** **तात्पर्य :** जीवन का असली उद्देश्य भगवद्धाम को वापस जाना है किन्तु प्रकृति के तीनों गुणों के द्वारा—कभी रजोगुण तथा तमोगुण के मेल से तो कभी सतो गुण के द्वारा अनेक व्यवधान आते रहते हैं। इस भौतिक जगत में यदि कोई भौतिकतावादी ²ष्टि से परोपकारी, राष्ट्रवादी तथा अच्छा व्यक्ति भी हो तो जीवन की ये सारी धारणाएँ आध्यात्मिक प्रगति में बाधक हो जाती हैं। तो फिर शत्रुता, लालच, मोह, शोक तथा भोग के प्रति अत्यधिक आसक्ति न जाने कितनी बड़ी बाधक होंगी? विष्णु-रूपी लक्ष्य की ओर बढऩे के लिए जो हमारा असली लक्ष्य है इन विभिन्न अवरोधों या शत्रुओं को जीतने में मनुष्य को अत्यन्त शक्तिशाली होना चाहिए, दूसरे शब्दों में, मनुष्य को इस संसार में न तो अच्छा बनने में, न बुरा बनने में रुचि रखनी चाहिए। इस भौतिक जगत में तथाकथित अच्छाई और बुराई एक-सी हैं, क्योंकि वे प्रकृति के तीन गुणों से उत्पन्न होती हैं। मनुष्य को प्रकृति के पार जाना होता है। यहाँ तक कि वैदिक अनुष्ठान भी प्रकृति के तीन गुणों से उत्पन्न होते हैं। अतएव कृष्ण ने अर्जुन को सलाह दी— *त्रैगुण्यविषया वेदा निषैगुण्यो भवार्जुन।* *निद्र्वन्द्वो नित्यसत्त्वस्थो निर्योगक्षेम आत्मवान्॥* ''वेदों में मुलयतया प्रकृति के तीनों गुणों का वर्णन है। हे अर्जुन! इन गुणों से ऊपर उठो। इन सबों के परे होओ। समस्त द्वन्द्वों से, लाभ-हानि की चिन्ताओं से मुक्त होओ तथा आत्मा में स्थित होओ।ÓÓ ( *भगवद्गीता* २.४५) भगवान् ने *भगवद्गीता* में अन्यत्र भी कहा है *—ऊध्र्वं गच्छन्ति सत्त्वस्था:* —यदि कोई बहुत अच्छा व्यक्ति बन जाता है, अर्थात् यदि वह सतोगुणी होता है, तो वह स्वर्ग को जा सकता है। इसी प्रकार यदि वह रजो तथा तमो गुणों से दूषित होता है, तो वह इसी जगत में बना रह सकता है या फिर पशु जगत में गिर सकता है। किन्तु ये सारे पद आध्यात्मिक मोक्ष के पथ में अवरोध हैं। अतएव श्री चैतन्य महाप्रभु कहते हैं— *ब्रह्माण्ड भ्रमिते कोन भाग्यवान् जीव।* *गुरु-कृष्ण-प्रसादे पाय भक्ति-लता-बीज॥* यदि कोई इतना भाग्यशाली हो कि इस तथाकथित अच्छाई तथा बुराई को पार कर जाये और कृष्ण तथा गुरु की कृपा से भक्ति के पद पर पहुँच जाये तो उसका जीवन सफल हो जाता है। इस सश्बन्ध में उसे अत्यन्त साहसी होना चाहिए जिससे वह कृष्णभावनामृत के शत्रुओं को पराजित कर सके। इस जगत में अच्छे तथा बुरे की परवाह न करते हुए डट कर कृष्णभावनामृत का प्रचार करना चाहिए।  