**न यस्य साक्षाद्भवपद्मजादिभी** **रूपं धिया वस्तुतयोपवॢणतम् ।** **मौनेन भक्त्योपशमेन पूजित:** **प्रसीदतामेष स सात्वतां पति: ॥ ७७॥** 

**शब्दार्थ** 

**न—** **नहीं** **; यस्य—** **जिसका (श्रीकृष्ण का)** **; साक्षात्—** **प्रत्यक्ष** **; भव—** **शिवजी** **; पद्म-ज-आदिभि:—** **ब्रह्मा आदि के द्वारा** **;** **रूपम्—** **रूप को** **; धिया—** **ध्यान से** **; वस्तुतया—** **वस्तुत:** **; उपवॢणतम्—** **बताया जा सकता है** **; मौनेन—** **मौन से** **; भक्त्या—** **भक्ति** **से** **; उपशमेन—** **सारे भौतिक कार्यकलापों को पूरा करके** **; पूजित:—** **जिनकी इस तरह पूजा की जाती है** **; प्रसीदताम्—** **हम पर** **प्रसन्न हों** **; एष:—** **यह** **; स:—** **वही भगवान्** **; सात्वताम्—** **भक्तों का** **; पति:—** **पालक, स्वामी तथा मार्गदर्शक।** **.** 

**यहाँ अब वही भगवान् उपस्थित हैं जिनका असली रूप ब्रह्मा तथा शिव जी जैसे महापुरुषों** **की भी समझ में नहीं आता। उनके भक्त अपने निष्ठापूर्ण आत्मसमर्पण द्वारा उनका साक्षात्कार** **करते हैं। ऐसे भगवान् जो अपने भक्तों के पालनकर्ता हैं और जिनकी पूजा मौन, भक्ति तथा** **उपशम द्वारा की जाती है हम पर प्रसन्न हों।** **तात्पर्य :** जब भगवान् कृष्ण शिव तथा ब्रह्माजी जैसे महापुरुषों की समझ में नहीं आते तो सामान्य व्यक्तियों के लिए क्या कहा जाये? लेकिन वे अपनी अहैतुकी कृपा से अपने भक्तों को भक्ति का वरदान देते हैं जिससे वे कृष्ण को यथारूप में समझ सकते हैं। *भक्त्या मामभिजानाति यावान्यश्चास्मि* *तत्त्वत:।* इस ब्रह्माण्ड में कोई भी ऐसा नहीं जो कृष्ण को सचमुच जान सके किन्तु यदि कोई भकि्त करता है, तो वह उन्हें पूरी तरह समझ सकता है। इसकी पुष्टि भगवान् ने भी *भगवद्गीता* (७.१) में की है— *मय्यासक्तमना: पार्थ योगं युञ्जन् मदाश्रय:।* *असंशयं समग्रं मां यथा ज्ञास्यसि तच्छृणु॥* ''हे पृथापुत्र (अर्जुन)! अब सुनो कि किस तरह मेरी चेतना से पूरित होकर और अपने मन को मुझमें अनुरक्त करके योगावयास करने से तुम बिना संशय मुझे पूरी तरह समझ सकते हो।ÓÓ भगवान् स्वयं शिक्षा दे रहे हैं कि कोई उन्हें पूर्णतया किस तरह जान सकता है। न केवल पाण्डव अपितु कोई भी व्यक्ति जो कृष्ण के आदेशों को निष्ठापूर्वक स्वीकार करता है, वह भगवान् को यथारूप में समझ सकता है। युधिष्ठिर महाराज को उपदेश देने के बाद नारद मुनि भगवान् का आशीर्वाद प्राप्त करने के लिए प्रार्थना करते हैं जिससे वे सबों पर प्रसन्न हों और सभी लोग ईश्वर-चेतना में पूर्ण बनकर भगवद्धाम वापस जा सकें।  

**श्रीशुक उवाच** 