**तत: क्षुत्तृट्परिश्रान्तो निवृत्तो गृहमेयिवान् ।** **कृतस्नानोचिताहार: संविवेश गतक्लम: ॥ ११॥** 

**शब्दार्थ** 

**तत:—** **पत्पश्चात्** **; क्षुत्—** **भूख से** **; तृट्—** **प्यास से** **; परिश्रान्त:—** **अत्यधिक थक कर** **; निवृत्त:—** **विराम या विरक्ति लेकर** **; गृहम्** **एयिवान्—** **अपने घर वापस आया** **; कृत—** **करके** **; स्नान—** **स्नान** **; उचित-आहार:—** **समुचित भोजन** **; संविवेश—** **विश्राम किया** **;** **गत-क्लम:—** **थकान से रहित होकर।** **.** 

**इसके बाद अत्यन्त थका-माँदा, भूखा एवं प्यासा राजा अपने राजमहल लौट आया। लौटने** **के बाद उसने स्नान किया और यथोचित भोजन किया। तब उसने विश्राम किया और इस तरह** **सारी थकान से मुक्त हो गया।** **तात्पर्य :** भौतिकतावादी मनुष्य पूरे सप्ताह अत्यधिक परिश्रम करता है। वह सदैव पूछता रहता है, ''धन कहाँ है? धन कहाँ है?ÓÓ फिर सप्ताहान्त में वह इन कार्यों से छुट्टी लेकर विश्राम करने के लिए किसी एकान्त स्थान में जाना चाहता है। राजा पुरञ्जन अपने घर इसलिए लौट आया, क्योंकि जंगल में पशुओं का शिकार करते-करते वह अत्यधिक थक चुका था। इस प्रकार उसके अन्त:करण ने उसे और पापकर्म करने से मना करके उसे अपने घर लौटने के लिए विवश किया। *भगवद्गीता* में भौतिकतावादी व्यक्तियों को *दुष्कृतिन:* कहा गया है, जिसका अर्थ है कि वे सदा पापकर्मों में लगे रहते हैं। जब मनुष्य को चेत होता है कि वह पापकर्मों में लगा है, तो उसका विवेक जागता है, जिसे यहाँ पर रूपक के अलंकार की भाषा में महल कहा गया है। सामान्यत: भौतिकतावादी मनुष्य रजो तथा तमो गुणों से प्रभावित होता है। रजो तथा तमों गुणों का परिणाम होता है काम तथा लोभ। भौतिकतावादी मनुष्य के जीवन में कर्मठता का अर्थ है काम तथा लोभ के वशीभूत होकर कार्य करना। किन्तु जब उसे चेत होता है, तो वह निवृत्ति चाहता है। वैदिक सवयता में ऐसी निवृत्ति के लिए संस्तुति की गई है और जीवन के इस भाग को वानप्रस्थ कहते हैं। भौतिकतावादी के लिए तो वानप्रस्थ और भी आवश्यक है, क्योंकि वह पापमय जीवन के कार्यों से निवृत्त होना चाहता है। राजा पुरञ्जन का घर आना, स्नान करना और उपयुक्त भोजन करना-ये बताते हैं कि भौतिकतावादी मनुष्य को पापमय जीवन से निवृत्ति ले लेनी चाहिए और गुरु स्वीकार करके शुद्ध होकर उससे जीवन के मूल्य के बारे में सुनना चाहिए। ऐसा करने पर उसे ताजगी (नवीनता) महसूस होगी जिस प्रकार कि स्नान करने से होती है। प्रामाणिक गुरु से दीक्षा प्राप्त करके उसे सभी प्रकार के पापकर्मों का, यथा अवैध मैथुन, मद्यपान, द्यूत क्रीड़ा तथा मांसाहार का परित्याग कर देना चाहिए। इस श्लोक में *उचिताहार:* शब्द भी महत्त्वपूर्ण है। *उचित* का अर्थ है उपयुक्त। मनुष्य को उपयुक्त भोजन ही करना चाहिए। जिस तरह सुअर विष्ठा के लिए दौड़ता है, उस तरह हमें भोजन के पीछे नहीं पडऩा चाहिए। *भगवद्गीता* (१७.८) ** में मनुष्य के भोज्य पदार्थों का सात्त्विक आहार के शीर्षक से वर्णन किया गया है। मनुष्य को रजो तथा तमोगुणी भोजन नहीं करना चाहिए। यही *उचिताहार* या उपयुक्त भोजन करना है। जो लोग सदैव मांस खाते या मद्य पीते हैं, जो रजो तथा तमो गुणों का आहार है उन्हें इन वस्तुओं का त्याग कर देना चाहिए जिससे उनकी वास्तविक चेतना जाग्रत हो सके। इससे मनुष्य शान्त तथा तरोताजा हो सकता है। यदि कोई अशान्त या थका हुआ रहे तो ईश्वर-ज्ञान को नहीं समझ सकता। *श्रीमद्भागवत* (१.२.२०) में कहा गया है— *एवं प्रसन्नमनसो भगवद्भक्तियोगत:।* *भगवत्तत्त्वविज्ञानं मुक्तसंगस्य जायते॥* जब तक मनुष्य रजो तथा तमोगुण के प्रभाव से मुक्त नहीं हो लेता, उसे शान्ति नहीं मिलती और बिना शान्ति के ईश्वर-ज्ञान को समझ पाना कठिन है। राजा पुरञ्जन का अपने घर लौटना मनुष्य का अपनी पूर्व चेतना में लौटने का सूचक है। यह पूर्व चेतना ही कृष्णचेतना है। जिसने अनेक पापकर्म किये हों, विशेष रूप से वन में पशुओं का वध या शिकार किया हो, उसके लिए तो कृष्ण-चेतना (भक्ति) नितान्त आवश्यक है।  