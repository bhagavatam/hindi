**आत्मानमर्हयां चक्रे धूपालेपस्रगादिभि: ।** **साध्वलङ्कृतसर्वाङ्गो महिष्यामादधे मन: ॥ १२॥** 

**शब्दार्थ** 

**आत्मानम्—** **अपने आप** **; अर्हयाम्—** **मानो किया जाना हो** **; चक्रे—** **किया** **; धूप—** **सुगंधित पदार्थ** **; आलेप—** **चन्दन से शरीर को** **पोतना** **; स्रक्—** **माला** **; आदिभि:—** **इत्यादि से** **; साधु—** **अच्छे स्वभाव का, सुन्दर ढंग से** **; अलङ्कृत—** **सजा हुआ** **; सर्व-अङ्ग:—** **सारे शरीर पर** **; महिष्याम्—** **रानी को** **; आदधे—** **दिया, किया** **; मन:—** **ध्यान।** **.** 

**तत्पश्चात् राजा पुरञ्जन ने अपने शरीर में उपयुक्त आभूषण धारण किये। उसने अपने शरीर के** **ऊपर चन्दन का लेप किया और फूलों की माला पहनी। इस प्रकार वह पूर्णत: तरोताजा** **(विश्रान्त) हो गया। इसके बाद वह अपनी रानी की खोज करने लगा।** **तात्पर्य :** जब मनुष्य में उत्तम चेतना जगती है और वह किसी साधु पुरुष को अपना गुरु बना लेता है, तो वह अनेक वैदिक उपदेश सुनता है, जो दर्शन, कथा, भक्तों के आलयान तथा ईश्वर एवं भक्तों के मध्य कथोपकथन के आदान-प्रदान के रूप में होते हैं। इस प्रकार वह मन में ताजगी (नवीनता) का अनुभव करता है, जिस प्रकार सारे शरीर में चन्दन लेप करने तथा आभूषण पहनने से अनुभव होता है। इन अलंकरणों की तुलना धाॢमक तथा आत्मज्ञान से की जा सकती है। ऐसे ज्ञान से मनुष्य भौतिक जीवन से विरक्त होता है और अपने आपको *श्रीमद्भागवत,*  *भगवद्गीता* तथा अन्य वैदिक साहित्य सुनने में लगाता है। इस श्लोक में प्रयुक्त *साध्व-अलंकृत* शब्द बताता है कि मनुष्य को चाहिए कि साधु पुरुषों के उपदेशों से संचित ज्ञान में लीन रहे। जिस प्रकार राजा पुरञ्जन अपनी प्राणप्रिया रानी को ढूँढने लगा उसी प्रकार साधु पुरुषों से प्राप्त किये ज्ञान से अलंकृत मनुष्य को अपनी मूल चेतना— कृष्णभावनामृत—को ढूँढने का यत्न करना चाहिए। जब तक साधु पुरुष अपने उपदेशों से कृपा नहीं दिखाते तब तक किसी के लिए कृष्णचेतना प्राप्त करना कठिन है। अत: श्रील नरोत्तमदास ठाकुर गाते हैं— *साधु-शाष-गुरु-वाक्य, चित्तेते करिया ऐक्य।* यदि हम साधु पुरुष बनना चाहते हैं या अपनी मूल कृष्णचेतना को प्राप्त करना चाहते हैं, तो हमें साधु, शाष तथा गुरु की संगति करनी चाहिए। यही प्रक्रिया है।  