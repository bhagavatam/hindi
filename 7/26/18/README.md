**सान्त्वयन्श्लक्ष्णया वाचा हृदयेन विदूयता ।** **प्रेयस्या: स्नेहसंरश्भलिङ्गमात्मनि नावयगात् ॥ १९॥** 

**शब्दार्थ** 

**सान्त्वयन्—** **समझाते हुए** **; श्लक्ष्णया—** **मीठे** **; वाचा—** **वचनों से** **; हृदयेन—** **हृदय से** **; विदूयता—** **अत्यधिक पछताते हुए** **;** **प्रेयस्या:—** **अपनी प्रेयसी के** **; स्नेह—** **प्यार से** **; संरश्भ—** **क्रोध का** **; लिङ्गम्—** **लक्षण** **; आत्मनि—** **हृदय में** **; न—** **नहीं** **; अवयगात्—** **उठा।** **.** 

**दुखित हृदय से राजा अपनी पत्नी से अत्यन्त मीठे शब्द कहने लगा। यद्यपि वह दुखी था** **और उसे प्रसन्न करने का प्रयास कर रहा था, किन्तु उसने अपनी प्राणप्रिया पत्नी के हृदय में** **क्रोध का एक भी लक्षण नहीं देखा।** **तात्पर्य :** राजा को अत्यन्त दुख हुआ कि वह अपनी पत्नी को अकेले छोड़ पापकर्म में प्रवृत्त होने जंगल गया था। जब कोई अपने पापकर्मों अर्थात् कृष्ण-भक्ति तथा सद्बुद्धि को छोडऩे के लिए पश्चात्ताप करता है, तो भवसागर के बन्धनों से छुटकारा पाने का उसका मार्ग प्रशस्त हो जाता है। *श्रीमद्भागवत*  (५.५.५) में कहा गया है— *पराभवस्तावदबोधजातो यावन्न जिज्ञासत आत्मतत्त्वम्।* जब मनुष्य अपनी कृष्णभावना तथा आत्म-साक्षात्कार के प्रति रुचि खो बैठता है, तो वह पापकर्म में लगता है। कृष्ण- भक्ति से विहीन जीवन के सारे कार्य वृथा हैं और जीवन को पराजय और दुरूपयोग की ओर ले जाते हैं। स्वाभाविक है कि जिसे कृष्ण-भकि्त प्राप्त होती है, वह मनुष्य-जीवन के पूर्व पापकर्मों के लिए पश्चात्ताप करता है। इसी विधि से भौतिक जीवन में अविद्या के चंगुल से छुटकारा पाया जा सकता है।  