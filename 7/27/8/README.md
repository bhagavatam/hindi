**दुहितृर्दशोत्तरशतं पितृमातृयशस्करी: ।** **शीलौदार्यगुणोपेता: पौरञ्जन्य: प्रजापते ॥ ७॥** 

**शब्दार्थ** 

**दुहितृ:—** **कन्याएँ** **; दश-उत्तर—** **दस अधिक** **; शतम्—** **एक सौ** **; पितृ—** **पिता** **; मातृ—** **तथा माता के समान** **; यशस्करी:—** **यशस्वी** **;** **शील—** **उत्तम आचरण** **; औदार्य—** **उदारता** **; गुण—** **गुण** **; उपेता:—** **से युक्त** **; पौरञ्जन्य:—** **पुरञ्जन की कन्याएँ** **; प्रजा-पते—** **हे** **प्रजापति!** **.** 

**हे प्रजापति राजा प्राचीनबॢहषत्, इस तरह राजा पुरञ्जन के ११० कन्याएँ भी उत्पन्न हुईं। ये** **सब-की-सब अपने पिता तथा माता के समान यशस्विनी थी; उनका आचरण भद्र था, ये उदार** **थीं और अन्य उत्तम गुणों से युक्त थीं।** **तात्पर्य :** शाषोक्त नियमों के अनुसार उत्पन्न सन्तानें माता-पिता के ही समान उत्तम गुणों वाली होती हैं, किन्तु अवैध रूप से उत्पन्न सन्तानें *वर्णसंकर* हो जाती हैं। वर्णसंकर सन्तान अपने परिवार, कुल, यहाँ तक कि अपने प्रति भी अनुत्तरदायित्वपूर्ण होती है। प्राचीन काल में गर्भाधान संस्कार का पालन करके वर्णसंकर सन्तानों पर रोक रखी जाती थी। इस श्लोक में यद्यपि हम राजा पुरञ्जन के अनेक सन्तानें पाते हैं, किन्तु वे वर्णसंकर नहीं थीं। वे सबकी सब उत्तम आचरण वाली सन्तानें थीं और उनमें अपने माता-पिता के ही समान सारे उत्तम गुण थे। भले ही हम अनेक उत्तम सन्तानें उत्पन्न कर लें, किन्तु संभोग के लिए निर्धारित विधि से परे की हमारी आकांक्षा पापपूर्ण तो है ही। किसी भी इन्द्रिय का अत्यधिक भोग पापपूर्ण कार्य को जन्म देता है। अत: मनुष्य को जीवन के अन्त में स्वामी या गोस्वामी बनना पड़ता है। मनुष्य पचास वर्ष तक सन्तान उत्पन्न कर सकता है, किन्तु इसके बाद उसे सन्तान उत्पन्न करना बन्द करके वानप्रस्थ आश्रम ग्रहण करना चाहिए। इस प्रकार उसे घर छोड़कर संन्यासी बनना होता है। संन्यासी की पदवी *स्वामी*  या *गोस्वामी* है, जिसका अर्थ है कि वह भोग से सर्वथा दूर रहता है। मनुष्य को सनक में आकर संन्यासी नहीं बनना चाहिए, उसे पूर्ण विश्वास होना चाहिए कि वह विषयवासनाओं को पूरी तरह रोक सकेगा। निस्सन्देह, राजा पुरञ्जन का गृहस्थ जीवन अत्यन्त सुखी था। जैसा यहाँ वर्णित है, उसके ११०० पुत्र तथा ११० पुत्रियाँ उत्पन्न हुईं। प्रत्येक व्यक्ति चाहता है कि उसके पुत्र तथा पुत्रियाँ उत्पन्न हों और चूँकि राजा पुरञ्जन की पुत्रियों की संलया पुत्रों से कम थी, इससे ऐसा लगता है कि उसका गृहस्थ जीवन अत्यन्त सुखी एवं सुविधाजनक था।  