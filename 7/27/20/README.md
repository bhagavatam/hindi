**कालस्य दुहिता काचित्त्रिलोकीं वरमिच्छती ।** **पर्यटन्ती न बॢहष्मन्प्रत्यनन्दत कश्चन ॥ १९॥** 

**शब्दार्थ** 

**कालस्य—** **काल की** **; दुहिता—** **कन्या, पुत्री** **; काचित्—** **कोई** **; त्रि-लोकीम्—** **तीनों लोकों में** **; वरम्—** **पति** **; इच्छती—** **की** **आंकाक्षा से** **; पर्यटन्ती—** **सारे संसार में घूमती हुई** **; न—** **कभी नहीं** **; बॢहष्मन्—** **हे राजा प्राचीनबॢहषत्** **; प्रत्यनन्दत—** **प्रस्ताव** **स्वीकार कर लिया** **; कश्चन—** **कोई।** **.** 

**हे राजा प्राचीनबॢहषत्, इसी समय काल की कन्या तीनों लोकों में पति की खोज कर रही** **थी। यद्यपि उसे ग्रहण करने के लिए कोई तैयार नहीं हुआ, किन्तु वह घूमती रही।** **तात्पर्य :** समय बीतने पर जब शरीर वृद्ध हो जाता है, तो एक प्रकार से अक्षम हो जाता है और जरा या बुढ़ापा घेर लेता है। इस संसार में मूलत: चार प्रकार के कष्ट हैं—जन्म, जरा, रोग तथा मृत्यु। न तो कोई विज्ञान, न ही कोई विचारक इन चारों प्रकार के कष्टों का कोई हल प्रस्तुत कर पाया है। यहाँ पर जरा की अक्षमता को आलंकारिक ढंग से काल की कन्या के रूप में व्यक्त किया गया है। यद्यपि उसे कोई नहीं चाहता, किन्तु वह किसी को भी अपना पति बनाने के लिए उत्सुक रहती है। कोई भी वृद्ध तथा अक्षम नहीं बनना चाहता, किन्तु यह सबों के लिए अनिवार्य है।  