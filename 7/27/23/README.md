**मयि संरवय विपुलमदाच्छापं सुदु:सहम् ।** **स्थातुमर्हसि नैकत्र मद्याच्ञाविमुखो मुने ॥ २२॥** 

**शब्दार्थ** 

**मयि—** **मुझको** **; संरवय—** **क्रुद्ध होकर** **; विपुल—** **अपार** **; मदात्—** **मोहवश** **; शापम्—** **शाप** **; सु-दु:सहम्—** **असहनीय** **; स्थातुम्** **अर्हसि—** **रुकना चाहोगे** **; न—** **कभी नहीं** **; एकत्र—** **एक स्थान में** **; मत्—** **मेरी** **; याच्ञा—** **याचना** **; विमुख:—** **नकार कर** **; मुने—** **हे** **मुनि।** **.** 

**महर्षि नारद ने आगे कहा : जब मैंने उसकी प्रार्थना अस्वीकार कर दी तो वह मुझपर अत्यन्त** **क्रुद्ध हुई और मुझे घोर शाप देने लगी। चूँकि मैंने उसकी प्रार्थना अस्वीकार कर दी थी, अत:** **उसने कहा कि तुम किसी एक स्थान पर अधिक काल तक टिक नहीं सकोगे।** **तात्पर्य :** नारद मुनि को दिव्य देह प्राप्त थी; अत: उन पर जरा, रोग, जन्म तथा मृत्यु का कोई प्रभाव नहीं पड़ सकता था। नारद भगवान् के सर्वाधिक दयावान भक्त हैं और उनका एकमात्र कार्य है सारे ब्रह्माण्ड में विचरण करना तथा भगवद्भक्ति का उपदेश करना। दूसरे शब्दों में, उनका एकमात्र कार्य हर एक को वैष्णव बनाना है। अत: उन्हें किसी भी स्थान पर उपदेश देने के बाद रुकने की आवश्यता नहीं होती है। चूँकि वे अपने इच्छानुसार पहले से सारे विश्व का विचरण करते रहते हैं, इसलिए काल-कन्या का शाप सौभाग्यपूर्ण बताया गया है। नारद मुनि के ही समान अन्य अनेक भक्त विविध ब्रह्माण्डों में भिन्न-भिन्न स्थानों में भगवान् की महिमा का उपदेश करने में लगे हुए हैं। ऐसे महापुरुषों पर भौतिक नियम लागू नहीं होते।  