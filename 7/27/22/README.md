**कदाचिदटमाना सा ब्रह्मलोकान्महीं गतम् ।** **वव्रे बृहद्व्रतं मां तु जानती काममोहिता ॥ २१॥** 

**शब्दार्थ** 

**कदाचित्—** **एक बार** **; अटमाना—** **घूमती हुई** **; सा—** **वह** **; ब्रह्म-लोकात्—** **ब्रह्मलोक से** **; महीम्—** **पृथ्वी पर** **; गतम्—** **आ कर** **;** **वव्रे—** **प्रस्ताव रखा** **; बृहत्-व्रतम्—** **नैष्ठिक ब्रह्मचारी** **; माम्—** **मुझको** **; तु—** **तब** **; जानती—** **जानते हुए** **; काम-मोहिता—** **कामासक्त।** **.** 

**एक बार जब मैं सर्वोच्च लोक, ब्रह्मलोक से इस पृथ्वी पर आ रहा था, तो संसार भर का** **भ्रमण करते हुए काल की कन्या से मेरी भेंट हुई। वह मुझे नैष्ठिक ब्रह्मचारी जान कर मुझपर** **अत्यन्त कामातुर हो गई और उसने प्रस्ताव रखा कि मैं उसे अपना लूँ।** **तात्पर्य :** नारद मुनि *नैष्ठिक ब्रह्मचारी* थे अर्थात् वे विषयी जीवन से आजीवन विमुख रहे। फलत: वे परम तरुण थे। उन पर जरा का कोई प्रभाव न था। बुढ़ापे (जरा) की अशक्तता सामान्य मनुष्य को व्याप सकती है, किन्तु नारद मुनि तो सर्वथा भिन्न थे। तो भी नारद मुनि को सामान्य व्यकि्त समझ कर काल-कन्या ने उनके सामने अपनी कामेच्छा व्यक्त की। षी के आकर्षण से विरत होने के लिए अगाध शक्ति की आवश्यकता होती है। बूढ़े लोगों के लिए भी ऐसा कर पाना कठिन हो तो युवकों के लिए क्या कहा जाये! जो लोग ब्रह्मचारी के रूप में रहते हैं उन्हें नारद मुनि के चरणचिह्नों पर चलना चाहिए, जिन्होंने जरा के प्रस्ताव को कभी भी स्वीकार नहीं किया। जो लोग कामवासना के प्रति अत्यन्त लिलायित रहते हैं, वे जरा के शिकार बनते हैं और शीघ्र ही उनकी आयु क्षीण हो जाती है। जो मनुष्य जीवन का उपयोग कृष्णभक्ति के लिए नहीं कर पाते वे जरा के शिकार होकर इस संसार में बहुत जल्दी मर जाते हैं।  