**स त्वात्मयोनिरतिविस्मित आश्रितोऽब्जं** **कालेन तीव्रतपसा परिशुद्धभाव: ।** **त्वामात्मनीश भुवि गन्धमिवातिसूक्ष्मं** **भूतेन्द्रियाशयमये विततं ददर्श ॥ ३५॥** 

**शब्दार्थ** 

**स:—** **वह (ब्रह्मा)** **; तु—** **लेकिन** **; आत्म-योनि:—** **बिना माता के उत्पन्न (सीधे पिता विष्णु से उत्पन्न)** **; अति-विस्मित:—** **अत्यधिक चकित (अपने जन्म का उद्गम न पाकर)** **; आश्रित:—** **आसीन** **; अब्जम्—** **कमल** **; कालेन—** **काल के द्वारा** **; तीव्र-** **तपसा—** **घोर तपस्या द्वारा** **; परिशुद्ध-भाव:—** **पूर्णतया शुद्ध होकर** **; त्वाम्—** **आपको** **; आत्मनि—** **अपने शरीर में** **; ईश—** **हे ईश्वर** **;** **भुवि—** **पृथ्वी के भीतर** **; गन्धम्—** **गन्ध** **; इव—** **स²श** **; अति-सूक्ष्मम्—** **अत्यन्त सूक्ष्म** **; भूत-इन्द्रिय—** **तत्त्वों तथा इन्द्रियों से बना** **;** **आशय-मये—** **तथा जो इच्छाओं से पूर्ण (मन)** **; विततम्—** **फैला हुआ** **; ददर्श—** **देखा।** **.** 

**आत्मयोनि के नाम से विलयात अर्थात् बिना माता के उत्पन्न ब्रह्माजी को आश्चर्य हुआ।** **अतएव उन्होंने कमल पुष्प की शरण ग्रहण की और जब वे सैकड़ों वर्षों तक कठोर तपस्या** **करने के बाद शुद्ध हुए तो वे देख पाये कि समस्त कारणों के कारण भगवान् उनके अपने पूरे** **शरीर तथा इन्द्रियों में उसी तरह व्याप्त थे जिस प्रकार गन्ध अत्यन्त सूक्ष्म होने पर भी पृथ्वी में** **अनुभव की जाती है।** **तात्पर्य :** यहाँ पर *अहं ब्रह्मास्मि* के रूप में आत्म-साक्षात्कार के कथन की विवेचना की गई है, जिसकी व्यालया मायावादी दर्शन के अनुसार ''मैं परमेश्वर हूँÓÓ के रूप में की जाती है। परमेश्वर प्रत्येक वस्तु के आदि बीज हैं ( *जन्माद्यस्य यत:। अहं सर्वस्य प्रभवो मत्त: सर्वं प्रवर्तते* )। इस प्रकार भगवान् सर्वत्र व्याप्त हैं यहाँ तक कि हमारे शरीरों में भी, क्योंकि ये भौतिक शकि्त से बने हैं, जो भगवान् की भिन्ना शक्ति है। हमें यह अनुभव करना चाहिए कि चूँकि परमेश्वर हमारे शरीर में व्याप्त हैं और चूँकि व्यष्टि जीवात्मा परमेश्वर का अंश है, अतएव प्रत्येक वस्तु ब्रह्म है ( *सर्वं खल्विदं ब्रह्म* )। ब्रह्मा को यह अनुभूति शुद्ध होने के बाद हुई और यह हर एक के लिए सश्भव है। जब मनुष्य *अहं ब्रह्मास्मि* के पूर्णतया ज्ञान में रहता है, तो वह सोचता है ''मैं परमेश्वर का अंश हूँ, मेरा शरीर उनकी भौतिक शक्ति से बना है, अतएव मेरा कोई पृथक् अस्तित्व नहीं है यद्यपि फिर भी परमेश्वर सर्वत्र व्याप्त है, वह मुझसे पृथक् है।ÓÓ *अचिन्त्यभेदाभेदतत्त्व* का यही दर्शन है। यहाँ पर पृथ्वी के भीतर गन्ध का उदाहरण दिया गया है। पृथ्वी में गन्ध है और रंग हैं, किन्तु उन्हें कोई देख नहीं सकता। वास्तव में हम देखते है कि जब पृथ्वी से फूल उगते हैं, तो वे विभिन्न रंगों एवं सुगन्धों वाले दिखते हैं। निश्चय ही फूलों ने इन्हें पृथ्वी से प्राप्त किया होगा, यद्यपि ये हमें पृथ्वी में दिखते नहीं। इसी प्रकार परमेश्वर अपनी विभिन्न शक्तियों द्वारा हमारे शरीर तथा आत्मा में विस्तार करते हैं, यद्यपि हम उन्हें देख नहीं पाते। किन्तु एक बुद्धिमान मनुष्य परमेश्वर को सर्वत्र व्याप्त देख सकता है— *अण्डान्तरस्थपरमाणुचयान्तरस्थम्* —भगवान् अपनी विभिन्न शक्तियों से ब्रह्माण्ड के भीतर तथा परमाणु के भीतर रहते हैं। बुद्धिमान व्यक्ति के लिए भगवान् का असली ²श्य यही है। आदिजन्मा ब्रह्मा अपनी तपस्या के कारण अत्यन्त बुदि्धमान व्यक्ति बने और तब उन्हें यह अनुभूति हुई। अतएव हमें उन ब्रह्मा से सारा ज्ञान प्राप्त करना चाहिए जो अपनी तपस्या के कारण सिद्ध बने।  