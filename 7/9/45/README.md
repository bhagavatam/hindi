**प्रायेण देव मुनय: स्वविमुक्तिकामा** **मौनं चरन्ति विजने न परार्थनिष्ठा: ।** **नैतान्विहाय कृपणान्विमुमुक्ष एको** **नान्यं त्वदस्य शरणं भ्रमतोऽनुपश्ये ॥ ४४॥** 

**शब्दार्थ** 

**प्रायेण—** **प्राय: सभी मामलों में, सामान्यतया** **; देव—** **हे ईश्वर** **; मुनय:—** **बड़े बड़े सन्त पुरुष** **; स्व—** **निजी** **; विमुक्ति-कामा:—** **इस** **भौतिक जगत से मुक्ति के इच्छुक** **; मौनम्—** **मूक भाव से** **; चरन्ति—** **विचरण करते हैं (हिमालय के जंगल में जहाँ** **भौतिकतावादियों के कार्यकलापों से कोई सश्पर्क नहीं रहता)** **; विजने—** **एकान्त स्थान में** **; न—** **नहीं** **; पर-अर्थ-निष्ठा:—** **कृष्णभावनामृत आन्दोलन का लाभ पहुँचाने के लिए अन्यों के लिए काम करने में रुचि रखने वाला** **; न—** **नहीं** **; एतान्—** **इन** **;** **विहाय—** **छोड़कर** **; कृपणान्—** **मूर्खों तथा धूर्तों को (जो मनुष्य जीवन का लाभ न जानते हुए भौतिक कार्य में लगे रहते हैं)** **;** **विमुमुक्षे—** **मैं मुक्त होना और भगवद्धाम लौट जाना चाहता हूँ** **; एक:—** **अकेला** **; न—** **नहीं** **; अन्यम्—** **दूसरा** **; त्वत्—** **आपके लिए** **ही** **; अस्य—** **इसकी** **; शरणम्—** **शरण** **; भ्रमत:—** **ब्रह्माण्ड भर में घूमने और भटकने वाले जीव की** **; अनुपश्ये—** **मैं देखूँ।** **.** 

**हे भगवान् नृङ्क्षसहदेव, मैं देख रहा हूँ कि सन्त पुरुष तो अनेक हैं, किन्तु वे अपने ही मोक्ष में** **रुचि रखते हैं। वे बड़े-बड़े नगरों की परवाह न करते हुए मौन व्रत धारण करके ध्यान करने के** **लिए हिमालय या बन में चले जाते हैं; वे दूसरों की मुक्ति में रुचि नहीं रखते, किन्तु जहाँ तक** **मेरी बात है मैं इन बेचारे मूर्खों तथा धूर्तों को छोड़कर अकेले अपनी मुक्ति नहीं चाहता। मैं** **जानता हूँ कि कृष्णभावनामृत के बिना और आपके चरणकमलों की शरण ग्रहण किये बिना** **कोई सुखी नहीं हो सकता। अतएव मैं उन सबों को आपके चरणकमलों की शरण में वापस** **लाना चाहता हूँ।** **तात्पर्य :** यह एक वैष्णव अर्थात् भगवान् के शुद्ध भक्त का निर्णय है। यदि उसे इस भौतिक जगत में रुकना भी पड़े, तो उसकी अपनी कोई समस्याएँ नहीं हैं क्योंकि उसका एकमात्र व्यापार कृष्णभावनामृत में स्थित रहना है। कृष्णभावनाभावित व्यक्ति नरक में भी जाकर सुखी रह सकता है। अतएव प्रह्लाद महाराज ने कहा— *नैवोद्विजे पर दुरत्ययवैतरण्या:* —हे श्रेष्ठ पुरुष! मैं इस भौतिक संसार से तनिक भी भयभीत नहीं हूँ। शुद्ध भक्त जीवन की किसी भी अवस्था में दुखी नहीं रहता। इसकी पुष्टि *श्रीमद्भागवत* (६.१७.२८) में हुई है— *नारायणपरा: सर्वे न कुतश्चन बिवयति।* *स्वर्गापवर्गनरकेष्वपि तुल्यार्थदॢशन:॥* ''जो भक्त एकान्त भाव से भगवान् नारायण की भक्ति में लगे रहते हैं, वे जीवन की किसी अवस्था में कभी भयभीत नहीं होते। उनके लिए स्वर्ग, मोक्ष तथा नरक एक से हैं, क्योंकि ऐसे भक्त भगवान् की सेवा में ही लगे रहना चाहते हैं।ÓÓ भक्त के लिए स्वर्ग या नरक में रहना एक-जैसा है, क्योंकि भक्त न तो स्वर्ग में रहता है, न नरक में अपितु वह आध्यात्मिक जगत में कृष्ण के साथ रहता है। भक्त की सफलता का मर्म कॢमयों तथा ज्ञानियों को ज्ञात नहीं हो पाता। अतएव कर्मीजन भौतिक जोड़-तोड़ द्वारा सुखी बनना चाहते हैं और ज्ञानीजन परमेश्वर के साथ तदाकार होकर सुखी बनना चाहते हैं। किन्तु भक्त की ऐसी कोई रुचि नहीं होती। वह हिमालय या जंगल में जाकर तथाकथित ध्यान में रुचि नहीं रखता। प्रत्युत वह संसार के सबसे व्यस्त भाग में रुचि दिखाता है जहाँ वह लोगों को कृष्णभावनामृत की शिक्षा देता है। कृष्णभावनामृत आन्दोलन का शुभारश्भ इसी उद्देश्य से किया गया था। हम किसी को एकान्त स्थान में ध्यान करने की शिक्षा नहीं देते जिससे वह यह दिखा सके कि वह प्रगत हो चुका है और वह अपने तथाकथित दिव्य ध्यान के बारे में गर्व का अनुभव कर सके, भले ही वह सभी प्रकार के मूर्खतापूर्ण भौतिक कार्यों में व्यस्त क्यों न रहता हो। प्रह्लाद महाराज जैसा वैष्णव कभी भी आध्याति्मक प्रगति में झाँसा देने के पक्ष में नहीं होता। प्रत्युत वह लोगों में कृष्णभावनामृत जागृत करने में रुचि रखता है, क्योंकि यही एकमात्र साधन है, जिससे वे सुखी बन सकते हैं। प्रह्लाद महाराज स्पष्ट कहते हैं— *नान्यं* *त्वदस्य शरणं भ्रमतोऽनुपश्ये* —मैं जानता हूँ कृष्णभावनामृत के बिना अर्थात् आपके चरणकमलों की शरण ग्रहण किये बिना कोई सुखी नहीं हो सकता। मनुष्य जन्म-जन्मांतर इस ब्रह्माण्ड में घूमता रहता है, किन्तु किसी भक्त श्री चैतन्य महाप्रभु के दास की कृपा से उसे कृष्णभावनामृत का पता चल सकता है और तब वह न केवल इस जगत में सुखी बन सकता है, अपितु भगवद्धाम को वापस जा सकता है। जीवन का यही असली लक्ष्य है। कृष्णभावनामृत आन्दोलन के सदस्य हिमालय या वन में जाकर तथाकथित ध्यान करने में रुचि नहीं रखते, जहाँ मनुष्य ध्यान का प्रदर्शन मात्र कर सकता है। न ही वे शहरों में योग तथा ध्यान के अनेक स्कूल खोलने में रुचि रखते हैं। प्रत्युत कृष्णभावनामृत आन्दोलन का यही लक्ष्य है। प्रत्येक सदस्य द्वार-द्वार जाकर लोगों को *भगवद्गीता* की शिक्षाओं अथवा भगवान् चैतन्य की शिक्षाओं के विषय में आश्वस्त करने के प्रयास में रुचि रखता है। हरे कृष्ण आन्दोलन का यही लक्ष्य है। के सदस्यों को पूरा विश्वास हो जाना चाहिए कि कृष्ण के बिना कोई सुखी नहीं हो सकता। इस तरह कृष्णभावनाभावित व्यक्ति सभी प्रकार के छद्म-आध्यात्मवादियों, चिन्तकों, एकेश्वरवादियों, दार्शनिकों तथा परोपकारियों से दूर रहता है।  