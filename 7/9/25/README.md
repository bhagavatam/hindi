**तस्मादमूस्तनुभृतामहमाशिषोऽज्ञ** **आयु: श्रियं विभवमैन्द्रियमाविरिञ्च्यात् ।** **नेच्छामि ते विलुलितानुरुविक्रमेण** **कालात्मनोपनय मां निजभृत्यपाश्र्वम् ॥ २४॥** 

**शब्दार्थ** 

**तस्मात्—** **अत** **; अमू:—** **इन सारे (ऐश्वर्यों)** **; तनु-भृताम्—** **देहधारी जीवों के प्रसंग में** **; अहम्—** **मैं** **; आशिष: अज्ञ:—** **ऐसे** **आशीर्वाद के फल को भलीभाँति जानता हुआ** **; आयु:—** **दीर्घ आयु** **; श्रियम्—** **भौतिक ऐश्वर्य** **; विभवम्—** **प्रभाव तथा यश** **;** **ऐन्द्रियम्—** **इन्द्रियतृप्ति के सारे साधन** **; आविरिञ्च्यात्—** **ब्रह्मा से लेकर (एक क्षुद्र चींटी तक)** **; न—** **नहीं** **; इच्छामि—** **चाहता हूँ** **;** **ते—** **तुश्हारे द्वारा** **; विलुलितान्—** **समाप्त किये जाने वाले** **; उरु-विक्रमेण—** **अत्यन्त शक्तिशाली** **; काल-आत्मना—** **काल के** **स्वामी के रूप में** **; उपनय—** **कृपया ले चलें** **; माम्—** **मुझको** **; निज-भृत्य-पाश्र्वम्—** **अपने अत्यन्त आज्ञाकारी भक्त की संगति में।** **.** 

**हे भगवन्, अब मुझे सांसारिक ऐश्वर्य, योगशक्ति, दीर्घायु तथा ब्रह्मा से लेकर एक क्षुद्र** **चींटी तक के सारे जीवों द्वारा भोग्य अन्य भौतिक आनन्दों का पूरा-पूरा अनुभव है। आप** **शक्तिशाली काल के रूप में इन सबों को नष्ट कर देते हैं। अत: मैं अपने अनुभव के आधार पर** **इन सबों को नहीं लेना चाहता। हे भगवान्, मेरी प्रार्थना है कि आप मुझे अपने शुद्ध भक्त के** **सश्पर्क में रखें और निष्ठावान् दास के रूप में उसकी सेवा करने दें।** **तात्पर्य :** *श्रीमद्भागवत* का अध्ययन करते हुए प्रत्येक बुद्धिमान मनुष्य को अध्यात्म ज्ञान के इस महान् ग्रंथ में उल्लिखित ऐतिहासिक घटनाओं से प्रह्लाद महाराज जैसा अनुभव प्राप्त हो सकता है। उसे चाहिए कि वह प्रह्लाद महाराज के चरणचिह्नों का अनुसरण करते हुए अनुभव द्वारा यह सीखे कि सारा भौतिक ऐश्वर्य किसी क्षण नष्ट हो सकता है। यहाँ तक कि यह शरीर जिसके लिए हम अनेक ऐन्द्रिय आनन्द प्राप्त करना चाहते हैं किसी भी क्षण नष्ट हो सकता है। किन्तु आत्मा शाश्वत है। *न हन्यते* *हन्यमाने शरीरे* —आत्मा शरीर के विनष्ट हो जाने पर भी कभी नष्ट नहीं होता। अत: बुद्धिमान व्यक्ति को चाहिए कि वह आत्मा के सुख की चिन्ता करे, इस शरीर के सुख के लिए नहीं। यदि किसी को ब्रह्माजी तथा अन्य देवताओं जैसी दीर्घायु वाला शरीर मिल भी जाता है, तो वह भी नष्ट हो जाएगा, अत: बुद्धिमान मनुष्य को अमर अविनाशी आत्मा की ही चिन्ता करनी चाहिए। मनुष्य को आत्म-रक्षा के लिए शुद्ध भक्त की शरण ग्रहण करनी चाहिए। इसलिए नरोत्तमदास ठाकुर कहते हैं— *छाडिय़ा वैष्णव-सेवा निस्तार पायेछे केबा।* यदि कोई अपने आपको भौतिक प्रकृति के थपेड़ों से बचाना चाहता है, जो भौतिक शरीर से उत्पन्न होते हैं, तो उसे कृष्णभावनाभावित होना चाहिए और कृष्ण को पूरी तरह समझने का प्रयत्न करना चाहिए। जैसाकि *भगवद्गीता* (४.९) में कहा गया है— *जन्म कर्म च मे दिव्यम् एवं यो वेत्ति तत्त्वत:।* मनुष्य को चाहिए कि सच्चाई के साथ कृष्ण को समझे और ऐसा शुद्ध भक्त की सेवा द्वारा ही सश्भव है। इस प्रकार प्रह्लाद महाराज नृङ्क्षसहदेव से प्रार्थना करते हैं कि वे उन्हें भौतिक ऐश्वर्य न प्रदान करके शुद्ध भक्त तथा दास के सान्निध्य में रखें। इस जगत में प्रत्येक बुद्धिमान व्यक्ति को प्रह्लाद महाराज का अनुसरण करना चाहिए। *महाजनो येन गत: स* *पन्था:।* प्रह्लाद महाराज अपने पिता के द्वारा छोड़ी गयी सश्पत्ति का भोग करना नहीं चाहते थे अपितु वे भगवान् के दास का दास बनना चाहते थे। उन्होंने उस मोहमयी मानव सवयता का तिरस्कार किया जो भौतिक उन्नति द्वारा सुख के लिए सदा प्रयत्नशील रहती है। उनके चरणचिह्नों पर चलने वाले भक्त भी ऐसी सवयता का तिरस्कार करते हैं। भौतिक ऐश्वर्य विभिन्न प्रकार के हैं जिन्हें शाषों में *भुक्ति, मुक्ति* तथा *सिद्धि* कहा गया है। *भुक्ति*  का अर्थ है श्रेष्ठ पद पर स्थित होना, यथा स्वर्ग लोक में देवताओं का पद जहाँ मनुष्य भौतिक इन्द्रियतृप्ति का सर्वाधिक भोग कर सकता है। *मुक्ति* का अर्थ है भौतिक उन्नति से ऊब कर भगवान् से एकाकार होने की इच्छा करना। *सिद्धि* योगियों जैसे कठिन ध्यान द्वारा आठ प्रकार की सिद्धियाँ (अणिमा, लघिमा, महिमा इत्यादि) प्राप्त करना है। ऐसे सारे लोग जो भुक्ति, मुक्ति या सिदि्ध द्वारा किसी भौतिक उन्नति के इच्छुक हैं, वे कालक्रम में दण्डनीय हैं और वे पुन: भौतिक कार्यकलापों में लौट आते हैं। प्रह्लाद महाराज ने इन सबों का तिरस्कार कर दिया वे शुद्ध भक्त के निर्देशन में मात्र एक दास की भाँति लगे रहना चाहते थे।  