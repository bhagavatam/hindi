**मत्प्राणरक्षणमनन्त पितुर्वधश्च** **मन्ये स्वभृत्यऋषिवाक्यमृतं विधातुम् ।** **खड्गं प्रगृह्य यदवोचदसद्विधित्सु-** **स्त्वामीश्वरो मदपरोऽवतु कं हरामि ॥ २९॥** 

**शब्दार्थ** 

**मत्-प्राण-रक्षणम्—** **मेरे जीवन की रक्षा करके** **; अनन्त—** **हे अनन्त असीम दिव्य गुणों के आगार** **; पितु:—** **मेरे पिता का** **; वध:** **च—** **तथा वध** **; मन्ये—** **मानता हूँ** **; स्व-भृत्य—** **आपके अनन्य दासों का** **; ऋषि-वाक्यम्—** **तथा नारद मुनि के शब्दों को** **;** **ऋतम्—** **सत्य** **; विधातुम्—** **सिद्ध करने के लिए** **; खड्गम्—** **तलवार** **; प्रगृह्य—** **हाथ में धारण करके** **; यत्—** **चूँकि** **; अवोचत्—** **मेरे** **पिता ने कहा** **; असत्-विधित्सु:—** **बड़े ही अपवित्र ढंग से कर्म करने की इच्छा से** **; त्वाम्—** **तुमको** **; ईश्वर:—** **कोई परम नियामक** **;** **मत्-अपर:—** **मेरी अपेक्षा दूसरा कोई** **; अवतु—** **बचा ले** **; कम्—** **तुश्हारा सिर** **; हरामि—** **अब मैं छिन्न कर दूँगा।** **.** 

**हे भगवान्, हे दिव्य गुणों के असीम आगार, आपने मेरे पिता हिरण्यकशिपु का वध किया** **है और मुझे उनकी तलवार से बचा लिया है। उन्होंने अत्यन्त क्रुद्ध होकर कहा था ''यदि मेरे** **अतिरिक्त कोई परम नियन्ता है, तो वह तुश्हें बचाए। अब मैं तुश्हारे सिर को तुश्हारे शरीर से** **काटकर अलग कर दूँगा।ÓÓ अतएव मैं सोच रहा हूँ कि मुझे बचाने तथा उन्हें मारने—दोनों ही** **कार्यों में आपने अपने भक्त के वचनों को सत्य करने के लिए ही कर्म किया है। इसका कोई** **अन्य कारण नहीं है।** **तात्पर्य :** *भगवद्गीता* (९.२९) में भगवान् कहते हैं— *समोऽहं सर्वभूतेषु न मे द्वेष्योऽस्ति न प्रिय:।* *ये भजन्ति तु मां भक्त्या मयि ते तेषु चाप्यहम्॥* भगवान् निस्सन्देह समदर्शी हैं। न तो कोई उनका मित्र है, न कोई उनका शत्रु किन्तु मनुष्य भगवान् से लाभ की कामना करते हैं, अतएव भगवान् उन्हें देने में अत्यन्त प्रसन्न होते हैं। विभिन्न जीवों के उच्च तथा निश्न पद उनकी इच्छाओं के अनुसार होते हैं, क्योंकि भगवान् समदर्शी होने के कारण हर एक की इच्छापूॢत करते हैं। हिरण्यकशिपु का वध तथा प्रह्लाद महाराज की रक्षा का होना भी परम नियन्ता के कार्यकलापों के इसी नियम के अनुसार हैं। जब प्रह्लाद की माता हिरण्यकशिपु की पत्नी कयाधु, नारद मुनि के संरक्षण में थीं तो उन्होंने अपने पुत्र की शत्रु से रक्षा के लिए प्रार्थना भी की थी और तब नारद मुनि ने आश्वासन दिया था कि प्रह्लाद महाराज की शत्रु के हाथों से सदैव रक्षा होती रहेगी। अत: जब हिरण्यकशिपु प्रह्लाद का वध करने जा रहा था तो भगवान् ने *भगवद्गीता* में दिये गये अपने वचन की पूॢत करने ( *कौन्तेय प्रतिजानीहि न मे भक्त: प्रणश्यति* ) तथा नारद के वचनों को सत्य सिद्ध करने के लिए प्रह्लाद महाराज को बचा लिया। भगवान् एक करनी से कई उद्देश्यों की पूॢत कर सकते हैं। इस तरह हिरण्यकशिपु का वध तथा प्रह्लाद की रक्षा का कार्य भगवान् के भक्त की सत्यता तथा भगवान् की स्वामिभक्ति को सिद्ध करने के लिए एकसाथ किये गये। भगवान् अपने भक्तों की इच्छाओं को पूरा करने के लिए कार्य करते हैं अन्यथा उन्हें कुछ भी करने की आवश्यकता नहीं है। जैसाकि वैदिक भाषा में कहा गया है— *न तस्य कार्यं करणं च विद्यते* —भगवान् को स्वयं कुछ नहीं करना पड़ता, क्योंकि सब कुछ उनकी विभिन्न शकि्तयों द्वारा किया जाता हैं ( *परास्य शक्तिॢवविधैव श्रूयते* )। भगवान् की विविध शक्तियाँ हैं जिनके द्वारा सब कुछ सश्पन्न होता है। अतएव जब वे स्वयं कुछ करते हैं, तो वह केवल अपने भक्तों को प्रसन्न करने के लिए होता है। भगवान् *भक्तवत्सल* कहलाते हैं, क्योंकि वे अपने निष्ठापूर्ण सेवक पर अत्यधिक कृपा करते हैं।  