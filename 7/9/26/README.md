**कुत्राशिष: श्रुतिसुखा मृगतृष्णिरूपा:** **क्वेदं कलेवरमशेषरुजां विरोह: ।** **निॢवद्यते न तु जनो यदपीति विद्वान्** **कामानलं मधुलवै: शमयन्दुरापै: ॥ २५॥** 

**शब्दार्थ** 

**कुत्र—** **कहाँ** **; आशिष:—** **आशीर्वाद, वर** **; श्रुति-सुखा:—** **सुनने में मधुर लगने वाले** **; मृगतृष्णि-रूपा:—** **मरुस्थल में मृगतृष्णा के** **समान** **; क्व—** **कहाँ** **; इदम्—** **यह** **; कलेवरम्—** **शरीर** **; अशेष—** **असीम** **; रुजाम्—** **रोग का** **; विरोह:—** **उत्पत्ति स्थान** **; निॢवद्यते—** **तुष्ट होता है** **; न—** **नहीं** **; तु—** **लेकिन** **; जन:—** **सामान्य लोग** **; यत् अपि—** **यद्यपि** **; इति—** **इस प्रकार** **; विद्वान्—** **तथाकथित** **दार्शनिक, विज्ञानी तथा राजनीतिज्ञ** **; काम-अनलम्—** **कामेच्छा की प्रज्ज्वलित अग्नि** **; मधु-लवै:—** **शहद (सुख) की बूँदों से** **;** **शमयन्—** **नियंत्रण करते हुए** **; दुरापै:—** **प्राप्त कर पाना अत्यन्त कठिन।** **.** 

**इस भौतिक जगत में प्रत्येक जीव कुछ न कुछ भावी सुख की कामना करता है, जो** **मरुस्थल में मृग-मरीचिका के समान है। भला मरुस्थल में जल कहाँ? दूसरे शब्दों में, इस** **भौतिक जगत में सुख कहाँ? जहाँ तक इस शरीर की बात है, इसका मूल्य ही क्या है? यह** **विभिन्न रोगों का स्रोत मात्र है। तथाकथित दार्शनिक, विज्ञानी तथा राजनीतिज्ञ इसे भली-भाँति** **जानते हैं फिर भी वे क्षणिक सुख की आकांक्षा रखते हैं। सुख प्राप्त कर पाना अत्यन्त कठिन है** **लेकिन वे अपनी इन्द्रियों को वश में न रख पाने के कारण भौतिक जगत के तथाकथित सुख के** **पीछे दौते हैं और सही निष्कर्ष तक कभी नहीं पहुँच पाते।** **तात्पर्य :** एक बँगला गीत है, जिसमें बताया गया है कि ''मैंने सुख के लिए यह घर बनाया, किन्तु दुर्भाग्यवश इसमें आग लग गई और अब सब कुछ जल कर राख हो गया है।ÓÓ इससे भौतिक सुख की प्रकृति का चित्रण होता है। प्रत्येक व्यक्ति इसे जानता है फिर भी वह कुछ न कुछ प्रसन्नता प्रदान करनेवाली बात सुनना या सोचना चाहता है। दुर्भाग्यवश काल के साथ उसकी सारी योजनाएँ ध्वस्त हो जाती हैं। ऐसे अनेक राजनीतिज्ञ हुए हैं जिन्होंने साम्राज्य, श्रेष्ठता तथा विश्व-नियंत्रण की योजनाएँ तो बनाईं, किन्तु कालक्रम में उनकी सारी योजनाएँ तथा साम्राज्य—यहाँ तक कि राजनीतिज्ञ स्वयं भी नष्ट हो गये। प्रत्येक व्यक्ति को प्रह्लाद महाराज से यह शिक्षा ग्रहण करनी चाहिए कि हम किस प्रकार इन्द्रियभोग के लिए शारीरिक अवयासों के द्वारा तथाकथित क्षणिक सुख में लगे रहते हैं। हम सभी बारश्बार योजनाएँ बनाते हैं, जो ध्वस्त होती रहती हैं। अतएव मनुष्य को चाहिए कि ऐसी योजनाएँ बनाना छोड़ दे। जिस प्रकार घृत डाल कर कोई व्यक्ति प्रज्ज्वलित अग्नि को शमित नहीं कर सकता उसी तरह कोई भी व्यक्ति अपने इन्द्रिय-भोग के लिए योजनाएँ बनाकर तुष्ट नहीं हो सकता। यह प्रज्ज्वलित अग्नि *भव* *महादावाग्नि* है। जंगलों में आग स्वयमेव लगती है, किसी को प्रयास नहीं करना पड़ता। हम इस जगत में सुखी रहना चाहते हैं, किन्तु यह कभी सश्भव नहीं होगा, इससे तो इच्छाओं की जलती अग्नि में वृद्धि होगी। हमारी इच्छाएँ भ्रामक विचारों तथा योजनाओं से पूरी नहीं हो सकतीं प्रत्युत हमें भगवान् कृष्ण के उपदेश का पालन करना होगा—सर्वधर्मान् *परित्यज्य मामेकं शरणं व्रज।* तभी हम सुखी हो सकेंगे, अन्यथा सुख के नाम पर हम दुख भोगते रहेंगे।  