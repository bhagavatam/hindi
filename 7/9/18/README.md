**यस्मात्प्रियाप्रियवियोगसंयोगजन्म-** **शोकाग्निना सकलयोनिषु दह्यमान: ।** **दु:खौषधं तदपि दु:खमतद्धियाहं** **भूमन्भ्रमामि वद मे तव दास्ययोगम् ॥ १७॥** 

**शब्दार्थ** 

**यस्मात्—** **जिसके कारण (इस संसार में अस्तित्व के कारण)** **; प्रिय—** **अच्छा लगने वाला** **; अप्रिय—** **न अच्छा लगने वाला** **;** **वियोग—** **विरह** **; संयोग—** **तथा मिलन के कारण** **; जन्म—** **जिसका जन्म** **; शोक-अग्निना—** **शोक की अग्नि से** **; सकल-** **योनिषु—** **किसी भी प्रकार के शरीर में** **; दह्यमान:—** **जल कर** **; दु:ख-औषधम्—** **दुखी जीवन के लिए उपचार** **; तत्—** **वह** **;** **अपि—** **भी** **; दु:खम्—** **कष्ट** **; अ-तत्-धिया—** **शरीर को आत्मा मानकर** **; अहम्—** **मैं** **; भूमन्—** **हे महान** **; भ्रमामि—** **घूम रहा हूँ** **(जन्म मरण के चक्र में)** **; वद—** **कृपया उपदेश दें** **; मे—** **मुझको** **; तव—** **तुश्हारा** **; दास्य-योगम्—** **सेवा कार्य।** **.** 

**हे महान, हे परमेश्वर, प्रिय तथा अप्रिय परिस्थितियों के संयोग से तथा उनसे बिछुडऩे के** **कारण मनुष्य स्वर्ग या नरक लोकों में अत्यन्त शोचनीय स्थिति को प्राप्त होता है मानो संताप की** **अग्नि में जल रहा हो। यद्यपि इस दुखमय जीवन से निकलने की अनेक औषधियाँ हैं किन्तु** **भौतिक जगत में ये औषधियाँ दुखों से भी अधिक कष्टकारक हैं। अतएव मैं सोच रहा हूँ कि** **इसकी एकमात्र औषधि आपकी सेवा में संलग्न होना है। कृपया मुझे ऐसी सेवा का उपदेश दें।** **तात्पर्य :** प्रह्लाद महाराज भगवान् के चरणकमलों की सेवा में संलग्न होने के इच्छुक थे। अपने ऐश्वर्यशाली पिता की मृत्यु के बाद प्रह्लाद महाराज को उसकी सश्पत्ति का उत्तराधिकार ग्रहण करना था, जो सारे विश्व में फैली थी, लेकिन वे ऐसे भौतिक ऐश्वर्य को ग्रहण करना नहीं चाह रहे थे, क्योंकि कोई चाहे स्वर्ग में रहे या नरक में, चाहे वह धनी हो या निर्धन, भौतिक दशाएँ सर्वत्र ही रहती हैं। अतएव कोई भी जीवन-दशा पूर्णरूपेण प्रिय नहीं होती। यदि मनुष्य अदूषित आनन्दमय जीवन भोगना चाहता है, तो उसे भगवान् की दिव्य प्रेमाभक्ति में लगना चाहिए। भौतिक ऐश्वर्य भले ही कुछ काल तक प्रिय लगने वाला हो, किन्तु इसके लिए मनुष्य को अत्यधिक कठिन श्रम करना होता है। जब निर्धन व्यक्ति धनी बन जाता है, तो उसकी दशा सुधर जाती है, किन्तु उसे इस दशा तक पहुँचने में अनेक कष्ट भोगने पड़ते हैं। भौतिक जीवन में कोई दुखी रहे या सुखी दोनों ही अवस्थाएँ दुखमय हैं। यदि कोई वास्तव में आनन्दमय सुखी जीवन चाहता है, तो उसे कृष्णभावनाभावित होना पड़ेगा और भगवान् की दिव्य प्रेमाभक्ति में लगना होगा। यही असली औषधि है। सारा संसार इस भ्रम में है कि बद्धजीव के दुखों को दूर करने के लिए यदि भौतिकतावादी उपचारों में प्रगति की जाये तो लोग सुखी हो सकेंगे, किन्तु यह प्रयास कभी सफल होने वाला नहीं है। मानवता को भगवान् की दिव्य प्रेमाभकि्त में लगने का प्रशिक्षण देना ही होगा। कृष्णभावनामृत आन्दोलन का यही उद्देश्य है। मनुष्य की भौतिक दशाओं में परिवर्तन करने से सुख की प्राप्ति नहीं हो सकती, क्योंकि सर्वत्र ही कष्ट तथा दुख हैं।  