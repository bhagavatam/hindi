**मन्ये धनाभिजनरूपतप:श्रुतौज-** **स्तेज:प्रभावबलपौरुषबुद्धियोगा: ।** **नाराधनाय हि भवन्ति परस्य पुंसो** **भक्त्या तुतोष भगवान्गजयूथपाय ॥ ९॥** 

**शब्दार्थ** 

**मन्ये—** **मैं मानता हूँ** **; धन—** **सश्पत्ति** **; अभिजन—** **राजसी परिवार** **; रूप—** **सुन्दरता** **; तप:—** **तपस्या** **; श्रुत—** **वेदाध्ययन से प्राप्त** **ज्ञान** **; ओज:—** **इन्द्रिय पराक्रम** **; तेज:—** **शारीरिक तेज** **; प्रभाव—** **प्रभाव** **; बल—** **शारीरिक शक्ति** **; पौरुष—** **उद्यम** **; बुद्धि—** **बुद्धि** **;** **योगा:—** **योग शक्ति** **; न—** **नहीं** **; आराधनाय—** **प्रसन्न करने के लिए** **; हि—** **निस्सन्देह** **; भवन्ति—** **हैं** **; परस्य—** **दिव्य का** **; पुंस:—** **भगवान्** **; भक्त्या—** **केवल भक्ति से** **; तुतोष—** **तुष्ट हो गया था** **; भगवान्—** **भगवान्** **; गज-यूथ-पाय—** **हाथियों के राजा (गजेन्द्र)** **के हेतु।** **.** 

**प्रह्लाद महाराज ने आगे कहा : भले ही मनुष्य के पास सश्पत्ति, राजसी परिवार, सौन्दर्य,** **तपस्या, शिक्षा, दक्षता, कान्ति, प्रभाव, शारीरिक शक्ति, उद्यम, बुद्धि तथा योगशक्ति क्यों न हो,** **किन्तु मेरी समझ से इन सारी योग्यताओं से भी कोई व्यकि्त भगवान् को प्रसन्न नहीं कर सकता।** **किन्तु भकि्त से वह ऐसा कर सकता है। गजेन्द्र ने ऐसा किया और इस तरह भगवान् उससे प्रसन्न** **हो गये।** **तात्पर्य :** कोई भी भौतिक योग्यता भगवान् को प्रसन्न करने का साधन नहीं हो सकती। जैसाकि *भगवद्गीता* में कहा गया है भगवान् केवल भक्ति से जाने जा सकते हैं ( *भक्त्या मामभिजानाति* )। जब तक भगवान् भक्त की सेवा से प्रसन्न नहीं हो जाते तब तक वे अपने आपको प्रकट नहीं होने देते ( *नाहं* *प्रकाश: सर्वस्य योगमायासमावृत:* )। यह समस्त शाषों का अभिमत है। कोई न तो चिन्तन से, न ही योग्यताओं से भगवान् के पास जा सकता है या उन्हें समझ सकता है।  