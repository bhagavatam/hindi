**स त्वं हि नित्यविजितात्मगुण: स्वधाश्ना** **कालो वशीकृतविसृज्यविसर्गशक्ति: ।** **चक्रे विसृष्टमजयेश्वर षोडशारे** **निष्पीड्यमानमुपकर्ष विभो प्रपन्नम् ॥ २२॥** 

**शब्दार्थ** 

**स:—** **वह (परम स्वतंत्र व्यक्ति ने अपनी बहिरंगा शक्ति से भौतिक मन की सृष्टि की जो इस भौतिक जगत के समस्त दुख का** **कारण है)** **; त्वम्—** **तुम (हो)** **; हि—** **निस्सन्देह** **; नित्य—** **शाश्वत रूप से** **; विजित-आत्म—** **जीता गया** **; गुण:—** **जिसका बुद्धि** **गुण** **; स्व-धाश्ना—** **अपनी निजी आध्यात्मिक शक्ति से** **; काल:—** **काल तत्त्व (जो सृजन तथा संहार करता है)** **; वशी-कृत—** **आपके अधीन** **; विसृज्य—** **जिससे सारे प्रभाव** **; विसर्ग—** **तथा सारे कारण** **; शक्ति:—** **शक्ति** **; चक्रे—** **काल चक्र में (जन्म-मृत्यु** **का चक्र)** **; विसृष्टम्—** **फेंका जाकर** **; अजया—** **आपकी बहिरंगा शक्ति, तमोगुण से** **; ईश्वर—** **हे परम नियन्ता** **; षोडश-अरे—** **सोलह तीलियों वाले (पाँच भौतिक तत्त्व, दस इन्द्रियाँ तथा इन सबका नायक मन)** **; निष्पीड्यमानम्—** **विदलित (पहिए के** **नीचे) होकर** **; उपकर्ष—** **कृपया मुझे ले लें (अपने चरणकमलों की शरण में)** **; विभो—** **हे महानतम्** **; प्रपन्नम्—** **आपकी शरण में** **आया।** **.** 

**हे प्रभु, हे महानतम, आपने सोलह अवयवों से इस भौतिक जगत की रचना की है, किन्तु** **आप उनके भौतिक गुणों से परे हैं। दूसरे शब्दों में, ये भौतिक गुण पूर्णतया आपके वश में हैं** **और आप कभी भी उनके द्वारा जीते नहीं जाते। अतएव काल तत्त्व आपका प्रतिनिधित्व करता** **है। हे प्रभु, हे महान्, आपको कोई नहीं जीत सकता किन्तु जहाँ तक मेरी बात है, मैं तो** **कालचक्र द्वारा पिसा जा रहा हूँ; अतएव मैं आपको पूर्ण आत्म-समर्पण करता हूँ। अब आप मुझे** **अपने पाद-पद्मों में संरक्षण प्रदान करें।** **तात्पर्य :** भौतिक दुखों का चक्र भी भगवान् की ही सृष्टि है, किन्तु वे स्वयं भौतिक शकि्त के नियंत्रण में नहीं हैं, वे भौतिक शक्ति कि नियामक हैं। जब कि हम सारे जीव उनके वश में हैं। जब हम अपनी स्वाभाविक स्थिति त्याग देते हैं ( *जीवेर 'स्वरूपÓ हय—कृष्णेर 'नित्य-दासÓ* ) तो भगवान् इस भौतिक शक्ति को उत्पन्न करते हैं जिसके वश में सारे बद्धजीव हैं। वे परम हैं और वे ही बद्धात्मा को भौतिक प्रकृति के संघात से उबार सकते हैं ( *मामेव ये प्रपद्यन्ते मायामेतां तरन्ति ते* )। बहिरंगा शक्ति अर्थात् माया बद्धजीवों पर तीन प्रकार के तापों को थोपती है, अतएव पिछले श्लोक में प्रह्लाद महाराज ने भगवान् से प्रार्थना की है ''आपके अतिरिक्त अन्य कोई मेरी रक्षा नहीं कर सकता।ÓÓ उन्होंने यह भी बताया कि बच्चे के रक्षक उसके माता-पिता न तो उसे जन्म-मृत्यु के संघात से बचा सकते है न ही औषधि तथा वैद्य उसे मृत्यु से बचा सकते हैं। इसी तरह नाव या अन्य ऐसे साधन भी जल में डूब रहे व्यक्ति को नहीं बचा सकते, क्योंकि प्रत्येक वस्तु के नियामक भगवान् हैं। अतएव संतप्त मानवता को चाहिए कि कृष्ण की शरण में जाये, क्योंकि *भगवद्गीता* के अन्तिम उपदेश (१८.६६) में कृष्ण स्वयं माँग करते हैं— *सर्वधर्मान् परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:।* ''तुम सारे धर्मों को त्याग कर मेरी शरण में आओ। मैं सारे पापों से तुश्हारा उद्धार कर दूँगा। तुम डरो मत।ÓÓ सारे समाज को चाहिए कि इस घोषणा का लाभ उठाए और भुत-वर्तमान तथा भविष्य के काल-चक्र द्वारा कुचले जाने के भय से कृष्ण द्वारा रक्षित हो जाये। *निष्पीड्यमानम्* (पीसा जाकर) शब्द अत्यन्त महत्त्वपूर्ण है। प्रत्येक जीव वस्तुत: इस भौतिक जगत में पुन: पुन: पिसता रहता है और इस दशा से बचने के लिए उसे भगवान् की शरण ग्रहण करनी चाहिए। तभी वह सुखी हो सकेगा। *प्रपन्नम्* शब्द भी अत्यन्त महत्त्वपूर्ण है, क्योंकि भगवान् की शरण में पूर्णत: जाये बिना कोई बच नहीं सकता। सरकार अपराधी को कारागार में डाल कर दण्ड देती है किन्तु वही सरकार यदि चाहे तो उसे बन्दी जीवन से मुक्त कर सकती है। इसी प्रकार, हमें यह अन्तिम रूप से जान लेना चाहिए कि हमारी यह दुखमय भौतिक अवस्था भगवान् द्वारा नियत की गई है और यदि हम इस कष्ट से बचना चाहते हैं, तो हमें उसी नियन्ता से निवेदन करना चाहिए। इस तरह मनुष्य इस भौतिक अवस्था से बच सकता है।  