**सोऽहं प्रियस्य सुहृद: परदेवताया** **लीलाकथास्तव नृङ्क्षसह विरिञ्चगीता: ।** **अञ्जस्तितश्र्यनुगृणन्गुणविप्रमुक्तो** **दुर्गाणि ते पदयुगालयहंससङ्ग: ॥ १८॥** 

**शब्दार्थ** 

**स:—** **वह** **; अहम्—** **मैं (प्रह्लाद महाराज)** **; प्रियस्य—** **अत्यन्त प्रिय की** **; सुहृद:—** **शुभचिन्तक** **; परदेवताया:—** **भगवान् का** **;** **लीला-कथा:—** **लीलाओं की कथाएँ** **; तव—** **तुश्हारी** **; नृङ्क्षसह—** **हे नृङ्क्षसहदेव** **; विरिञ्च-गीता:—** **शिष्य परश्परा से ब्रह्मा द्वारा प्रदत्त** **;** **अञ्ज:—** **सरलता से** **; तितॢम—** **पार कर लूँगा** **; अनुगृणन्—** **निरन्तर वर्णन करते हुए** **; गुण—** **प्रकृति के गुणों से** **; विप्रमुक्त:—** **विशेषतया अदूषित होने से** **; दुर्गाणि—** **जीवन की समस्त दुखमय परिस्थितियाँ** **; ते—** **तुश्हारे** **; पद-युग-आलय—** **चरणकमलों में** **लीन** **; हंस-सङ्ग:—** **हंसों अर्थात् मुक्तात्माओं की संगति पाकर (भौतिक गुणों से जिनका कोई सश्बन्ध नहीं है)।** **.** 

**हे भगवान् नृङ्क्षसहदेव, मुक्तात्माओं (हंसों) की संगति में आपकी दिव्य प्रेमाभक्ति में लगे** **रहकर मैं प्रकृति के तीन गुणों के स्पर्श से पूर्णत: कल्मषहीन हो सकूँगा और अपने अत्यन्त प्रिय** **स्वामी आपकी महिमाओं का कीर्तन कर सकूँगा। मैं ब्रह्मा तथा उनकी शिष्य परश्परा के पद-** **चिन्हों पर ठीक तरह से चलकर आपकी महिमाओं का कीर्तन करूँगा। इस प्रकार मैं अज्ञान के** **सागर को निश्चय ही पार कर सकूँगा।** **तात्पर्य :** इस श्लोक में भक्त के जीवन तथा कर्तव्य की भली-भाँति व्यालया की गई है। ज्योंही भक्त भगवान् के पवित्र नाम तथा उसके यश का कीर्तन कर सकता है, वह निश्चय ही मुक्ति-पद पर पहूंच जाता है। भगवान् के पवित्र नाम तथा कार्यकलापों के श्रवण तथा कीर्तन के प्रति अनुराग होने से ( *श्रवणं कीर्तनं विष्णो:* ) मनुष्य को ऐसी स्थिति प्राप्त होती है जहाँ भौतिक कल्मष नहीं होता। मनुष्य को शिष्य परश्परा से प्राप्त प्रामाणिक गीतों का कीर्तन करना चाहिए। *भगवद्गीता* में कहा गया है कि शिष्य परश्परा के पालन से कीर्तन शक्तिशाली बनता है ( *एवं परश्पराप्राप्तम् इमं राजर्षयो विदु:* )। कीर्तन की अनेक विधियाँ बनाने से कोई प्रभाव नहीं होगा। किन्तु पूर्ववर्ती आचार्यों द्वारा छोड़े गये गीत या कथा का कीर्तन ( *महाजनो येन गत: स पन्था:* ) अत्यन्त प्रभावशाली होता है और यह विधि सरल भी है इसलिए इस श्लोक में प्रह्लाद महाराज *अञ्ज:* (सरलता से) शब्द का प्रयोग करते हैं। शिष्य परश्परा से प्राप्त महापुरुषों के विचारों को स्वीकार करना निश्चय ही उस शुष्क चिन्तन विधि से सरल होगा जिसके द्वारा मनुष्य परम सत्य को समझने के लिए कोई न कोई साधन ढूँढऩे का प्रयत्न करता है। सर्वोत्तम विधि यही है कि पूर्ववर्ती आचार्यों के उपदेशों को स्वीकार करके उनका पालन किया जाये। तब ईश-साक्षात्कार तथा आत्म-साक्षात्कार अत्यन्त सरल हो जाएँगे। इस सरल विधि के पालन से मनुष्य प्रकृति के भौतिक गुणों के कल्मष से मुक्त हो जाता है और अज्ञान के उस सागर को पार कर सकता है, जो अनेक कष्टदायक परिस्थितियों से पूर्ण है। महान् आचार्यों के पदचिह्नों पर चलकर मनुष्य हंसों या परमहंसों की संगति प्राप्त करता है, जो भौतिक कल्मष अनेक कष्टदायक परिस्थितियों से पूर्णतया मुक्त हैं। निस्सन्देह, आचार्यों के उपदेशों का पालन करके मनुष्य सदा से सारे भौतिक कल्मष से मुक्त हो जाता है और इस तरह उसका जीवन सफल हो जाता है, क्योंकि वह जीवन-लक्ष्य तक पहुँच जाता है। यह भौतिक जगत दुखमय है, चाहे किसी का जीवन स्तर कैसा ही क्यों न हो। इसमें तनिक भी सन्देह नहीं है। भौतिक विधियों द्वारा संसार के दुखों को कम करने के सारे उपाय असफल होंगे। वास्तविक रूप में सुखी होने के लिए मनुष्य को कृष्णभावनाभावित होना चाहिए, अन्यथा सुख मिलना असश्भव है। कोई यह कह सकता है कि आध्यात्मिक जीवन में उन्नति करने के लिए तपस्या करनी होती है, अर्थात् स्वेच्छा से असुविधा को स्वीकार करना होता है। किन्तु इस तरह की असुविधा उतनी घातक नहीं हैं जितनी कि सारे दुखों को कम करने के भौतिक प्रयास होते हैं।  