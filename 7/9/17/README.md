**त्रस्तोऽस्श्यहं कृपणवत्सल दु:सहोग्र** **संसारचक्रकदनाद्ग्रसतां प्रणीत: ।** **बद्ध: स्वकर्मभिरुशत्तम तेऽङ्घ्रिमूलं** **प्रीतोऽपवर्गशरणं ह्वयसे कदा नु ॥ १६॥** 

**शब्दार्थ** 

**त्रस्त:—** **डरा हुआ** **; अस्मि—** **हूँ** **; अहम्—** **मैं** **; कृपण-वत्सल—** **पतित आत्माओं पर अत्यन्त दयालु मेरे प्रभु** **; दु:सह—** **असहनीय** **;** **उग्र—** **भयानक** **; संसार-चक्र—** **जन्म मृत्यु का चक्कर** **; कदनात्—** **ऐसी बुरी अवस्था से** **; ग्रसताम्—** **एक दूसरे को भक्षण करने** **वाले बद्धजीवों में से** **; प्रणीत:—** **फेंका जाकर** **; बद्ध:—** **बँधा हुआ** **; स्व-कर्मभि:—** **अपने कर्मों के द्वारा** **; उशत्तम—** **हे दुर्जेय** **;** **ते—** **तुश्हारे** **; अङ्घ्रि-मूलम्—** **चरण कमलों के तलवे** **; प्रीत:—** **(मुझपर) प्रसन्न होकर** **; अपवर्ग-शरणम्—** **जो इस भयावह** **भौतिक संसार से मुक्ति के लिए शरण हैं** **; ह्वयसे—** **आप मुझे बुला लेंगे** **; कदा—** **कब** **; नु—** **निस्सन्देह।** **.** 

**हे पतितों पर सदय, परम शक्तिशाली दुर्जेय प्रभु, मैं अपने कर्मों के कारण असुरों की संगति** **में आ पड़ा हूँ, अतएव मैं इस संसार में अपनी जीवन दशा से अत्यधिक भयभीत हूँ। वह क्षण** **कब होगा जब आप मुझे उन चरणकमलों की शरण में बुला लेंगे जो बद्ध जीवन से मोक्ष के** **चरम लक्ष्य हैं?** **तात्पर्य :** इस भौतिक जगत में रहना ही दुखमय है, किन्तु यदि किसी को असुरों अथवा नास्तिकों की संगति मिल जाये तो और भी असहनीय हो जाता है। कोई यह पूछ सकता है कि जीव को भौतिक जगत में क्यों डाल दिया जाता है? निस्सन्देह, मूर्ख लोग कभी-कभी भगवान् का उपहास करते हैं क्योंकि वे उन्हें यहाँ ले आये। वास्तव में प्रत्येक व्यकि्त अपने कर्म के अनुसार बद्ध जीवन में रखा जाता है। अतएव प्रह्लाद महाराज अन्य समस्त बद्धजीवों का प्रतिनिधित्व करते हुए स्वीकार करते हैं कि उन्हें अपने कर्म के कारण असुरों के बीच में रखा गया। भगवान् *कृपणवत्सल* कहलाते हैं क्योंकि वे बद्धजीवों पर अत्यधिक दयालु हैं। अतएव जैसाकि *भगवद्गीता* में कहा गया है जब-जब धर्म के पालन में त्रुटियाँ आती हैं तब-तब भगवान् अवतरित होते हैं ( *यदा यदा हि धर्मस्य ग्लानिर्भवति* *भारत... तदात्मानं सृजाश्यहम्* )। भगवान् बद्धजीवों का उद्धार करने के लिए अत्यन्त उत्सुक रहते हैं, अतएव वे हम सबों को भगवद्धाम लौटने के लिए आदेश देते हैं ( *सर्वधर्मान्परित्यज्य मामेकं शरणं* *व्रज* )। इस तरह प्रह्लाद महाराज को आशा थी कि भगवान् कृपा करके उन्हें अपने चरणकमलों की शरण में फिर से बुला लेंगे। दूसरे शब्दों में, प्रत्येक व्यक्ति को भगवान् के चरणकमलों में शरण ग्रहण करके भगवद्धाम लौटने के लिए उत्सुक रहना चाहिए और इसी तरह कृष्णभावनामृत में पूरी तरह प्रशिक्षित होना चाहिए।  