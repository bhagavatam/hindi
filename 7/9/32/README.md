**त्वं वा इदं सदसदीश भवांस्ततोऽन्यो** **माया यदात्मपरबुद्धिरियं ह्यपार्था ।** **यद्यस्य जन्म निधनं स्थितिरीक्षणं च** **तद्वैतदेव वसुकालवदष्टितर्वो: ॥ ३१॥** 

**शब्दार्थ** 

**त्वम्—** **तुम** **; वा—** **या तो** **; इदम्—** **सश्पूर्ण ब्रह्माण्ड** **; सत्-असत्—** **कार्य कारण से युक्त (आप कारण हैं और आपकी शक्ति कार्य** **है)** **; ईश—** **हे ईश्वर परम नियन्ता** **; भवान्—** **आप** **; तत:—** **ब्रह्माण्ड से** **; अन्य:—** **पृथक् स्थित (भगवान् सृष्टि करते हैं फिर भी वे** **सृष्टि से पृथक् रहते हैं)** **; माया—** **शक्ति जो पृथक् सृष्टि प्रतीत होती है** **; यत्—** **जिससे** **; आत्म-पर-बुद्धि:—** **अपने तथा पराये की** **धारणा** **; इयम्—** **यह** **; हि—** **निस्सन्देह** **; अपार्था—** **अर्थहीन (आप ही सब कुछ हैं अतएव 'मेराÓ तथा 'तेराÓ समझ पाने की आशा** **नहीं है)** **; यत्—** **जिस वस्तु से** **; यस्य—** **जिसका** **; जन्म—** **सृजन** **; निधनम्—** **संहार** **; स्थिति:—** **पालन** **; ईक्षणम्—** **अभिव्यक्ति** **;** **च—** **तथा** **; तत्—** **वह** **; वा—** **या** **; एतत्—** **यह** **; एव—** **निश्चय ही** **; वसुकाल-वत्—** **पृथ्वी होने के गुण तथा उससे आगे पृथ्वी के** **सूक्ष्म तत्त्व (गन्ध) के समान** **; अष्टि-तर्वो:—** **बीज (कारण) तथा वृक्ष (कारण का कार्य)।** **.** 

**हे भगवान्, हे परमेश्वर, यह समग्र सृष्टि आपके द्वारा उत्पन्न है और विराट जगत आपकी** **शक्ति का परिणाम है। यद्यपि सश्पूर्ण ब्रह्माण्ड आपके अतिरिक्त अन्य कुछ नहीं है फिर भी आप** **अपने को उससे पृथक् रखते हैं। 'मेराÓ तथा 'तुश्हाराÓ की धारणा निश्चय ही एक प्रकार का मोह** **(माया) है, क्योंकि प्रत्येक वस्तु आपसे उद्भूत होने के कारण आपसे भिन्न नहीं है। निस्सन्देह,** **विराट जगत आपसे अभिन्न है और संहार भी आपके द्वारा ही किया जाता है। आप तथा ब्रह्माण्ड** **के बीच का यह सश्बन्ध बीज तथा वृक्ष अथवा सूक्ष्म कारण तथा स्थूल अभिव्यक्ति के उदाहरण** **के द्वारा प्रस्तुत किया जाता है।** **तात्पर्य :** *भगवद्गीता* (७.१०) में भगवान् कहते हैं— *बीजं मां सर्वभूतानां विद्धि पार्थ सनातनम्।* ''हे पृथापुत्र! तुम यह जान लो कि मैं सारे जीवों का मूल बीज हूँ।ÓÓ वैदिक वाङ्मय में कहा गया है— *ईशावास्यमिदं सर्वम्, यतो वा इमानि भूतानि जायन्ते* तथा *सर्वं खल्विदं ब्रह्म।* यह सारी वैदिक जानकारी बताती है कि केवल एक ईश्वर है और उसके अतिरिक्त कुछ भी नहीं है। मायावादी विचारक इसकी व्यालया अपने ढंग से करते हैं, लेकिन भगवान् इस सत्य पर बल देते हैं कि वे सब कुछ होते हुए भी प्रत्येक वस्तु से पृथक् रहते हैं। यही श्री चैतन्य महाप्रभु का दर्शन है, जो *अचिन्त्यभेदाभेदतत्त्व*  कहलाता है। प्रत्येक वस्तु एक, अर्थात् परमेश्वर है फिर भी प्रत्येक वस्तु उनसे भिन्न है। एकत्व तथा भेद (अन्तर) की यही विचारधारा है। यहाँ पर *वसुकालवद् अष्टितर्वो:* का उदाहरण दिया गया है, जिसे समझना अत्यन्त आसान है। प्रत्येक वस्तु काल में विद्यमान है फिर भी काल की विभिन्न अवस्थाएँ हैं—वर्तमान, भूत तथा भविष्य। ये तीनों एक हैं। प्रतिदिन हमें काल का अनुभव प्रात: दोपहर तथा संध्या के रूप में होता रहता है और यद्यपि प्रात: दोपहर से भिन्न है और दोपहर संध्या से भिन्न है फिर भी उन्हें सबको मिलाकर एक माना जाता है। काल भगवान् की शक्ति है, लेकिन भगवान् इस काल से पृथक् रहते हैं। प्रत्येक वस्तु का सृजन, पालन तथा संहार काल द्वारा होता है, लेकिन भगवान् का न तो आदि है और न अन्त। वे *नित्य:* *शाश्वत:* हैं। प्रत्येक वस्तु वर्तमान, भूत तथा भविष्य काल की इन अवस्थाओं से होकर गुजरती है फिर भी भगवान् सदैव वही रहते हैं। इस तरह निस्सन्देह, भगवान् तथा विराट जगत में अन्तर है, किन्तु वस्तुत: वे पृथक् नहीं हैं। उन्हें पृथक् समझना अविद्या है। किन्तु असली एकत्व मायावादियों की धारणा के तुल्य नहीं है। वास्तविक ज्ञान तो यह है कि सारे अन्तर भगवान् की शक्ति द्वारा प्रकट होते हैं। बीज वृक्ष के रूप में प्रकट होता है, जिसमें तना, शाखें, पत्तियाँ, फूल तथा फल की विविधता दिखती है। इसीलिए श्रील भक्तिविनोद ठाकुर ने गाया है— *केशव* *तुया जगत विचित्र* —हे भगवान्! आपकी सृष्टि विविधतापूर्ण है। ये विविधताएँ एक होते हुए भी भिन्न हैं। यही *अचिन्त्यभेदाभेदतत्त्व दर्शन* है। *ब्रह्म-संहिता* में जो निष्कर्ष दिया हुआ है, वह इस प्रकार है— *ईश्वर: परम: कृष्ण: सच्चिदानन्द विग्रह:।* *अनादिरादिर्गोविन्द: सर्वकारणकारणम्॥* ''गोविन्द नाम से विलयात कृष्ण परम नियन्ता हैं। उनका शरीर सच्चिदानन्द स्वरूप है। वे सबों के उद्गम हैं। उनका कोई अन्य उद्गम नहीं है, क्योंकि वे समस्त कारणों के प्रधान कारण हैं।ÓÓ चूँकि भगवान् परम कारण हैं, अतएव प्रत्येक वस्तु उन्हीं जैसी है, किन्तु जब हम उनकी विविधताओं पर विचार करते हैं, तो पाते हैं कि एक वस्तु दूसरे से भिन्न है। अतएव हम इस निष्कर्ष पर पहुँचते हैं कि एक वस्तु तथा दूसरी वस्तु के बीच कोई अन्तर नहीं होता फिर भी उनकी किस्मों में अन्तर होता है। इस प्रसंग में मध्वाचार्य सामान्य वृक्ष तथा अग्नि में पड़े वृक्ष का उदाहरण प्रस्तुत करते हैं। यद्यपि दोनों वृक्ष एक हैं, लेकिन काल के कारण वे भिन्न दिखते हैं। काल भगवान् के अधीन है इसलिए भगवान् काल से भिन्न हैं। फलस्वरूप प्रगत भक्त सुख तथा दुख में अन्तर नहीं मानता जैसाकि *श्रीमद्भागवत* (१०.१४.८) में कहा गया है— *तत्तेऽनुकश्पां सुसमीक्षमाणो* *भुञ्जान एवात्मकृतं विपाकम्।* जब भक्त तथाकथित दुख की स्थिति में होता है, तो वह इसे भगवान् का उपहार या आशीष मानता है। जब भक्त जीवन की किसी भी स्थिति में इसप्रकार सदा कृष्णभावनामृत को प्राप्त होता है, तो उसे *मुक्तिपदे स दायभाक्* अर्थात् भगवद्धाम लौटने का पूर्ण सुपात्र कहा जाता है। *दायभाक्* शब्द का अर्थ है 'उत्तराधिकारÓ। पुत्र पिता की सश्पत्ति का उत्तराधिकारी होता है। इसी प्रकार जब भक्त द्वैत से रहित होकर पूर्णतया कृष्णभावनाभावित होता है, तो वह निश्चित होता है कि वह भगवद्धाम जाएगा जिस प्रकार पुत्र अपने पिता की सश्पत्ति का उत्तराधिकारी बनता है।  