**बालस्य नेह शरणं पितरौ नृङ्क्षसह** **नार्तस्य चागदमुदन्वति मज्जतो नौ: ।** **तप्तस्य तत्प्रतिविधिर्य इहाञ्जसेष्ट-** **स्तावद्विभो तनुभृतां त्वदुपेक्षितानाम् ॥ १९॥** 

**शब्दार्थ** 

**बालस्य—** **छोटे बच्चों का** **; न—** **नहीं** **; इह—** **इस संसार में** **; शरणम्—** **शरण (रक्षा)** **; पितरौ—** **पिता तथा माता** **; नृङ्क्षसह—** **नृङ्क्षसहदेव** **; न—** **न तो** **; आर्तस्य—** **किसी रोग से पीडि़त व्यकि्त का** **; च—** **भी** **; अगदम्—** **दवा** **; उदन्वति—** **सागर के जल में** **;** **मज्जत:—** **डूबते व्यक्ति की** **; नौ:—** **नाव** **; तप्तस्य—** **भौतिक दुख से पीडि़त व्यक्ति का** **; तत्-प्रतिविधि:—** **(जगत के दुखों को** **रोकने के लिए खोजी गई) शमन विधि** **; य:—** **जो** **; इह—** **इस संसार में** **; अञ्जसा—** **अत्यन्त सरलता से** **; इष्ट:—** **स्वीकृत (दवा के** **रूप में)** **; तावत्—** **उसी तरह** **; विभो—** **हे स्वामी** **; तनु-भृताम्—** **भौतिक शरीर स्वीकार करने वाले जीवों का** **; त्वत्-** **उपेक्षितानाम्—** **आपके द्वारा उपेक्षित तथा अस्वीकृत।** **.** 

**हे नृङ्क्षसहदेव, हे परमेश्वर, देहात्मबुद्धि के कारण आपके द्वारा उपेक्षित देहधारी जीव अपने** **कल्याण के लिए कुछ भी नहीं कर पाते। वे जो भी उपचार स्वीकार करते हैं, उन से यद्यपि** **कदाचित क्षणिक लाभ पहुँचता है, किन्तु वे स्थायी नहीं रह पाते। उदाहरणार्थ, माता तथा पिता** **अपने बालक की रक्षा नहीं कर पाते, वैद्य तथा दवा रोगी का कष्ट दूर नहीं कर पाते तथा समुद्र** **में कोई नाव डूबते हुए मनुष्य को नहीं बचा पाती।** **तात्पर्य :** माता-पिता की देख-रेख से, विभिन्न रोगों की दवा से तथा जल, स्थल और वायु में सुरक्षा के साधनों से भौतिक जगत के विभिन्न कष्टों से छुटकारा पाने का प्रयास किया जाता है, किन्तु इनमें से किसी एक के भी द्वारा सुरक्षा निश्चित नहीं है। मनुष्य को भले ही उनसे क्षणिक लाभ मिल जाए, किन्तु इनसे स्थायी लाभ नहीं पहुँचता। माता-पिता के रहते हुए बच्चों को आकस्मिक मृत्यु, रोग तथा अन्य कष्टों से बचाया नहीं जा सकता। कोई भी, यहाँ तक कि माँ-बाप भी, उसकी सहायता नहीं कर सकते। अन्ततोगत्वा भगवान् ही शरण बनते हैं और जो कोई उनकी शरण ग्रहण करता है उसकी रक्षा हो जाती है। यह ध्रुव है। जैसाकि भगवान् ने स्वयं *भगवद्गीता* (९.३१) में कहा है— *कौन्तेय* *प्रतिजानीहि न मे भक्त: प्रणश्यति* —हे कुन्तीपुत्र! तुम निर्भय होकर यह घोषित कर दो कि भगवान् का भक्त कभी मरता नहीं। अतएव जब तक कोई भगवान् की अहैतुकि कृपा द्वारा रकि्षत न हो तब तक कोई उपचार सफलता पूर्वक काम नहीं करता। फलस्वरूप मनुष्य को अहैतुकी भगवत्कृपा पर पूरी तरह निर्भर रहना चाहिए। यद्यपि नैत्यिक कर्म के रूप में अन्य उपचार विधियों को स्वीकार किया जाना चाहिए, किन्तु जो व्यकि्त भगवान् द्वारा उपेकि्षत है उसकी रक्षा कोई नहीं कर पाता। इस भौतिक जगत में प्रत्येक व्यक्ति प्रकृति के आक्रमण का सामना करता है, किन्तु अन्ततोगत्वा वह प्रकृति के वशीभूत हो जाता है। अतएव यद्यपि तथाकथित दार्शनिक तथा विज्ञानी भी प्रकृति के प्रहार पर विजय पाना चाहते हैं, किन्तु वे अभी ऐसा नहीं कर पाये हैं। कृष्ण *भगवद्गीता* (१३.९) में कहते हैं कि संसार के असली दुख चार हैं— *जन्ममृत्युजराव्याधि* —अर्थात् जन्म, मृत्यु, बुढ़ापा तथा रोग। विश्व के इतिहास में कभी कोई प्रकृति के द्वारा आरोपित इन दुखों पर विजय नहीं पा सकता। *प्रकृते: क्रियमाणानि गुणै:* *कर्माणि सर्वश:।*  *प्रकृति* इतनी प्रबल है कि कोई भी उसके कठोर नियमों पर विजय नहीं पा सकता। अतएव तथाकथित विज्ञानियों, दार्शनिकों, धर्मज्ञों तथा राजनीतिज्ञों को यह निष्कर्ष निकालना चाहिए कि वे जनता को सुविधाएँ प्रदान नहीं कर सकते। उन्हें जनता को जाग्रत बनाने के लिए विकट प्रचार करना चाहिए और उन्हें कृष्णभावनामृत के स्तर तक उठाना चाहिए। हमारे द्वारा विश्व भर में कृष्णभावनामृत को प्रसारित करने का जो विनम्र प्रयास किया जा रहा है, वह शान्तिमय एवं सुखी जीवन लाने की एकमात्र औषधि है। हम भगवत्कृपा के बिना कभी सुखी नहीं बन सकते ( *त्वद्* *उपेक्षितानाम्* )। यदि हम अपने परम पिता को अप्रसन्न करते रहें तो न तो हम इस भौतिक जगत में, न स्वर्गलोग में, न ही अधोलोक में, कभी भी सुखी बन सकेंगे।  