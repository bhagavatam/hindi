**ग्रीष्मे तप्येत पञ्चाग्नीन्वर्षास्वासारषाड्जले ।** **आकण्थमग्न: शिशिर एवं वृत्तस्तपश्चरेत् ॥ ४॥** 

शब्दार्थ **** 

**ग्रीष्मे—** **गर्मी की ऋतु में** **; तप्येत—** **तपस्या करे** **; पञ्च-अग्नीन्—** **पाँच अग्नियाँ (सिर के ऊपर सूर्य तथा चारों दिशाओं में जलने** **वाली अग्नियाँ)** **; वर्षासु—** **वर्षा ऋतु में** **; आसार—** **वर्षा की झड़ी** **; षाट्—** **सहते हुए** **; जले—** **जल में** **; आ-कण्ठ—** **गले तक** **;** **मग्न:—** **डूबा हुआ** **; शिशिरे—** **जाड़े की ऋतु में** **; एवम्—** **इस प्रकार** **; वृत्त:—** **लगा हुआ** **; तप:—** **तपस्या** **; चरेत्—** **करे।** **.** 

**इस तरह वानप्रस्थ में लगा हुआ व्यक्ति तपते गर्मी के दिनों में अपने चारों ओर जलती अग्नि** **तथा सिर के ऊपर तपते सूर्य को झेल कर तपस्या करे। वर्षा ऋतु में वह वर्षा की झड़ी में बाहर** **रहे और ठिठुरती शीत ऋतु में वह गले तक पानी में डूबा रहे।** **तात्पर्य :** जो इन्द्रियतृप्ति में अपने को लगाता है उसे जीवन के अन्त में अपने पापपूर्ण तथा मौजी कार्यों के निराकरण के लिए कठिन तपस्या करनी चाहिए। किन्तु भगवद्भक्त स्वभावत: कृष्णभावनामृत उत्पन्न कर लेता है और उसे ऐसी आद्य तपस्या करने की आवश्यकता नहीं पड़ती है। *पञ्चरात्र* में कहा गया है— *आराधितो यदि हरिस्तपसा तत: ङ्क्षक* *नाराधितो यदि हरिस्तपसा तत: ङ्क्षक।* *अन्तर्बहिर्यदि हरिस्तपसा तत: ङ्क्षक* *नान्तर्बहिर्यदि हरिस्तपसा तत: किम्॥* ''यदि कोई व्यक्ति उचित रीति से भगवान् की पूजा कर रहा हो, तो कठिन तपस्या से क्या लाभ? और यदि कोई ठीक से भगवान् की तपस्या नहीं करे, तो कठिन तपस्या से क्या लाभ? यदि श्रीकृष्ण को हर वस्तु के अन्दर तथा बाहर अनुभव किया जाय, तो फिर कठिन तपस्या से क्या लाभ? और यदि श्रीकृष्ण हर वस्तु के अन्दर तथा बाहर नहीं दिखते, तो कठिन तपस्या से क्या लाभ?  