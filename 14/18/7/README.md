**स्वयं सञ्चिनुयात्सर्वमात्मनो वृत्तिकारणम् ।** **देशकालबलाभिज्ञो नाददीतान्यदाहृतम् ॥ ६॥** 

शब्दार्थ **** 

**स्वयम्—** **अपने से** **; सञ्चिनुयात्—** **एकत्र करे** **; सर्वम्—** **हर वस्तु** **; आत्मन:—** **अपनी ही** **; वृत्ति—** **जीविका** **; कारणम्—** **सुलभ** **बनाने के लिए** **; देश—** **विशेष स्थान** **; काल—** **समय** **; बल—** **तथा शक्ति** **; अभिज्ञ:—** **भलीभाँति जानते हुए** **; न आददीत—** **न ले** **;** **अन्यदा—** **दूसरी बार के लिए** **; आहृतम्—** **वस्तुएँ।** **.** 

**वानप्रस्थ को चाहिए कि देश, काल तथा अपनी सामथ्र्य का ध्यान रखते हुए, अपने शरीर** **के पालन हेतु जो आवश्यक हो, उसे एकत्र करे। उसे भविष्य के लिए कोई वस्तु संग्रह नहीं** **करना चाहिए।** **तात्पर्य :** वैदिक नियमों के अनुसार तपस्या करने वाले को उतना ही संग्रह करना चाहिए जितने की तुरन्त जरूरत हो और भोजन मिल जाने पर वह पूर्व संचित भोजन को तुरन्त त्याग दे जिससे उसके पास अतिरिक्त न रहे। यह नियम मनुष्य को भगवान् में श्रद्धापूर्वक आश्रित बनाये रखने के लिए है। उसे भोजन या अन्य आवश्यक वस्तुएँ भविष्य के इस्तेमाल के लिए संग्रह नहीं करनी चाहिए। *देशकालबलाभिज्ञ* सूचित करता है कि किसी दुर्गम स्थान में या आपात्काल में अथवा शारीरिक अक्षमता होने पर इस कठोर नियम का पालन करने की आवश्यकता नहीं है, इसकी पुष्टि श्रील विश्वनाथ चक्रवर्ती ठाकुर ने की है। श्रील भक्तिसिद्धान्त सरस्वती ठाकुर इंगित करते हैं कि जब तक कोई नितान्त अशक्त न हो, तब तक वह निजी पालन-पोषण के लिए अन्यों पर निर्भर न रहे क्योंकि इससे जो ऋण एकत्र होगा उसे भौतिक जगत में अगला जन्म लेकर ही चुकता किया जा सकेगा। यह केवल उन पर लागू होता है, जो निजी शुद्धि का प्रयास करते हैं, उन पर नहीं जो चौबीसों घण्टे कृष्ण की भक्ति में लगे रहते हैं। शुद्ध भक्त भगवान् की सेवा के लिए ही खाता, पहनता तथा बोलता है और इस तरह अन्यों से वह जो भी सहायता लेता है, वह अपने लिए नहीं होती। वह भगवान् के मिशन में पूरी तरह समॢपत रहता है। किन्तु जो इस तरह समॢपत नहीं है, उसे अन्यों का ऋण चुकाने के लिए इस जगत में फिर से जन्म लेना होगा।  