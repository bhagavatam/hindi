**बहिर्जलाशयं गत्वा तत्रोपस्पृश्य वाग्यत: ।** **विभज्य पावितं शेषं भुञ्जीताशेषमाहृतम् ॥ १९॥** 

शब्दार्थ **** 

**बहि:—** **शहरी क्षेत्र से बाहर, एकान्त स्थान में** **; जल—** **पानी के** **; आशयम्—** **आगार या भण्डार में** **; गत्वा—** **जाकर** **; तत्र—** **वहाँ** **;** **उपस्पृश्य—** **जल के स्पर्श से शुद्ध होकर** **; वाक्-यत:—** **बिना बोले** **; विभज्य—** **ठीक से वितरित करके** **; पावितम्—** **शुद्ध किया** **हुआ** **; शेषम्—** **बचा हुआ** **; भुञ्जीत—** **खाये** **; अशेषम्—** **पूरी तरह** **; आहृतम्—** **भिक्षा माँग कर एकत्र किया हुआ।** **.** 

**वह भिक्षा माँगने से एकत्र हुआ भोजन लेकर, जनसंलय वाले क्षेत्रों को त्याग कर एकान्त** **स्थान में किसी जलाशय के निकट जाये। वहाँ पर स्नान करके तथा भलीभाँति हाथ धोकर** **भोजन का कुछ अंश माँगने वालों में बाँटे। वह बिना बोले ऐसा करे। तब शेष बचे भाग को** **ठीक से साफ करके, अपनी थाली का सारा भोजन खा ले और बाद के लिए कुछ भी न छोड़े।** **तात्पर्य :** श्रील भक्तिसिद्धान्त सरस्वती ठाकुर बतलाते हैं कि सन्त पुरुष को चाहिए कि उन भौतिकतावादी व्यक्तियों से न तो तर्क-वितर्क करे, न झगड़े, जो उसके भोजन में से कुछ भाग लेना चाहते हों। *विभज्य* शब्द इसका सूचक है कि कुछ हिस्सा ऐसे लोगों को दिया जाय, जिससे उत्पात न मचे और तब जो बचे, उसे भगवान् विष्णु को अॢपत करके, तब अपनी थाली का पूरा भोजन खा ले और आगे के लिए कुछ न छोड़े। *बहि:* शब्द बताने वाला है कि उसे सार्वजनिक स्थान में नहीं खाना चाहिए। *वाग्-यत* शब्द बताता है कि मौन होकर तथा भगवान् की कृपा का ध्यान करते हुए भोजन किया जाय।  