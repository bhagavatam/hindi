**मौनानीहानिलायामा दण्डा वाग्देहचेतसाम् ।** **न ह्येते यस्य सन्त्यङ्ग वेणुभिर्न भवेद्यति: ॥ १७॥** 

शब्दार्थ **** 

**मौन—** **व्यर्थ भाषण से बचना** **; अनीह—** **सकाम कर्मों का त्याग** **; अनिल-आयामा:—** **श्वास क्रिया को नियंत्रित करना** **; दण्डा:—** **अनुशासन** **; वाक्—** **वाणी** **; देह—** **शरीर का** **; चेतसाम्—** **मन का** **; न—** **नहीं** **; हि—** **निस्सन्देह** **; एते—** **ये अनुशासन** **; यस्य—** **जिसके** **; सन्ति—** **होते हैं** **; अङ्ग—** **हे उद्धव** **; वेणुभि:—** **बाँस के डंडों से** **; न—** **कभी नहीं** **; भवेत्—** **होता है** **; यति:—** **असली** **संन्यासी।** **.** 

**जिसने व्यर्थ बोलने, व्यर्थ के कार्य करने तथा प्राण-वायु को नियंत्रण में रखने के इन तीन** **आन्तरिक अनुशासनों को ग्रहण नहीं किया, वह बाँस के दण्ड उठाने मात्र से संन्यासी नहीं माना** **जा सकता।** **तात्पर्य :** दण्ड शब्द संन्यासियों द्वारा लिये जाने वाले डंडे का सूचक है और कठोर अनुशासन का भी। वैष्णव संन्यासी तीन बाँस के डण्डों की बनी हुई लाठी धारण करते हैं, जो कि शरीर, मन तथा वाणी से भगवान् की सेवा में समर्पण को बतलाते हैं। यहाँ पर भगवान् कृष्ण कहते हैं कि मनुष्य को सर्वप्रथम अपने में इन तीन *दण्डों* अर्थात् अनुशासनों (वाणी, शरीर तथा मन पर नियंत्रण) को स्वीकार करना चाहिए। *अनिलायाम्* का अवयास ( *प्राणायाम्* ) मन को वश में करने के लिए होता है और जो व्यक्ति सदैव भगवान् कृष्ण की सेवा के विषय में ही सोचता है, उसे निश्चय ही प्राणायाम की सिद्धि प्राप्त हुई रहती है। मन, वाणी तथा शरीर के अनुशासन रूपी आन्तरिक दण्डों को आत्मसात किये बिना तीन बाह्य दण्ड धारण करने से ही कोई वास्तविक वैष्णव संन्यासी नहीं बन जाता जैसाकि यहाँ पर भगवान् कृष्ण बतलाते हैं। *महाभारत* के *हंसगीत* भाग में तथा श्रील रूप गोस्वामी के *उपदेशामृत* में संन्यास आश्रम के विषय में शिक्षाएँ हैं। वह बद्धजीव जो *त्रिदण्डि सन्यास* के बाह्य अलंकरणों को ग्रहण करता है, वह इन्द्रियों को वश में नहीं कर सकता। जो व्यक्ति झूठी प्रतिष्ठा के लिए संन्यास लेता है और कृष्ण-कीर्तन में वास्तविक प्रगति किये बिना सन्त होने का दिखावा करता है, वह भगवान् की बहिरंगा शकि्त द्वारा शीघ्र ही विनष्ट कर दिया जायेगा।  