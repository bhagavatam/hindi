**यस्त्वसंयतषड्वर्ग: प्रचण्डेन्द्रियसारथि: ।** **ज्ञानवैराग्यरहितषिदण्डमुपजीवति ॥ ४०॥** **सुरानात्मानमात्मस्थं निह्नुते मां च धर्महा ।** **अविपक्वकषायोऽस्मादमुष्माच्च विहीयते ॥ ४१॥** 

शब्दार्थ **** 

**य:—** **जो** **; तु—** **लेकिन** **; असंयत—** **वश में न करके** **; षट्—** **छह** **; वर्ग:—** **कल्मष का प्रकार** **; प्रचण्ड—** **भयानक** **; इन्द्रिय—** **इन्द्रियों के** **; सारथि:—** **चालक, बुद्धि** **; ज्ञान—** **ज्ञान का** **; वैराग्य—** **तथा वैराग्य** **; रहित:—** **विहीन** **; त्रि-दण्डम्—** **संन्यास आश्रम** **;** **उपजीवति—** **अपने जीवन-निर्वाह के लिए प्रयुक्त करते हुए** **; सुरान्—** **पूज्य देवताओं** **; आत्मानम्—** **अपने को** **; आत्म-स्थम्—** **अपने में स्थित** **; निह्नुते—** **अस्वीकार करता है** **; माम्—** **मुझको** **; च—** **भी** **; धर्महा—** **धर्म का विनष्ट करने वाला** **; अविपक्व—** **जो** **लीन न हो पाया हो** **; कषाय:—** **कल्मष** **; अस्मात्—** **इस जगत से** **; अमुष्मात्—** **अगले जीवन से** **; च—** **भी** **; विहीयते—** **विपथ हो** **जाता है।** **.** 

**जिसने छह प्रकार के मोहों (काम, क्रोध, लोभ, उत्तेजना, मिथ्या अहंकार तथा नशा) पर** **नियंत्रण नहीं पा लिया, जिसकी बुद्धि जो कि इनि्द्रयों की अगुवा है, भौतिक वस्तुओं पर** **अत्यधिक आसक्त रहती है, जो ज्ञान तथा वैराग्य से रहित हैं, जो अपनी जीविका चलाने के लिए** **संन्यास ग्रहण करता है, जो पूज्य देवताओं, स्वात्म तथा अपने भीतर के परमेश्वर को अस्वीकार** **करता है और इस तरह सारा धर्म नष्ट कर देता है और जो अब भी भौतिक कल्मष से दूषित रहता** **है, वह विपथ होकर इस जन्म को तथा अगले जन्म को भी विनष्ट कर देता है।** **तात्पर्य :** भगवान् कृष्ण यहाँ पर उन व्यर्थ के पुरुषों की निन्दा करते हैं, जो स्थूल मोह के सारे लक्षणों से युक्त होते हुए भी, इन्द्रियतृप्ति के लिए संन्यास आश्रम स्वीकार करते हैं। वैदिक सिद्धान्तों के बुद्धिमान अनुयायी संन्यास के झूठे दिखावे को कभी नहीं मानते। ऐसे तथाकथित संन्यासी जो वैदिक धर्म का विनाश करते हैं, कभी कभी मूर्ख लोगों में अत्यन्त प्रसिद्ध हो जाते हैं, किन्तु वे अपने को तथा अपने अनुयायियों को ठगते रहते हैं। ऐसे धूर्त संन्यासी वास्तव में भगवान् कृष्ण की सेवा में कभी नहीं लगे रहते।  