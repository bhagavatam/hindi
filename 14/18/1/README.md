सश्बन्धित प्रगति के उपयुक्त धाॢमक प्रथाओं का वर्णन किया है। जो व्यक्ति वानप्रस्थ स्वीकार करता है उसे अपनी पत्नी को अपने पुत्रों की देखरेख में घर पर ही छोड़ जाना चाहिए अथवा अपने साथ लेते जाना चाहिए और जीवन के तीसरेपन को जंगल में शान्त मन से बिताना चाहिए। उसे जंगल में उगने वाले फल, कन्दमूल इत्यादि खाने चाहिए; कभी आग में पका अन्न खाना चाहिए तो कभी समय पर पकने वाले फल ग्रहण करने चाहिए। उसे वृक्ष की छाल, तृण, पत्तियाँ अथवा मृगचर्म के वष धारण करने चाहिए। उसके लिए अनिवार्य है कि वह बाल, दाढ़ी या नाखुन न काटे और तपस्या करे। न ही वह अपने अंगों से धूल हटाने का विशेष प्रयास करे। उसे नित्य तीन बार शीतल जल से स्नान करना चाहिए और भूमि पर सोना चाहिए। ग्रीष्म ऋतु में उसे चारों दिशाओं से आग उगलती भयानक धूप में खड़े रहना चाहिए। वर्षा ऋतु में उसे मूसलाधार वर्षा में खड़े रहना चाहिए और शीत ऋतु में उसे कंठ तक पानी के भीतर डूबे रहना चाहिए। उसे दाँत साफ करने, एक समय एकत्र करके दूसरे समय पर खाने के लिए भोजन संग्रह करने और पशु-मांस के द्वारा भगवान् की पूजा करने का सर्वथा निषेध है। यदि वह अपने शेष जीवन-भर इन कठिन अवयासों को करता रहे, तो उसे तपोलोक प्राप्त होगा। जीवन का चौथापन संन्यास के निमित्त है। उसे ब्रह्मलोक तक के किसी भी लोक में निवास प्राप्त करने से विरक्ति उत्पन्न कर लेनी चाहिए। भौतिक उत्थान के लिए ऐसी आंकाक्षाएँ भौतिक कर्म के फल प्राप्त करने की इच्छा के कारण उठती हैं। जब उसे यह ज्ञान हो जाता है कि उच्चतर लोकों में आवास पा लेने से अन्तत: कष्ट ही प्राप्त होता है, तो उसे यह आदेश है कि वह त्याग की भावना से संन्यास ग्रहण करे। संन्यास की विधि में यज्ञ द्वारा भगवान् की पूजा करना, अपने पास की हर वस्तु पुरोहितों को दान में दे देना तथा अपने ही हृदय में विविध यज्ञ-अग्नियों को स्थापित करना सश्मिलित हैं। संन्यासी के लिए षी की संगति या उसका अवलोकन तक विष ग्रहण करने से भी अधिक अवांछित है। आपात्काल के अतिरिक्त संन्यासी को कभी लँगोटा या लँगोटे के ऊपर के आच्छादन के अलावा कुछ भी नहीं पहनना चाहिए। उसे अपने दण्ड तथा कमण्डलु के अतिरिक्त कुछ भी नहीं लिए रहना चाहिए। उसे जीवित प्राणियों के प्रति समस्त ङ्क्षहसा त्याग कर शरीर, मन तथा वाणी के कार्यों में दमित हो जाना चाहिए। उसे विरक्त होकर और अपने में स्थिर होकर, अकेले ही पर्वतों, नदियों तथा जंगलों जैसे शुद्ध स्थानों की यात्रा करनी चाहिए। इस प्रकार कार्य में लग कर उसे भगवान् का स्मरण करना चाहिए और उसे ऐसे स्थान में रहना चाहिए जहाँ भय न हो किन्तु जहाँ अधिक लोग न रहते हों। उसे प्रतिदिन चारों वर्णों के सात घरों से भिक्षा माँगनी चाहिए किन्तु पतित या शापित लोगों के घर छोड़ देने चाहिए। उसे शुद्ध हृदय से भगवान् को अपने द्वारा एकत्र किया गया भोजन अॢपत करना चाहिए और *महाप्रसादम्* के रूप में उच्छिष्ट ग्रहण करना चाहिए। इस तरह उसे सदैव यह ध्यान में रखना होगा कि इन्द्रियतृप्ति की लालसा बन्धन है और इन्द्रिय-विषयों को भगवान् माधव की सेवा में लगाना मोक्ष है। यदि उसमें ज्ञान तथा वैराग्य का अभाव है अथवा वह काम आदि प्रभावशाली इन्द्रियों रूपी छ: अजेय शत्रुओं से विचलित होता है, अथवा मात्र जीवनयापन के लिए कोई *त्रिदण्ड* संन्यास ग्रहण करता है, तो उससे वह अपनी आत्मा का ही हनन करेगा। *परमहंस* आदेशों तथा निषेधों के वशीभूत नहीं होता। वह बाह्य इनि्द्रयतृप्ति से विरक्त भगवद्भक्त होता है और वह मोक्ष जैसे सूक्ष्म तृप्तिदायक उद्देश्यों की इच्छा से भी मुक्त रहता है। वह भेदभाव करने में दक्ष होता है और शिशु की तरह मान-अपमान की भावना से रहित होता है। दक्ष होते हुए भी वह मूढ की तरह घूमता रहता है और अत्यन्त विद्वान होते हुए भी पागल मूर्ख जैसी असश्बद्ध बातें करता है। वेदों में स्थिर होते हुए भी वह असंयत ढंग से आचरण करता है। वह अन्यों के अपशब्द सुन लेता है और किसी की मानहानि नहीं करता। वह न तो शत्रु की तरह कार्य करता है न ही व्यर्थ के तर्क में अपने को लगाता है। वह समस्त प्राणियों में भगवान् को देखता है तथा भगवान् के भीतर सारे जीवों को देखता है। वह भगवान् की पूजा करते रहने के लिए अपने शरीर को जीवित रखने के लिए, बिना प्रयास के जैसा भी अच्छा या बुरा भोजन, वष तथा बिस्तर मिल जाता है उसे स्वीकार करता है। यद्यपि उसे अपना शरीर बनाये रखने के लिए भोजन पाने के लिए कुछ न कुछ प्रयास करना पड़ता है, किन्तु जब कोई चीज मिल जाती है तब वह न तो प्रसन्न होता है और न किसी वस्तु के न मिलने पर हताश होता है। यद्यपि भगवान् पर वैदिक आदेश तथा निषेध लागू नहीं होते, किन्तु वे भी स्वेच्छा से विभिन्न नियत कर्तव्यों का पालन करते हैं। इसी तरह परमहंस वैदिक आदेशों एवं निषेधों से स्वतंत्र रहते हुए विभिन्न कर्तव्य पूरे करता है। चूँकि भगवान् पर केन्द्रित दिव्य ज्ञान के द्वारा उसमें द्वैत भाव का उच्छेद हुआ रहता है, अत: अपने भौतिक शरीर की मृत्यु के बाद वह मोक्ष प्राप्त करता है, जिसे *साॢष्ट*  कहते हैं और जिसमें मनुष्य भगवान् जैसा ऐश्वर्य पा लेता है। जो व्यक्ति अपना हित चाहता है उसे प्रामाणिक गुरु की शरण ग्रहण करनी चाहिए। शिष्य को अपना मन श्रद्धा से पूरित करके, ईष्र्या से दूर रह कर तथा भक्ति में स्थिर होकर, गुरु की सेवा करनी चाहिए और उसे परमेश्वर से अभिन्न मानना चाहिए। ब्रह्मचारी का मुलय कर्तव्य है गुरु-सेवा। गृहस्थ का मुलय कर्तव्य है जीवों की रक्षा तथा यज्ञ करना, वानप्रस्थ का कर्तव्य है तपस्या करना तथा संन्यासी का कर्तव्य है आत्मसंयम तथा अङ्क्षहसा बरतना। ब्रह्मचर्य (गृहस्थ को चाहिए कि पत्नी के ऋतुमती होने पर माह में एक बार छोड़ कर बाकी पूरे समय ब्रह्मचर्य पालन करे), तपस्या, स्वच्छता, आत्मतुष्टि, सभी जीवों से मैत्री तथा भगवान् की पूजा—ये हर जीवात्मा के लिए करणीय हैं। मनुष्य को अन्य लोगों की नहीं अपितु भगवान् की सदैव सेवा करने से और सभी जीवों को परमात्मा रूप में भगवान् का वास स्थान मानने से, भगवान् की ²ढ़ भक्ति प्राप्त होती है। वेदों के कर्मकांड अनुभाग के अनुयायियों को विविध अनुष्ठानों के द्वारा पितृलोक तथा अन्य लोक प्राप्त हो सकते हैं किन्तु यदि ये लोग भगवान् की भक्ति से युक्त हो लें, तो इन्हीं कर्मों से वे मोक्ष की चरमावस्था प्राप्त कर सकते हैं।  

**श्रीभगवानुवाच** 