**वेदवादरतो न स्यान्न पाषण्डी न हैतुक: ।** **शुष्कवादविवादे न कञ्चित्पक्षं समाश्रयेत् ॥ ३०॥** 

शब्दार्थ **** 

**वेद-वाद—** **वेदों के कर्मकाण्ड अनुभाग में** **; रत:—** **लगा हुआ** **; न—** **कभी नहीं** **; स्यात्—** **हो** **; न—** **न तो** **; पाषण्डी—** **नास्तिक,** **वैदिक आदेशों के विरुद्ध** **; न—** **न ही** **; हैतुक:—** **कोरा ताॢकक या संशयवादी** **; शुष्क-वाद—** **व्यर्थ के विषयों के** **; विवादे—** **तर्क-वितर्क में** **; न—** **कभी नहीं** **; कञ्चित्—** **कोई** **; पक्षम्—** **पक्ष** **; समाश्रयेत्—** **ग्रहण करे।** **.** 

**भक्त को न तो वेदों के कर्मकाण्ड अनुभाग में उल्लिखित सकाम अनुष्ठानों में लगना** **चाहिए, न ही वैदिक आदेशों के विरुद्ध कार्य करके या बोल कर नास्तिक बनना चाहिए। इसी** **तरह उसे न तो निरे ताॢकक या संशयवादी की तरह बोलना चाहिए न व्यर्थ के वाद-विवाद में** **किसी का पक्ष लेना चाहिए।** **तात्पर्य :** यद्यपि परमहंस भक्त अपने उच्च पद को छिपाता है, किन्तु अपने को छिपाने का प्रयास करने वाले के लिए भी कुछ कार्यों का निषेध है। श्रील विश्वनाथ चक्रवर्ती ठाकुर बतलाते हैं कि छिपाने के नाम पर उसे भूत-प्रेत नहीं बन जाना चाहिए। *पाषण्ड* शब्द द्योतक है वेदों का विरोध करने वाले नास्तिक दर्शन का यथा बौद्धमत। *हैतुक* शब्द द्योतक है भौतिक तर्क या प्रयोग द्वारा प्रदॢशत किये जा सकने वाले को मानने वाले का। चूँकि वेदों का सारा उद्देश्य उसे समझना है, जो भौतिक अनुभव के परे है, अतएव संशयवादी का तथाकथित तर्क आध्यात्मिक उन्नति के लिए असंगत है। श्रील जीव गोस्वामी ने इस सश्बन्ध में चेतावनी दी है कि भक्त को नास्तिक साहित्य नहीं पढऩा चाहिए भले ही नास्तिकता का खण्डन उसका उद्देश्य हो। ऐसे साहित्य से पूरी तरह बचना चाहिए। उपर्युक्त निषिद्ध कार्य कृष्णभावनामृत की प्रगति में इतने अहितकर हैं कि इन्हें बाहरी दिखावे के लिए भी ग्रहण नहीं करना चाहिए।  