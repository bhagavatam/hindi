**वनं विविक्षु: पुत्रेषु भार्यां न्यस्य सहैव वा ।** **वन एव वसेच्छान्तस्तृतीयं भागमायुष: ॥ १॥** 

शब्दार्थ **** 

**श्री-भगवान् उवाच—** **भगवान् ने कहा** **; वनम्—** **जंगल में** **; विविक्षु:—** **प्रवेश करने का इच्छुक** **; पुत्रेषु—** **पुत्रों में से** **; भार्याम्—** **पत्नी को** **; न्यस्य—** **सौंप कर** **; सह—** **सहित** **; एव—** **निस्सन्देह** **; वा—** **अथवा** **; वने—** **जंगल में** **; एव—** **निश्चय ही** **; वसेत्—** **रहे** **;** **शान्त:—** **शान्त भाव से** **; तृतीयम्—** **तीसरे** **; भागम्—** **भाग में** **; आयुष:—** **जीवन के।** **.** 

**भगवान् ने कहा : जो जीवन के तीसरे आश्रम अर्थात् वानप्रस्थ को ग्रहण करने का इच्छुक** **हो, उसे अपनी पत्नी को अपने जवान पुत्रों के साथ छोड़ कर या अपने साथ लेकर शान्त मन से** **जंगल में प्रवेश करना चाहिए।** **तात्पर्य :** कलियुग में लोग सामान्यतया सौ वर्ष से अधिक जीवित नहीं रहते और यह भी अब असामान्य होता जा रहा है। जो पुरुष सौ वर्ष जीने की आशा रखता है उसे पचास वर्ष की अवस्था में वानप्रस्थ आश्रम अपना लेना चाहिए और फिर पचहत्तर वर्ष की आयु में पूर्ण संन्यास धारण करना चाहिए। चूँकि कलियुग में थोड़े ही लोग एक सौ वर्ष जीवित रहते हैं, अत: मनुष्य को उसी के अनुसार तालमेल बैठाना चाहिए। वानप्रस्थ का मन्तव्य भौतिकतावादी पारिवारिक जीवन से पूर्ण वैराग्य की ओर क्रमिक संक्रमण है।  