**भिक्षां चतुर्षु वर्णेषु विगह्र्यान्वर्जयंश्चरेत् ।** **सप्तागारानसङ्कि़प्तांस्तुष्येल्लब्धेन तावता ॥ १८॥** 

शब्दार्थ **** 

**भिक्षाम्—** **भीख माँगने से प्राप्त दान** **; चतुर्षु—** **चारों** **; वर्णेषु—** **वर्णों में** **; विगह्र्यान्—** **गॢहत, अशुद्ध** **; वर्जयन्—** **तिरस्कार करते** **हुए** **; चरेत्—** **पहुँचे** **; सप्त—** **सात** **; आगारान्—** **घरों में** **; असङ्कि़प्तान्—** **बिना किसी अनुमान या इच्छा के** **; तुष्येत्—** **तुष्ट हो ले** **;** **लब्धेन—** **प्राप्त हुए से** **; तावता—** **उतने से ही।** **.** 

**जो घर दूषित तथा अस्पृश्य हों उनका तिरस्कार करके वानप्रस्थ को चाहिए कि बिना पूर्व** **निश्चय के सात घरों में जाय और उनमें भीख माँगने से जो भी प्राप्त हो उससे तुष्ट हो ले।** **आवश्यकतानुसार वह चारों वर्णों के घरों में जा सकता है।** **तात्पर्य :** संन्यास आश्रम को प्राप्त सन्त पुरुष भोजन तथा अन्य आवश्यकताओं की पूॢत के लिए वैदिक संस्कृति के कट्टर अनुयायियों से भीख माँग सकते हैं। वैदिक आदेशानुसार विरक्त सन्त को ब्राह्मण जाति में भीख माँगनी चाहिए, किन्तु यदि वह भूखों मरने वाला हो, तो वह क्षति्रयों से, फिर वैश्यों से तथा अन्त में शूद्रों तक से, यदि वे पापी न हों, भीख माँग सकता है जैसाकि यहाँ पर *विगह्र्यान्* शब्द द्वारा व्यक्त हुआ है। श्रील भक्तिसिद्धान्त सरस्वती ठाकुर बतलाते हैं कि *असंक्लृप्तान्* यह सूचित करता है कि उसे यह सोच कर किन्हीं घरों में नहीं जाना चाहिए कि, ''उस घर से मुझे उत्तम भोजन मिल सकेगा। भिखारियों में तो उसी घर की बड़ी प्रतिष्ठा है।ÓÓ उसे बिना भेदभाव के सात घरों में जाना चाहिए और उनसे जो कुछ मिले उसी से संतुष्ट रहना चाहिए। अपने निर्वाह के लिए उसे उन निवासियों के घरों से ही माँगना चाहिए जो वर्णाश्रम संस्कृति के सच्चे अनुयायी हों और ईमानदारी से जीविका चला रहे हों और पापकर्मों से मुक्त हों। वह ऐसे ही घरों से भिक्षा माँगे। वह अपने निर्वाह के लिए उनसे भिक्षा न माँगे जो भगवद्भक्ति के विरोधी हैं क्योंकि वर्णाश्रम संस्कृति का पूरा उद्देश्य भक्ति ही है। जो लोग वैदिक संस्कृति का विरोध करते हैं, वे सन्त पुरुषों द्वारा भिक्षा माँगने को अपराध-कर्म बताकर कानून बनाते हैं। इस तरह वे सन्त भिक्षुकों को सामान्य घुमक्कड़ मान कर अपमान करते हैं और दण्ड देते हैं। काम से जी चुराने वाला आलसी व्यक्ति भीख माँगे तो वह निश्चित रूप से निन्दनीय है, किन्तु एक सन्त पुरुष, जो भगवान् की सेवा में समॢपत हो और भगवान् की दया पर पूर्णतया आश्रित रहने का अवयास करने के लिए भिक्षा माँगता हो, उसे मानव समाज में सारी सुविधाएँ दी जानी चाहिए। श्रील भक्तिसिद्धान्त सरस्वती ठाकुर बतलाते हैं कि भिक्षा माँगने के तीन रूप हैं। *माधुकर*  मधुमक्खी का अनुकरण करने वाली विधि है, जिसमें मधुमक्खी प्रत्येक फूल से थोड़ा-थोड़ा अमृत एकत्र करती है। इस तरह सन्त पुरुष प्रत्येक व्यक्ति से बहुत थोड़ी मात्रा लेता है, जिससे सामाजिक संघर्ष से बचा जाये। यहाँ पर उल्लिखित विधि *असंक्लृप्त* है, जिसमें व्यक्ति बिना भेदभाव किये सात घरों में जाता है और जो भी प्राप्त होता है उसी से संतुष्ट हो जाता है। *प्राक्प्रणीत* वह विधि है, जिसमें नियमिति दाताओं से ही निर्वाह के लिए संग्रह किया जाता है। इस सश्बन्ध में श्रील वीरराघव आचार्य ने संन्यास की आरंभिक अवस्था का वर्णन किया है, जो *कुटीचक्र* कहलाती है और इस प्रकार है : संन्यास धारण करने वाला व्यक्ति प्रारश्भिक अवस्था में अपने पुत्रों या अन्य सश्बन्धियों या शुभचिन्तकों से एक *कुटी* या ध्यान कुटिया बनाने को कहता है। वह सांसारिक कार्यों को छोड़ कर इसी कुटी के भीतर बैठता है और काम, क्रोध, लोभ, मोह इत्यादि से मुक्त रहने का प्रयास करता है। नियमित जीवन के निर्धारित आदेशों के अनुसार वह *त्रिदण्ड* धारण करता है, कमंडलु से अपने को शुद्ध करता है, अपना सिर (शिखा को छोड़ कर) घुटा देता है, जनेऊ में गायत्री मंत्र का जप करता है और गेरुवे वष धारण करता है। नियमित स्नान करना, स्वच्छ रहना, आचमन करना, जप करना, वेदाध्ययन करना, ब्रह्मचर्य व्रत रखना और भगवान् का ध्यान करना—इन सबको करते हुए वह अपने पुत्रों, मित्रों तथा सश्बन्धियों से नियमित रूप से भोजन प्राप्त करता है। न्यूनतम आवश्यकताओं की पूॢत करते हुए, वह मोक्ष पाने के क्षण तक अपनी कुटी में स्थिर रहता जाता है।  