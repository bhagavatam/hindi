**वानप्रस्थाश्रमपदेष्वभीक्ष्णं भैक्ष्यमाचरेत् ।** **संसिध्यत्याश्वसश्मोह: शुद्धसत्त्व: शिलान्धसा ॥ २५॥** 

शब्दार्थ **** 

**वानप्रस्थ-आश्रम—** **वानप्रस्थ आश्रम के** **; पदेषु—** **पद पर** **; अभीक्ष्णम्—** **सदैव** **; भैक्ष्यम्—** **भिक्षा माँगना** **; आचरेत्—** **सश्पन्न करे** **;** **संसिध्यति—** **आध्यात्मिक रूप से सिद्ध बनता है** **; आशु—** **तुरन्त** **; असश्मोह:—** **मोह से मुक्त** **; शुद्ध—** **शुद्ध** **; सत्त्व:—** **अस्तित्व** **;** **शील—** **भिक्षा से या बीन कर प्राप्त** **; अन्धसा—** **भोजन से।** **.** 

**वानप्रस्थ आश्रम में जीवन बिताने वाले को चाहिए कि वह अन्यों से दान लेता रहे क्योंकि** **इससे वह मोह से छूट जाता है और शीघ्र ही आध्यात्मिक जीवन में सिद्ध बन जाता है।** **निस्सन्देह, जो इस विनीत भाव से प्राप्त भोजन से अपना पेट पालता है, उसका जीवन शुद्ध हो** **जाता है।** **तात्पर्य :** पाश्चात्य देशों के लोग सामान्यतया इतने मन्दबुद्धि होते हैं कि वे एक सन्त भिक्षुक तथा सामान्य हिप्पी में अन्तर नहीं कर पाते। सन्त भिक्षुक सदैव भगवान् की प्रामाणिक भक्ति में लगा रहता है और उतना ही स्वीकार करता है जितने से जीवन-निर्वाह हो सके। प्रस्तुतलेखक को स्मरण है कि जब वह कृष्णभावनामृत संघ में आया तो वह एक उद्धत विश्वविद्यालय का छात्र था, किन्तु कृष्ण के नाम पर जब सड़कों पर भिक्षा माँगने लगा, तो तुरन्त ही विनम्र बन गया। यह विधि सैद्धान्तिक नहीं, अपितु अन्यों को आदर देने के लिए बाध्य करके मनुष्य जीवन को शुद्ध बनाने वाली है। जब तक कोई व्यक्ति अन्यों को सश्मान नहीं देता उसका भीख माँगना व्यर्थ है। यही नहीं, भीख माँगने से वह प्राय: बहुत अच्छा भोजन नहीं कर पाता। यह अच्छा है क्योंकि जब जीभ वश में हो जाय तो अन्य इन्द्रियाँ तुरन्त शान्त हो जाती हैं। वानप्रस्थी को अपने भोजन के लिए भिक्षा माँगने की शुद्धिकारक विधि कभी नहीं छोडऩी चाहिए और सामान्य लोगों को चाहिए कि सन्त भिक्षुक को, जो परमेश्वर के लिए उच्चतर कार्यों में लगा रहता है, मूर्खतावश हिप्पियों जैसा नहीं मानें।  