**गृहं वनं वोपविशेत्प्रव्रजेद्वा द्विजोत्तम: ।** **आश्रमादाश्रमं गच्छेन्नान्यथामत्परश्चरेत् ॥ ३८॥** 

शब्दार्थ **** 

**गृहम्—** **घर** **; वनम्—** **जंगल** **; वा—** **या तो** **; उपविशेत्—** **प्रवेश करे** **; प्रव्रजेत्—** **त्याग दे** **; वा—** **अथवा** **; द्विज-उत्तम:—** **ब्राह्मण** **;** **आश्रमात्—** **जीवन के अधिकारप्राप्त एक पद से** **; आश्रमम्—** **दूसरे अधिकारप्राप्त पद तक** **; गच्छेत्—** **जाए** **; न—** **नहीं** **;** **अन्यथा—** **नहीं तो** **; अमत्-पर:—** **जो मेरा शरणागत नहीं है** **; चरेत्—** **कार्य करे।** **.** 

**अपनी भौतिक इच्छाओं को पूरा करने के लिए इच्छुक ब्रह्मचारी को अपने परिवार के साथ** **घर पर रहना चाहिए और जो गृहस्थ अपनी चेतना को शुद्ध बनाना चाहे उसे जंगल में प्रवेश** **करना चाहिए जबकि शुद्ध ब्राह्मण को संन्यास ग्रहण कर लेना चाहिए। जो मेरे शरणागत नहीं है** **उसे एक आश्रम से दूसरे में क्रमश: जाना चाहिए और इससे विरुद्ध कार्य नहीं करना चाहिए।** **तात्पर्य :** जो भगवान् के शरणागत नहीं हैं उन्हें अपने प्रामाणिक सामाजिक आश्रम के नियमों का कठोरता से पालन करना चाहिए। जीवन के चार आश्रम हैं—ब्रह्मचर्य, गृहस्थ, वानप्रस्थ तथा संन्यास। जो व्यक्ति अपनी भौतिक इच्छाएँ पूरी करना चाहता है उसे सामान्य *गृहस्थ* बन जाना चाहिए और सुविधाजनक आवास बनाकर अपने परिवार का भरण करना चाहिए। जो व्यक्ति संस्कारों को गति प्रदान करना चाहता हो उसे घर तथा व्यापार छोड़ कर अपनी पत्नी समेत किसी पवित्र स्थान में रहना चाहिए जैसाकि यहाँ पर *वनम्* शब्द द्वारा इंगित हुआ है। इस कार्य के लिए भारत में अनेक पवित्र वन हैं—यथा वृन्दावन तथा मायापुर। *द्विजोत्तम* शब्द ब्राह्मण का सूचक है। ब्राह्मण, क्षत्रिय तथा वैश्य तीनों ही *द्विज* हैं—अर्थात् गायत्री मंत्र में दीक्षित होते हैं किन्तु इनमें से ब्राह्मण *द्विजोत्तम* होता है अर्थात् द्विजों में सर्वाश्रेष्ठ। यह संस्तुति की जाती है कि शुद्ध ब्राह्मण संन्यास धारण करे और तब अपनी तथाकथित पत्नी से सश्पर्क न रखे। यहाँ पर ब्राह्मण का विशेष उल्लेख हुआ है क्योंकि क्षत्रियों तथा वैश्यों को संन्यास नहीं लेना पड़ता। तो भी *भागवत* में ऐसी अनेक कथाएँ हैं जिनमें बड़े बड़े राजा अपनी कुलीन पत्नियों समेत जंगल जाकर वानप्रस्थ की तपस्या करते हैं और इस तरह संस्कार को गति प्रदान करते हैं। किन्तु ब्राह्मण सीधे संन्यास ग्रहण कर सकते हैं। *आश्रमाद् आश्रमं गच्छेत्* शब्द सूचित करते हैं कि मनुष्य को ब्रह्मचारी जीवन से गृहस्थ जीवन में, गृहस्थ जीवन से वानप्रस्थ जीवन में तथा उसके बाद संन्यास में क्रमश: जा सकता है। *आश्रमाद्* *आश्रमम्* शब्द इस बात पर बल देते हैं कि मनुष्य किसी न किसी अधिकृत सामाजिक पद पर बना रहे, वह उच्च पद से नीचे न आये। जो लोग भगवान् के शरणागत नहीं हैं, उन्हें ऐसे आदेशों का कठोरता से पालन करना चाहिए अन्यथा वे जल्दी ही नीचे गिर जायेंगे और उनके पाप उन्हें अधिकृत मानव सवयता की सीमाओं से बाहर ले जाएँगे। भगवान् कृष्ण यहाँ पर बल देकर कहते हैं कि अभक्त को वैदिक आश्रमों का कड़ाई से पालन करना चाहिए जबकि भगवान् के कार्य में चौबीसों घंटे लगे रहने वाले भगवद्भक्त इन आश्रमों से परे हैं। किन्तु यदि कोई वैदिक आश्रमों से परे होने के कारण अवैध कर्म करता है, तो वह भौतिकतावादी नवदीक्षित सिद्ध होता है, महाभागवत नहीं। ऐसा महाभागवत जो भौतिक इन्द्रियतृप्ति से विलग रहता है ऐसे वैदिक आश्रमों से बँधा नहीं होता। फलत: एक गृहस्थ भी घर से दूर यात्रा करते हुए कृष्णभावनामृत का प्रचार करके तपोमय जीवन बिता सकता है। यहाँ तक कि एक संन्यासी भगवान् कृष्ण की सेवा में षियों को भी लगा सकता है। महाभागवतों को वर्णाश्रम के विधि-विधान सीमित नहीं कर सकते। वे मुक्त भाव से विश्व-भर में भगवत्प्रेम का वितरण करते हुए विचरण करते हैं। *मत्-* *पर* भगवान् के शुद्ध भक्त का सूचक है, जो अपने हृदय तथा चेतना में भगवान् को सदैव बसाये रखता है। जो व्यक्ति इन्द्रियतृप्ति का शिकार बन कर नीचे गिरता है, वह *मत्पर* पद पर पूर्णरूपेण स्थापित नहीं रहता। उसे पवित्र मानव जीवन के पद पर स्थायी बने रहने के लिए आश्रमों के नियमों का ²ढ़ता से पालन करना चाहिए।  