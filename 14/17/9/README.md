**वेद: प्रणव एवाग्रे धर्मोऽहं वृषरूपधृक् ।** **उपासते तपोनिष्ठा हंसं मां मुक्तकिल्बिषा: ॥ ११॥** 

शब्दार्थ **** 

**वेद:—** **वेद** **; प्रणव:—** **ओऊम नामक पवित्र अक्षर** **; एव—** **निस्सन्देह** **; अग्रे—** **सत्ययुग में** **; धर्म:—** **मानसिक कार्यों का लक्ष्य** **;** **अहम्—** **मैं** **; वृष-रूप-धृक्—** **धर्म रूप बैल का रूप धारण करके** **; उपासते—** **वे पूजा करते हैं** **; तप:-निष्ठा:—** **तप में रत** **;** **हंसम्—** **भगवान् हंस** **; माम्—** **मुझको** **; मुक्त—** **रहित** **; किल्बिषा:—** **सारे पापों से।** **.** 

**सत्ययुग में अविभाज्य वेद ओउम् अक्षर (ऊंकार) द्वारा व्यक्त किया जाता है और मैं ही** **एकमात्र मानसिक कार्यों का लक्ष्य (धर्म) हूँ। मैं चार पैरों वाले धर्म रूपी बैल के रूप में प्रकट** **होता हूँ जिससे सत्ययुग के निवासी, तपस्यानिष्ठ तथा पापरहित होकर, भगवान् हंस के रूप में** **मेरी पूजा करते हैं।** **तात्पर्य :** *श्रीमद्भागवत* (१.१७.२४) में धर्मरूपी बैल का वर्णन हुआ है— *तप: शौचं दया* *सत्यमिति पादा: कृते कृता:* —सत्ययुग में, आपके चार पाँव तपस्या, स्वच्छता, दया तथा सत्य के चार सिद्धान्तों द्वारा स्थापित हुए थे। श्री व्यासदेव ने द्वापर के अन्त में एक वेद को चार में—ऋग, यजु:, साम तथा अथर्ववेद—में विभाजित कर दिया किन्तु सत्ययुग में सारा वैदिक ज्ञान केवल úकार द्वारा ही समझा जा सकता है। इस युग में यज्ञ जैसा कोई अनुष्ठान कार्य नहीं होता क्योंकि प्रत्येक व्यकि्त निष्पाप, तपस्वी तथा भगवान् हंस के ध्यान में मग्न रहता है।  