**कर्मभिर्गृहमेधीयैरिष्ट्वा मामेव भक्तिमान् ।** **तिष्ठेद्वनं वोपविशेत्प्रजावान्वा परिव्रजेत् ॥ ५५॥** 

शब्दार्थ **** 

**कर्मभि:—** **कर्मों द्वारा** **; गृह-मेधीयै:—** **पारिवारिक जीवन के लिए उपयुक्त** **; इष्ट्वा—** **पूजा करके** **; माम्—** **मेरी** **; एव—** **निस्सन्देह** **;** **भक्ति-मान्—** **भक्त होते हुए** **; तिष्ठेत्—** **घर पर रहता रहे** **; वनम्—** **जंगल में** **; वा—** **अथवा** **; उपविशेत्—** **प्रवेश करे** **; प्रजा-वान्—** **जिश्मेदार सन्तान के होते हुए** **; वा—** **अथवा** **; परिव्रजेत्—** **संन्यास ग्रहण करे।** **.** 

**जो गृहस्थ भक्त अपने पारिवारिक कर्तव्यों को पूरा करते हुए मेरी पूजा करता है, वह चाहे** **तो घर पर ही रह सकता है अथवा किसी पवित्र स्थान में जा सकता है या यदि उसके कोई** **जिश्मेदार पुत्र हो, तो वह संन्यास ग्रहण कर सकता है।** **तात्पर्य :** इस श्लोक में गृहस्थ के लिए तीन विकल्प बतलाये गये हैं। वह घर पर रहता रहे या वानप्रस्थ आश्रम ग्रहण करे जिसमें अपनी पत्नी के साथ किसी तीर्थस्थान में जा सकता है। अथवा यदि उसके कोई जिश्मेदार पुत्र हो जो पारिवारिक कार्यों का भार ले सके, तो वह जीवन की समस्या के निश्चित हल के लिए, संन्यास ले सकता है। तीनों ही आश्रमों में जो सफलता मिलेगी वह भगवान् के प्रति निष्ठावान शरणागति पर निर्भर करेगी। इसलिए मनुष्य में सबसे महत्त्वपूर्ण जिस योग्यता को होना चाहिए, वह कृष्णभावनामृत है।   