**द्वितीयं प्राप्यानुपूव्र्याज्जन्मोपनयनं द्विज: ।** **वसन्गुरुकुले दान्तो ब्रह्माधीयीत चाहूत: ॥ २२॥** 

शब्दार्थ **** 

**द्वितीयम्—** **दूसरा** **; प्राप्य—** **पाकर** **; आनुपूव्र्यात्—** **क्रमिक संस्कार-विधि से** **; जन्म—** **जन्म** **; उपनयनम्—** **गायत्री दीक्षा** **; द्विज:—** **समाज का द्विजन्मा सदस्य** **; वसन्—** **वास करते हुए** **; गुरु-कुले—** **गुरु के आश्रम में** **; दान्त:—** **आत्म-नियंत्रित** **; ब्रह्म—** **वैदिक** **वाङ्मय** **; अधीयीत—** **अध्ययन करे** **; च—** **तथा समझे भी** **; आहूत:—** **तथा गुरु द्वारा बुलाये जाने पर।** **.** 

**समाज का द्विजन्मा सदस्य संस्कारों के द्वारा गायत्री दीक्षा होने पर दूसरा जन्म प्राप्त करता** **है। गुरु द्वारा बुलाये जाने पर उसे गुरु के आश्रम में रहना चाहिए और आत्मनियंत्रित मन से** **सावधानी से वैदिक साहित्य का अध्ययन करना चाहिए।** **तात्पर्य :** *द्विज* शब्द ब्राह्मण, क्षत्रिय तथा वैश्य इन तीन उत्तम श्रेणियों का सूचक है, जिन्हें गायत्री मंत्र की दीक्षा दी जाती है। इसका अर्थ है आध्यात्मिक दीक्षा द्वारा दूसरा जन्म लेना। मनुष्य का पहला जन्म वीर्य से होता है, किन्तु इसका यह अर्थ नहीं है कि वह बुद्धिमान या प्रबुद्ध होगा। ब्राह्मण बालक, यदि योग्य हो, तो बारह वर्ष की उम्र में गायत्री मंत्र से दीक्षित किया जा सकता है किन्तु क्षत्रियों तथा वैश्यों के बालक कुछ वर्षों बाद दीक्षित किये जा सकते हैं। आध्यात्मिक ज्ञान से प्रबुद्ध होने के लिए बालक गुरुकुल में या गुरु के आश्रम में जाकर रहता है। कृष्णभावनामृत के अन्तर्राष्ट्रीय संघ ने विश्व- भर में ऐसे गुरुकुलों की स्थापना की है और वह समस्त सवय व्यक्तियों को आह्वान कर रहा है कि वे अपने बालकों की उचित शिक्षा के लिए प्रबन्ध करें। प्रत्येक बालक तथा बालिका को आत्मनियंत्रित बनना सीखना चाहिए और प्रामाणिक वैदिक साहित्य के अध्ययन द्वारा प्रबुद्ध बनना चाहिए। इस तरह पशुओं, कीड़ों, मछलियों तथा पक्षियों से भिन्न होकर प्रबुद्ध व्यकि्त दुबारा जन्म ले सकता है और ज्ञान में पूर्ण बन सकता है, जिससे उसे चरम मुक्ति प्राप्त हो सकती है। इस श्लोक में *आनुपूव्र्यात्* संस्कारों का सूचक है, जिसकी शुरुआत गर्भाधान संस्कार से होती है। सामान्यतया शूद्र तथा वैदिक प्रणाली को न मानने वाले लोग ऐसे संस्कारों के प्रति आकृष्ट नहीं होते। इसलिए वे आध्याति्मक जीवन से अनजान रह जाते हैं और प्रामाणिक गुरु से ईष्र्या-द्वेष रखते हैं। किन्तु जिनका चरित्र क्रमबद्ध परिष्कार विधि से सवय बन जाता है, वे तर्क करना तथा मनमानी करना छोड़ देते हैं और गुरु की उपस्थिति में विनीत बन कर शिक्षा ग्रहण करने के लिए इच्छुक रहते हैं।  