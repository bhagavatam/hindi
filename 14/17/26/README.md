**सायं प्रातरुपानीय भैक्ष्यं तस्मै निवेदयेत् ।** **यच्चान्यदप्यनुज्ञातमुपयुञ्जीत संयत: ॥ २८॥** 

शब्दार्थ **** 

**सायम्—** **शाम को** **; प्रात:—** **सुबह के समय** **; उपानीय—** **लाकर** **; भैक्ष्यम्—** **भिक्षा** **; तस्मै—** **उस (आचार्य) को** **; निवेदयेत्—** **लाकर दे** **; यत्—** **जो कुछ** **; च—** **भी** **; अन्यत्—** **अन्य वस्तुएँ** **; अपि—** **निस्सन्देह** **; अनुज्ञातम्—** **अनुमति मिले** **; उपयुञ्जीत—** **स्वीकार** **करे** **; संयत:—** **पूर्ण रूप से संयमित।** **.** 

**वह प्रात: तथा सायंकाल भोजन तथा अन्य वस्तुएँ एकत्र करके गुरु को प्रदान करे। तब** **आत्मसंयमपूर्वक वह अपने लिए उतना ही स्वीकार करे जो आचार्य उसके लिए निॢदष्ट कर दे।** **तात्पर्य :** जो व्यक्ति गुरु की कृपा प्राप्त करने का इच्छुक हो, उसे विषय-भोग की वस्तुएँ संग्रह करने के लिए उत्सुक नहीं होना चाहिए। प्रत्युत वह जो कुछ माँग कर लाए उसे आचार्य के चरणकमलों पर अॢपत कर दे। आत्मसंयम दिखाते हुए वह नम्रतापूर्वक उतना ही स्वीकार करे, जो गुरु द्वारा उसके लिए निर्धारित कर दिया जाय। प्रत्येक व्यक्ति को भगवान् की सेवा करने का प्रशिक्षण दिया जाना चाहिए किन्तु जब तक वह व्यकि्त आध्यात्मिक सेवा की विधियों में दक्ष न हो जाय उसे चाहिए कि वह हर वस्तु अपने गुरु को लाकर दे जो भगवत्पूजा की विधि को भलीभाँति जानता रहता है। जब गुरु देखता है कि शिष्य कृष्णभावनामृत में अग्रसर हो चुका है, तो वह शिष्य को भगवान् की प्रत्यक्ष पूजा करने में लगा देता है। प्रामाणिक गुरु किसी भी वस्तु का उपयोग अपनी इन्द्रियतृप्ति हेतु नहीं करता और अपने शिष्य को उतना ही भौतिक ऐश्वर्य सौंपता है जितने को वह भगवान् के चरणकमलों पर अॢपत कर सके। उदाहरणस्वरूप, जब कोई पिता अपने पुत्र को व्यापार तथा अन्य किसी भौतिक कार्य में प्रशिक्षित करना चाहता है, तो वह अपने पुत्र के हाथों में उतनी ही सश्पत्ति सौंपता है जितने को वह अपने पिता की परिश्रम से अॢजत कमाई को मूर्खतापूर्वक नष्ट न करके, बुद्धिमत्तापूर्वक लाभप्रद कार्य में लगा सके। इसी तरह प्रामाणिक गुरु अपने शिष्य को भगवान् की पूजा करना सिखाता है और अप्रौढ़ शिष्य को चाहिए कि वह हर वस्तु अपने गुरु के चरणकमलों में उसी तरह अॢपत कर दे जिस तरह कि कच्ची उम्र का बालक बैक में अपना निजी खाता नहीं रखता, प्रत्युत अपना जेबखर्च अपने पिता से प्राप्त करता है, जो उसे जिश्मेदार बनना सिखाता है। यदि कोई व्यक्ति अपने गुरु या कृष्ण के आदेश का उल्लंघन करके अपने आप को छलता है, तो वह अभक्त या विषयी बन जाता है और आध्यात्मिक पथ से नीचे गिर जाता है। इसीलिए गुरु की सेवा करने का प्रशिक्षण दिया जाना चाहिए जिससे व्यक्ति कृष्णभावनामृत में परिपक्व बन सके।  