**त्रेतामुखे महाभाग प्राणान्मे हृदयात्त्रयी ।** **विद्या प्रादुरभूत्तस्या अहमासं त्रिवृन्मख: ॥ १२॥** 

शब्दार्थ **** 

**त्रेता-मुखे—** **त्रेता युग के प्रारश्भ में** **; महा-भाग—** **हे परम भाग्यशाली** **; प्राणात्—** **प्राण के स्थान से** **; मे—** **मेरे** **; हृदयात्—** **हृदय से** **;** **त्रयी—** **तीन** **; विद्या—** **वैदिक ज्ञान** **; प्रादुरभूत्—** **प्रकट हुआ** **; तस्या:—** **उस ज्ञान से** **; अहम्—** **मैं** **; आसम्—** **प्रकट हुआ** **; त्रि-वृत्—** **तीन विभागों में** **; मख:—** **यज्ञ।** **.** 

**हे परम भाग्यशाली, त्रेता युग के प्रारश्भ में, प्राण के स्थान से, जो कि मेरा हृदय है, वैदिक** **ज्ञान तीन विभागों में प्रकट हुआ—ये हैं—ऋग, साम तथा यजु:। तत्पश्चात् उस ज्ञान से मैं तीन** **यज्ञों के रूप में प्रकट हुआ।** **तात्पर्य :** त्रेता युग में धर्मरूपी बैल का एक पाँव नष्ट हो जाता है और धर्म का पचहत्तर प्रतिशत ही तीन वेदों—ऋग, साम तथा यजु: वेदों के रूप में प्रकट होता है। तब भगवान् तीन वैदिक यज्ञों की विधि में प्रकट होते हैं। ये तीन विभाग इस प्रकार हैं। *होता* अग्नि में आहुति डालता है और ऋग्वेद का उच्चारण करता है, *उद्गाता* सामवेद का उच्चारण करता है और *अध्वर्यु,* जो कि यज्ञशाला की तैयारी करता है, वह यजुर्वेद का उच्चारण करता है। त्रेता युग में ऐसा यज्ञ ही आध्यात्मिक सिद्धि की प्रामाणिक विधि है। इस श्लोक में *प्राणात्* शब्द भगवान् के विश्व-रूप का द्योतक है। इस रूप का अधिक वर्णन अगले श्लोकों में हुआ है।  