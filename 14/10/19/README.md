**कोऽन्वर्थ: सुखयत्येनं कामो वा मृत्युरन्तिके ।** **आघातं नीयमानस्य वध्यस्येव न तुष्टिद: ॥ २०॥** 

**शब्दार्थ** 

**क:—** **कौन** **; नु—** **निश्चय ही** **; अर्थ:—** **भौतिक पदार्थ** **; सुखयति—** **सुख देता है** **; एनम्—** **पुरुष को** **; काम:—** **भौतिक वस्तुओं से** **मिलने वाली इन्द्रियतृप्ति** **; वा—** **अथवा** **; मृत्यु:—** **मृत्यु** **; अन्तिके—** **पास ही खड़ी** **; आघातम्—** **घटनास्थल तक** **; नीयमानस्य—** **ले** **जाये जाने वाले का** **; वध्यस्य—** **वध किये जाने वाले का** **; इव—** **स²श** **; न—** **तनिक भी नहीं** **; तुष्टि-द:—** **सन्तोष प्रदान करता है।** **.** 

**मृत्यु अच्छी नहीं लगती, और क्योंकि हर व्यकि्त फाँसी के स्थान पर ले जाये जाने वाले** **दण्डित व्यक्ति के समान है, तो फिर भौतिक वस्तुओं या उनसे प्राप्त तृप्ति से लोगों को कौन-सा** **संभव सुख मिल सकता है?** **तात्पर्य :** सारे विश्व में यह प्रथा है कि फाँसी देने से पहले व्यक्ति को अन्तिम सुस्वादु भोजन कराया जाता है। किन्तु ऐसे व्यकि्त के लिए ऐसा भोजन उसकी आसन्न मृत्यु को दुखद् स्मरण दिलाने वाला होता है अतएव वह उसका आनन्द नहीं उठा पाता। इसी प्रकार कोई भी विवेकवान् व्यक्ति भौतिक जीवन से सन्तुष्ट नहीं हो सकता, क्योंकि मृत्यु निकट ही खड़ी रहती है और वह किसी भी क्षण दबोच सकती है। यदि कोई व्यक्ति अपने रिहायशी कमरे में बैठा हो और पास ही एक कोने पर विषधर सर्प बैठा हो, तो भला कोई शान्तिपूर्वक किस तरह टेलीविजन देख सकता है या पुस्तक पढ़ सकता है, जबकि वह जानता है कि विषैले दन्त किसी क्षण भी उसके शरीर को डस सकते हैं? इसी तरह जब तक कोई न्यूनाधिक सनकी न हो, भला वह भौतिक जीवन के प्रति उत्साहपूर्ण या शान्त कैसे हो सकता है? मृत्यु की अपरिहार्यता के ज्ञान से मनुष्य को आध्यात्मिक जीवन के प्रति ²ढ़-संकल्प बनने के लिए प्रोत्साहित होना चाहिए।  