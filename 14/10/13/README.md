**आचार्योऽरणिराद्य: स्यादन्तेवास्युत्तरारणि: ।** **तत्सन्धानं प्रवचनं विद्यासन्धि: सुखावह: ॥ १२॥** 

**शब्दार्थ** 

**आचार्य:—** **गुरु** **; अरणि:—** **यज्ञ अग्नि जलाने में प्रयुक्त पवित्र काष्ठ** **; आद्य:—** **नीचे रखा** **; स्यात्—** **माना जाता है** **; अन्ते-वासी—** **शिष्य** **; उत्तर—** **सब से ऊपर** **; अरणि:—** **जलाने वाला काष्ठ** **; तत्-सन्धानम्—** **ऊपरी तथा निचले काष्ठ को जोडऩे वाली बीच की** **लकड़ी, (मंथन काष्ठ)** **; प्रवचनम्—** **आदेश** **; विद्या—** **दिव्य ज्ञान** **; सन्धि:—** **घर्षण से उत्पन्न अग्नि, जो पूरे काष्ठ में फैल जाती है** **;** **सुख—** **सुख** **; आवह:—** **लाकर।** **.** 

**गुरु की उपमा यज्ञ-अग्नि के निचले काष्ठ से, शिष्य की उपमा ऊपरी काष्ठ से तथा गुरु द्वारा** **दिये जाने वाले प्रवचनों की उपमा इन दोनों काष्ठों के बीच में रखी तीसरी लकड़ी (मंथन काष्ठ)** **से दी जा सकती है। गुरु द्वारा शिष्य को दिया गया दिव्य ज्ञान इनके संसर्ग से उत्पन्न होने वाली** **अग्नि के समान है, जो अज्ञान को जलाकर भस्म कर डालता है और गुरु तथा शिष्य दोनों को** **परम सुख प्रदान करता है।** **तात्पर्य :** जब अज्ञान का अंधकार जलाकर राख कर दिया जाता है, तो अज्ञान का घातक जीवन भी समूल नष्ट हो जाता है और तब मनुष्य पूरे ज्ञान से अपने सही स्वार्थ के लिए कर्म कर सकता है। इस श्लोक में *आद्य:* का अर्थ है ''आदिÓÓ और यह गुरु का सूचक है, जिसकी उपमा निचले काष्ठ से दी गई है। दिव्य ज्ञान अग्नि के समान गुरु से शिष्य तक फैलता है। जिस तरह दो काष्ठ-खण्डों के घर्षण से अग्नि उत्पन्न होती है, उसी तरह कृष्ण के प्रतिनिधि गुरु तथा निष्ठावान शिष्य के मध्य प्रामाणिक संसर्ग से ज्ञान की अग्नि उत्पन्न होती है। जब शिष्य गुरु के चरणकमलों की शरण ग्रहण करता है, तो वह अपने आदि आध्यात्मिक रूप का पूर्ण ज्ञान स्वयमेव प्राप्त कर लेता है।  