**कथं वर्तेत विहरेत्कैर्वा ज्ञायेत लक्षणै: ।** **ङ्क्षक भुञ्जीतोत विसृजेच्छयीतासीत याति वा ॥ ३६॥** **एतदच्युत मे ब्रूहि प्रश्नं प्रश्नविदां वर ।** **नित्यबद्धो नित्यमुक्त एक एवेति मे भ्रम: ॥ ३७॥** 

**शब्दार्थ** 

**कथम्—** **किस तरह** **; वर्तेत—** **स्थित है** **; विहरेत्—** **विहार करता है** **; कै:—** **किससे** **; वा—** **अथवा** **; ज्ञायेत—** **जाना जायेगा** **;** **लक्षणै:—** **लक्षणों से** **; किम्—** **क्या** **; भुञ्जीत—** **खायेगा** **; उत—** **तथा** **; विसृजेत्—** **मल त्याग करता है** **; शयीत—** **लेटेगा** **;** **आसीत—** **बैठेगा** **; याति—** **जाता है** **; वा—** **अथवा** **; एतत्—** **यह** **; अच्युत—** **हे अच्युत** **; मे—** **मुझको** **; ब्रूहि—** **बतलायें** **; प्रश्नम्—** **प्रश्न** **; प्रश्न-विदाम्—** **जो प्रश्नों का उत्तर देने में पटु हैं उनके** **; वर—** **हे श्रेष्ठ** **; नित्य-बद्ध:—** **नित्य बद्ध** **; नित्य-मुक्त:—** **नित्य मुक्त** **;** **एक:—** **अकेला** **; एव—** **निश्चय ही** **; इति—** **इस प्रकार** **; मे—** **मेरा** **; भ्रम:—** **सन्देह।** **.** 

**हे अच्युत भगवान्, एक ही जीव कभी तो नित्य बद्ध कहा जाता है, तो कभी नित्य मुक्त।** **इसलिए जीव की वास्तविक स्थिति मेरी समझ में नहीं आ रही। हे प्रभु, आप दार्शनिक प्रश्नों का** **उत्तर देने वालों में सर्वोपरि हैं। कृपा करके मुझे वे लक्षण समझाएँ, जिनसे यह बतलाया जा सके** **कि नित्य बद्ध तथा नित्य मुक्त जीव में क्या अन्तर है। वे किन विधियों से स्थित रहते हैं, जीवन** **का भोग करते हैं, खाते हैं, मल त्याग करते हैं, लेटते हैं, बैठते हैं या इधर-उधर जाते हैं?** **तात्पर्य :** पिछले श्लोकों में भगवान् कृष्ण ने उद्धव को यह बतलाया कि नित्य मुक्तात्मा प्रकृति के तीन गुणों से परे है। चूँकि मुक्तात्मा को सतोगुण से भी परे माना जाता है, तो फिर उसे पहचाना कैसे जाय? प्रकृति के गुणों से जो मनुष्य का भौतिक शरीर उत्पन्न करते हैं, झूठी पहचान करने पर मनुष्य माया से बद्ध हो जाता है। दूसरी ओर गुणों को पार कर जाने पर मनुष्य मुक्त हो जाता है। किन्तु खाने, मल-विसर्जन करने, आराम करने, बैठने, सोने जैसे सामान्य कार्यों में मुक्तात्मा तथा बद्ध आत्मा एक जैसे लगते हैं। इसीलिए उद्धव प्रश्न कर रहे हैं, ''मैं किन लक्षणों से यह पहचान सकता हूँ कि कोई जीव बिना अहंकार के ऐसे बाह्य कर्म कर रहा है और किन लक्षणों से यह पहचान सकता हूँ कि कोई माया के बन्धन में रहकर कार्य कर रहा है? यह कठिन है, क्योंकि मुक्तात्मा तथा बद्धात्मा के सामान्य शारीरिक कार्य एक-जैसे लगते हैं।ÓÓ कृष्ण को अपना निजी आध्यात्मिक गुरु मानकर उद्धव उनके पास गये हैं और यह जानना चाहते हैं कि भौतिक तथा आध्याति्मक जीवन के अन्तर को कैसे समझा जाय। चूँकि जीव को कभी कभी नित्य बद्ध कहा जाता है, तो फिर उसे नित्य मुक्त अथवा नित्य मुक्त को नित्य बद्ध कैसे कहा जा सकता है? यह विरोधाभास है, जिसे भगवान् स्पष्ट करेंगे। *इस प्रकार श्रीमद्भागवत के ग्यारहवें स्कन्ध के अन्तर्गत ''सकाम कर्म की प्रकृतिÓÓ नामक दसवें* *अध्याय के श्रील भक्तिवेदान्त स्वामी प्रभुपाद के विनीत सेवकों द्वारा विरचित तात्पर्य पूर्ण हुए।* 