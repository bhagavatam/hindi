**तत्रापि कर्मणां कर्तुरस्वातन्त्र्यं च लक्ष्यते ।** **भोक्तुश्च दु:खसुखयो: को न्वर्थो विवशं भजेत् ॥ १७॥** 

**शब्दार्थ** 

**तत्र—** **सुख प्राप्त करने की क्षमता के मामले में** **; अपि—** **इससे भी आगे** **; कर्मणाम्—** **सकाम कर्मों के** **; कर्तु:—** **कर्ता के** **;** **अस्वातन्त्र्यम्—** **स्वतंत्रता का अभाव** **; च—** **भी** **; लक्ष्यते—** **स्पष्ट दिखाता है** **; भोक्तु:—** **भोक्ता का** **; च—** **भी** **; दु:ख-सुखयो:—** **दुख** **तथा सुख** **; क:—** **क्या** **; नु—** **निस्सन्देह** **; अर्थ:—** **महत्त्व** **; विवशम्—** **असंयमी के लिए** **; भजेत्—** **प्राप्त किया जा सकता है।** **.** 

**यद्यपि सकाम कर्म करने वाला शाश्वत सुख की इच्छा करता है, किन्तु यह स्पष्ट देखने में** **आता है कि भौतिकतावादी कर्मीजन प्राय: दुखी रहते हैं और कभी-कभी ही तुष्ट होते हैं। इस** **तरह यह सिद्ध होता है कि वे न तो स्वतंत्र होते हैं, न ही अपना भाग्य उनके नियंत्रण में होता है।** **जब कोई व्यक्ति सदा ही दूसरे के नियंत्रण में रह रहा हो, तो फिर वह अपने सकाम कर्मों से** **किसी महत्वपूर्ण परिणाम की आशा कैसे रख सकता है?** **तात्पर्य :** यद्यपि भौतिकतावादी लोग कृष्णभावनामृत का बहिष्कार करके क्षणिक इन्द्रियतृपि्त के पीछे लगे रहते हैं, किन्तु यह इन्द्रियतृप्ति भी प्राय: उनकी पहुँच के बाहर होती है। यदि कोई व्यक्ति अपने भाग्य को वश में कर पाता, तो फिर वह अपने लिए समस्याएँ क्यों उत्पन्न करता? कोई भी बुद्धिमान व्यक्ति अपने या अपने प्रियजनों पर मृत्यु, बुढ़ापा या रोग क्यों लादेगा? मनुष्य को यह मानना होगा कि ये अवांछित कष्ट किसी उच्च शकि्त द्वारा उस पर लादे जा रहे हैं। चूँकि हम स्पष्टतया सर्वोच्च सत्ता के अधीन हैं, इसलिए ऐसा नास्तिकतावादी दर्शन, जो मनुष्य को केवल सकाम कर्म करने और सुखी जीवन लाने का उपदेश देता हो, नितान्त अपूर्ण है। सुख-दुख तो काल के प्रभाव से उत्पन्न हैं। जब कोई षी गर्भवती होती है, तो उसका पति, उसके सश्बन्धी तथा इष्टमित्र उत्सुकतापूर्वक शिशु-जन्म की प्रतीक्षा करते हैं। समय बीतने पर जब शिशु जन्मता है, तो सबों को परम सुख होता है। किन्तु ज्यों ज्यों बालक वृद्ध होता है और अन्त में जब वह मरता है, तो वही कालक्रम कष्ट का कारण बन जाता है। अज्ञानी व्यक्ति व्यर्थ ही उन वैज्ञानिकों की सहायता के लिए मुँह ताकते हैं, जो मृत्यु को रोकने के लिए अपनी प्रयोगशालाओं में बड़ी तेजी से तथा निरर्थक ही कार्य करते हैं। आधुनिककाल में जीवन की असुविधाओं को दूर करने के लिए अविष्कार किये गये हैं, किन्तु इनसे विश्व-भर के करोड़ों लोगों को असहनीय असुविधा ही हुई है। केवल महामूर्ख व्यक्ति ही यह प्रस्ताव करेगा कि परम नियन्ता कोई नहीं है और मनुष्य कुशल भौतिक कार्यों के द्वारा अनुकूल फल पा सकता है। अन्ततोगत्वा सारे कार्यकलाप व्यर्थ हैं, क्योंकि उनकी चरम परिणति संहार होती है। यदि मोटर-कार चलाने वालों के पास सीमित नियंत्रण रहे, तो स्थिति और भी गश्भीर होती है, क्योंकि इससे दुर्घटना होनी अनिवार्य है। इसी तरह यद्यपि हम शरीर को सुख की ओर ले जाना चाहते हैं, किन्तु शारीरिक आवश्यकताओं पर हमारा कोई नियंत्रण नहीं होता, अतएव दुर्घटना अवश्यश्भावी है। जैसाकि *भगवद्गीता* (९.३) में कहा गया है— *अश्रद्दधाना: पुरुषा धर्मस्यास्य परन्तप।* *अप्राप्य मां निवर्तन्ते मृत्युसंसारवत्र्मनि॥* ''हे परन्तप! जो लोग भक्ति में श्रद्धा नहीं रखते वे मुझे प्राप्त नहीं कर पाते। अत: वे इस भौतिक जगत में जन्म-मृत्यु के मार्ग पर वापस आते रहते हैं।ÓÓ यदि कोई भगवान् कृष्ण का भक्त नहीं है, तो उसके कर्मों का अन्तिम परिणाम 'मृत्यु-संसारÓ मात्र है अर्थात् बारश्बार जन्म तथा मृत्यु।  