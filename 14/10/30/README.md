**यावदस्यास्वतन्त्रत्वं तावदीश्वरतो भयम् ।** **य एतत्समुपासीरंस्ते मुह्यन्ति शुचाॢपता: ॥ ३३॥** 

**शब्दार्थ** 

**यावत्—** **जब तक** **; अस्य—** **जीव का** **; अस्वतन्त्रत्वम्—** **प्रकृति के गुणों पर निर्भरता से स्वतंत्र नहीं है** **; तावत्—** **तब होगा** **;** **ईश्वरत:—** **परम नियन्ता से** **; भयम्—** **डर** **; ये—** **जो** **; एतत्—** **इस जीवन धारणा को** **; समुपासीरन्—** **उपासना करते हुए** **; ते—** **वे** **;** **मुह्यन्ति—** **मोहग्रस्त रहते हैं** **; शुचा—** **शोक में** **; अॢपता:—** **सदैव लीन।** **.** 

**जो बद्धजीव प्रकृति के गुणों के अधीन होकर सकाम कर्मों पर निर्भर रहता है, वह मुझ** **भगवान् से डरता रहता है, क्योंकि मैं उसके सकाम कर्मों के फल को लागू करता हूँ। जो लोग** **प्रकृति के गुणों की विविधता को यथार्थ मानकर भौतिकवादी जीवन की अवधारणा स्वीकार** **करते हैं, वे भौतिक-भोग में अपने को लगाते हैं, फलस्वरूप वे सदैव शोक तथा दुख में डूबे** **रहते हैं।** **तात्पर्य :** जीव मोह या माया के पाश में बँधा है। वह, यद्यपि यह समझ सकता है कि वह परम शक्ति के आश्रित है, वह परमेश्वर की सेवा नहीं करना चाहता। इस तरह वह जीवन से ही भयभीत हो उठता है। भौतिक इन्द्रियतृप्ति की इच्छा करते हुए जीव कंसासुर की तरह सदैव अपनी भौतिक व्यवस्था के नष्ट होने से डरता है। इस तरह भौतिक प्रकृति के स्वाद-गंध में लिप्त रहकर वह धीरे- धीरे अविवेकी जीवन के भीतर घँस जाता है। माया की दो शक्तियाँ हैं—पहली जीव को प्रच्छन्न करती है और दूसरी उसे नारकीय जीवन में गिरा देती है। माया से प्रच्छन्न होने पर मनुष्य विवेक-शक्ति खो बैठता है और तब माया उस मूर्ख को अज्ञान के अंधकार में डाल देती है। जब मनुष्य झूठे ही अपने को भगवान् कृष्ण से स्वतंत्र मान बैठता है, तो वह भौतिक इन्द्रियतृप्ति की भोगेच्छा से नाशवान् भौतिक वस्तुओं का उपासक बन जाता है और ज्यों ज्यों वह बड़ा होता जाता है, त्यों त्यों उसका जीवन भय और चिन्ता से भर जाता है। बद्धजीव अपने जीवन को अपने वश में मानता है, किन्तु उसके पास कोई नियामक शकि्त न होने से उसकी दशा इसके विपरीत हो जाती है और यह तनिक भी अच्छी नहीं लगती। ज्यों ज्यों काल द्वारा उसकी सारी सश्पत्ति छीन ली जाती है, वह शोकाकुल हो उठता है। कुल मिलाकर भौतिक जीवन सचमुच गॢहत है। केवल गहन मोह के कारण हम इसे सन्तोषजनक मान लेते हैं।  