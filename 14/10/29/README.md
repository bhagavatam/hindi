**यावत्स्याद्गुणवैषश्यं तावन्नानात्वमात्मन: ।** **नानात्वमात्मनो यावत्पारतन्त्र्यं तदैव हि ॥ ३२॥** 

**शब्दार्थ** 

**यावत्—** **जब तक** **; स्यात्—** **है** **; गुण—** **प्रकृति के गुणों का** **; वैषश्यम्—** **पृथक् अस्तित्व** **; तावत्—** **तब तक रहेगा** **; नानात्वम्—** **विविधता** **; आत्मन:—** **आत्मा की** **; नानात्वम्—** **विविधता** **; आत्मन:—** **आत्मा की** **; यावत्—** **जब तक हैं** **; पारतन्त्र्यम्—** **पराधीनता** **;** **तदा—** **तब होंगे** **; एव—** **निश्चय ही** **; हि—** **निस्सन्देह।** **.** 

**जब तक जीव यह सोचता है कि प्रकृति के गुणों का अलग अलग अस्तित्व है, तब तक वह** **अनेक रूपों में जन्म लेने के लिए बाध्य होगा और वह अनेक प्रकार के भौतिक जीवन का** **अनुभव करेगा। इसलिए जीव प्रकृति के गुणों के अधीन सकाम कर्मों पर पूरी तरह आश्रित** **रहता है।** **तात्पर्य :** *गुण-वैषश्यम्* शब्द भगवान् कृष्ण के विस्मरण का सूचक है, जिसके कारण मनुष्य विभिन्न भौतिक विविधताओं को पृथक् सत्ता के रूप में देखता है। जीव इन भौतिक विविधताओं के प्रति आकृष्ट होने तथा उनमें श्रद्धा रखने के कारण इन विविधताओं को विभिन्न भौतिक शरीरों में यथा देवता, शूकर, व्यापारी, कीट इत्यादि में अनुभव करने के लिए बाध्य हो जाता है। कर्ममीमांसा दार्शनिकों के अनुसार ऐसा कोई दिव्य जीव नहीं, जो सारे जगत का मूलाधार हो। वे भौतिक विविधता को अन्तिम सत्य मानते हैं। किन्तु हर वस्तु के वास्तविक आधार, तो भगवान् कृष्ण हैं। हर वस्तु उनमें है और वे हर वस्तु में हैं। भगवान् का शुद्ध भक्त कृष्ण को सर्वत्र देखता है और प्रकृति के विविध गुणों को भगवान् कृष्ण की शक्ति के रूप में मानता है। जो कृष्ण को नहीं देखता, वह निश्चय ही विविधता को परम सत्य के रूप में देखेगा। ऐसी ²ष्टि माया कहलाती है और वह पशु-²ष्टि के समान है। *पारतन्त्रयम्* का अर्थ है कि मनुष्य तब तक सकाम कर्मों के जाल में जकड़ा रहेगा, जब तक वह अपनी उथली विभाजक ²ष्टि को छोड़ नहीं देता।  