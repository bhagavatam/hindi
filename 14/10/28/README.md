**गुणा: सृजन्ति कर्माणि गुणोऽनुसृजते गुणान् ।** **जीवस्तु गुणसंयुक्तो भु–े कर्मफलान्यसौ ॥ ३१॥** 

**शब्दार्थ** 

**गुणा:—** **भौतिक इन्द्रियाँ** **; सृजन्ति—** **उत्पन्न करती हैं** **; कर्माणि—** **शुभ तथा अशुभ कर्मों को** **; गुण:—** **प्रकृति के तीन गुण** **;** **अनुसृजते—** **गति प्रदान करते हैं** **; गुणान्—** **भौतिक इन्द्रियों को** **; जीव:—** **सूक्ष्म जीव** **; तु—** **निस्सन्देह** **; गुण—** **भौतिक इन्द्रिय** **अथवा गुण** **; संयुक्त:—** **संलग्न** **; भु–े—** **अनुभव करता है** **; कर्म—** **कर्मों के** **; फलानि—** **विविध परिणाम** **; असौ—** **वह आत्मा।** **.** 

**भौतिक इन्द्रियाँ पवित्र या पापमय कर्म उत्पन्न करती हैं और प्रकृति के गुण भौतिक इन्द्रियों** **को गति प्रदान करते हैं। जीव इन भौतिक इन्द्रियों तथा प्रकृति के गुणों में पूरी तरह संलग्न** **रहकर सकाम कर्म के विविध फलों का अनुभव करता है।** **तात्पर्य :** पिछले श्लोकों में बतलाया गया है कि सकाम कर्मों के वशीभूत होने से जीव को नरक में धकेल दिया जाता है। इस श्लोक में सकाम कर्मों पर जीव की अधीनता की वास्तविक प्रकृति का वर्णन हुआ है। यह देखा जा सकता है कि मनुष्य के कर्म भौतिक इन्द्रियों द्वारा सश्पन्न किये जाते हैं और जीव ऐसे कर्मों से केवल अवगत ही रहता है। चाहे वह देवताओं की पूजा करता हो, यौन का भोग करता हो या कृषी अथवा बौद्धिक कार्य करता हो, प्रत्येक दशा में भौतिक इन्द्रियाँ ही कार्य करती हैं। कोई यह तर्क कर सकता है कि आत्मा इन्द्रियों के कार्यों का शुभारश्भ करता है, अतएव वही अनन्तिम कर्ता है, किन्तु ऐसे मिथ्या अहंवाद का निराकरण *गुणा: सृजन्ति कर्माणि गुणोऽनुसृजते* *गुणान्* —इस कथन से हो जाता है। प्रकृति के तीन गुण—सतो, रजो तथा तमोगुण—भौतिक इन्द्रियों के कार्यों को उत्तेजित करते हैं और जीव किसी एक गुण के वशीभूत होकर अपने कर्म के अच्छे या बुरे फल को केवल अनुभव करता है। इससे स्वेच्छा का निषेध नहीं होता, क्योंकि जीव विभिन्न गुणों से संगति करना चाहता है। खाने, बोलने, संभोग करने इत्यादि से जीव प्रकृति के विविध गुणों से संगति करता है और विशिष्ट मनोवृत्ति विकसित करता है। किन्तु इन सबों में प्रकृति के गुण कर्म करते हैं, न कि जीव। इस श्लोक का *असौ* शब्द इंगित करता है कि जीव मिथ्या ही प्रकृति द्वारा सश्पन्न कार्य के लिए अपने को कर्ता मानता है। *भगवद्गीता* (३.२७) में कहा गया है— *प्रकृते: क्रियमाणानि गुणै कर्माणि सर्वश:।* *अहंकारविमूढात्मा कर्ताहमिति मन्यते॥* ''जीवात्मा अहंकार के प्रभाव से मोहग्रस्त होकर अपने आपको समस्त कार्यों का कर्ता मान बैठता है, जबकि वास्तव में वे प्रकृति के तीनों गुणों द्वारा सश्पन्न किये जाते हैं।ÓÓ जीवन के इस मिथ्या अहंकार को त्याग करके तथा भगवद्भक्ति को ग्रहण करके ही बद्धजीव को मुक्त बनाया जा सकता है, जिससे जीव अर्थात् भगवान् की तटस्था शक्ति, उनकी बहिरंगा शक्ति अर्थात् माया के विक्षोभकारी प्रभाव से बच जाता है। भगवद्भक्ति में मुक्त जीव अपने वास्तविक सच्चिदानन्द स्वरूप का अनुभव करता है। अच्छा फल पाने के लिए कर्म करना स्वाभाविक है। किन्तु सर्वोत्तम फल उसे प्राप्त हो सकता है, जो भगवान् के दास रूप में अपने स्वाभाविक पद में पुन: स्थापित होने की इच्छा से भक्ति करता है। इस तरह किसी विशेष फल के लिए अपने ही कर्मों का दुष्प्रयोग करने की प्रवृत्ति को शुद्ध बनाया जा सकता है। तब प्रकृति के गुण तथा भौतिक इन्द्रियाँ जीव को माया में नहीं लगा सकेंगी। जीव स्वभाव से आनन्दमय है और जब उसका मोह समाप्त हो जाता है, तो सारे कष्टों का अन्त हो जाता है। तब मुक्त आत्मा वैकुण्ठ में रहने के लिए उपयुक्त होता है।  