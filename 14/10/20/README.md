**श्रुतं च ²ष्टवद्दुष्टं स्पर्धासूयात्ययव्ययै: ।** **बह्वन्तरायकामत्वात्कृषिवच्चापि निष्फलम् ॥ २१॥** 

**शब्दार्थ** 

**श्रुतम्—** **सुना हुआ भौतिक सुख** **; च—** **भी** **; ²ष्ट-वत्—** **मानो पहले से देखा हुआ हो** **; दुष्टम्—** **कलुषित** **; स्पर्धा—** **ईष्र्या से** **;** **असूया—** **द्वेष से** **; अत्यय—** **मृत्यु से** **; व्ययै:—** **क्षय द्वारा** **; बहु—** **अनेक** **; अन्तराय—** **व्यवधान** **; कामत्वात्—** **सुख को स्वीकार** **करने से** **; कृषि-वत्—** **खेती की तरह** **; च—** **भी** **; अपि—** **ही** **; निष्फलम्—** **फलरहित।** **.** 

**वह भौतिक सुख, जिसके बारे में हम सुनते रहते हैं, (यथा दैवी सुख-भोग के लिए** **स्वर्गलोक की प्राप्ति), हमारे द्वारा अनुभूत भौतिक सुख के ही समान है। ये दोनों ही ईष्र्या, द्वेष,** **क्षय तथा मृत्यु से दूषित रहते हैं। इसलिए जिस तरह फसल के रोग, कीट या सूखा जैसी** **समस्याएँ उत्पन्न होने पर फसलें उगाना व्यर्थ हो जाता है, उसी तरह पृथ्वी पर या स्वर्गलोक में** **भौतिक सुख प्राप्त करने का प्रयास अनेक व्यवधानों के कारण निष्फल हो जाता है।** **तात्पर्य :** श्रील भक्तिसिद्धान्त सरस्वती ठाकुर ने इस श्लोक की टीका इस प्रकार की है— ''सामान्य रूप से, यदि कोई विशेष व्यवधान न पड़े, तो कृषि विषयक प्रयत्न सफल होते हैं। किन्तु यदि बीज में कोई दोष हो या फिर भूमि अधिक खारी या बंजर हो या कि सूखा, प्लेग, मौसम के प्रतिकूल अधिक वर्षा या अधिक गर्मी पड़े या फिर पशु, पक्षी या कीड़े उत्पात मचायें तो कृषि-कर्म से वांछित फसल प्राप्त नहीं होगी। इसी तरह जो लोग भौतिक जगत का विश्लेषण करने में दक्ष होते हैं, वे देखते हैं कि वेदों में, जो स्वर्ग की स्थितियाँ बतलायी गयी हैं, वे पृथ्वी के जीवन से भिन्न नहीं हैं। बद्धजीवों में परस्पर मेल-मिलाप से ईष्र्या-द्वेष उत्पन्न होना अनिवार्य है, जब कोई व्यक्ति ऊँचा उठ जाता है और दूसरा नीचे रह जाता है। समय के साथ ये पद उलट जाते हैं, इसलिए स्वर्गलोक में भी ङ्क्षहसा, झगड़े तथा षड्यंत्र होने से उपद्रव मचा रहता है। वस्तुत: स्वर्गलोक तक पहुँचने के प्रयास अपने आप में समस्याओं तथा उत्पातों से पूर्ण हैं। इसलिए यह समझ लेना होगा कि वैकुण्ठ, जो कि ईश्वर का धाम है, इस जगत द्वारा लागू होने वाले प्रकृति के कानूनों की सीमाओं तथा झगड़ों से परे है। यदि कोई यह गलत ही सोचे कि वैकुण्ठ में भी ये सारी अपूर्णताएँ पाई जाती हैं, तो वह भौतिक कल्मष से कलुषित हो जायेगा।ÓÓ  