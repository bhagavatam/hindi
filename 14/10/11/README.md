**योऽसौ गुणैॢवरचितो देहोऽयं पुरुषस्य हि ।** **संसारस्तन्निबन्धोऽयं पुंसो विद्या च्छिदात्मन: ॥ १०॥** 

**शब्दार्थ** 

**य:—** **जो** **; असौ—** **वह (सूक्ष्म शरीर)** **; गुणै:—** **भौतिक गुणों द्वारा** **; विरचित:—** **निॢमत** **; देह:—** **शरीर** **; अयम्—** **यह (स्थूल** **शरीर)** **; पुरुषस्य—** **भगवान् का** **; हि—** **निश्चय ही** **; संसार:—** **जगत** **; तत्-निबन्ध:—** **उससे बँधा हुआ** **; अयम्—** **यह** **; पुंस:—** **जीव** **का** **; विद्या—** **ज्ञान** **; छित्—** **छिन्न करने वाला** **; आत्मन:—** **आत्मा का।** **.** 

**सूक्ष्म तथा स्थूल शरीरों की उत्पत्ति प्रकृति के गुणों से होती है, जो भगवान् की शक्ति से** **विस्तार पाते हैं। जब जीव झूठे ही स्थूल तथा सूक्ष्म शरीरों के गुणों को अपने ही असली स्वभाव** **के रूप में मान लेता है, तो संसार का जन्म होता है। किन्तु यह मोहमयी अवस्था असली ज्ञान** **द्वारा नष्ट की जा सकती है।** **तात्पर्य :** जहाँ तक ईंधन तथा अग्नि की उपमा शरीर तथा आत्मा से दिये जाने की बात है, यह तर्क किया जा सकता है कि कुछ हद तक अग्नि ईंधन पर निर्भर करती है और वह उसके बिना नहीं रह सकती। चूँकि हमें अग्नि के अस्तित्व का अनुभव ईंधन से पृथक् रूप में नहीं है, तो भी यह प्रश्न किया जा सकता है कि यह किस तरह सश्भव है कि जीव शरीर से पृथक् रहे, उससे प्रच्छन्न होकर अन्त में पृथक् हो जाय। जीव के स्वभाव को भगवान् की *विद्या* द्वारा ही समझा जा सकता है। *विद्या*  अर्थात् असली ज्ञान से भौतिक जगत को खण्ड खण्ड किया जा सकता है और इसी जीवन में आध्यात्मिक सत्य का अनुभव हो सकता है। श्रील विश्वनाथ चक्रवर्ती ठाकुर के अनुसार, हमारा अस्तित्व कृत्रिम रूप से आरोपित है। भगवान् की अचिन्त्य अविद्या द्वारा स्थूल तथा सूक्ष्म शरीरों के गुण जीव पर मनोवैज्ञानिक रूप से लादे जाते हैं और शरीर के साथ गलत पहचान करने से जीव अनेक मोहयुक्त कर्म करने लगता है। जैसाकि पिछले अध्याय में बतलाया गया है, वर्तमान शरीर वृक्ष तुल्य है, जो अगले शरीर के कर्म-बीज उत्पन्न करता है। किन्तु इस अज्ञान के चक्र को दिव्य ज्ञान के द्वारा खण्ड खण्ड किया जा सकता है, जैसाकि भगवान् ने बतलाया है। दुर्भाग्य से बद्धजीव, भगवान् से शत्रुतावश, उनके द्वारा बतलाये पूर्ण ज्ञान को ग्रहण नहीं करते। बजाय इसके वे स्थूल तथा सूक्ष्म मोह में पड़े रहते हैं। किन्तु यदि जीव भगवान् के ज्ञान को मान ले, तो उसकी सारी स्थिति सुधर सकती है और वह भगवान् के साथ सीधे संपर्क द्वारा पूर्ण ज्ञान का सच्चिदानन्द स्वरूप जीवन प्राप्त कर सकता है।  