**सुप्तस्य विषयालोको ध्यायतो वा मनोरथ: ।** **नानात्मकत्वाद्विफलस्तथा भेदात्मधीर्गुणै: ॥ ३॥** 

**शब्दार्थ** 

**सुप्तस्य—** **सोने वाले के** **; विषय—** **इन्द्रियतृप्ति** **; आलोक:—** **देखना** **; ध्यायत:—** **ध्यान करने वाले का** **; वा—** **अथवा** **; मन:-** **रथ:—** **मात्र मनगढंत** **; नाना—** **तमाम तरह के** **; आत्मकत्वात्—** **स्वभाव होने के कारण** **; विफल:—** **असली सिद्धि से विहीन** **;** **तथा—** **उसी तरह** **; भेद-आत्म—** **भिन्न रूप से बने हुए में** **; धी:—** **बुद्धि** **; गुणै:—** **भौतिक इन्द्रियों द्वारा।** **.** 

**सोया हुआ व्यक्ति स्वप्न में इन्द्रियतृप्ति की अनेक वस्तुएँ देख सकता है, किन्तु ऐसी** **आनन्ददायक वस्तुएँ मनगढंत होने के कारण अन्तत: व्यर्थ होती हैं। इसी तरह, जो जीव अपनी** **आध्यात्मिक पहचान के प्रति सोया हुआ रहता है, वह भी अनेक इन्द्रिय-विषयों को देखता है,** **किन्तु क्षणिक तृप्ति देने वाली ये असंलय वस्तुएँ भगवान् की माया द्वारा निॢमत होती हैं, तथा** **इनका स्थायी अस्तित्व नहीं होता। जो व्यक्ति इन्द्रियों से प्रेरित होकर इनका ध्यान करता है, वह** **अपनी बुद्धि को व्यर्थ के कार्य में लगाता है।** **तात्पर्य :** चूँकि भौतिक कर्म का फल क्षणिक होता है, अतएव इसका कोई अर्थ नहीं होता कि मनुष्य उसे प्राप्त करता है या नहीं—अन्तिम परिणाम एक-सा होता है। भौतिकतावादी कर्म कभी भी जीवन की सर्वोच्च सिद्धि—कृष्णभावनामृत प्रदान नहीं कर सकते। इन्द्रियों से प्रेरित होकर भौतिक बुद्धि इन्द्रियतृप्ति की प्रबल कामना करती है। जैसाकि यहाँ पर कहा गया है ( *भेदात्म-धी:* ) ऐसी बुद्धि मनुष्य को उसके असली स्वार्थ से विलग करने वाली है। इस तरह भौतिक रूप से अनुकूल तथा प्रतिकूल कर्मों में लीन रहकर बुद्धि भौतिक उन्नयन की असंलय कोटियों के पीछे लगने से विभक्त हो जाती है। ऐसी विभक्त बुद्धि अशक्त होती है और वह परम सत्य भगवान् श्रीकृष्ण को नहीं समझ सकती। किन्तु भगवद्भक्त अपनी बुद्धि को एक ही विन्दु—भगवान् कृष्ण—पर स्थिर करते हैं। वे भगवान् के ही रूप, गुण, लीलाओं तथा भक्तों का ध्यान करते हैं, जिससे उनकी बुद्धि परब्रह्म से कभी विलग नहीं हो पाती। *भगवद्गीता* (२.४१) में कहा गया है— *व्यवसायात्मिका बुद्धिरेकेह कुरुनन्दन।* *बहुशाखा ह्यनन्ताश्च बुद्धयोऽव्यवसायिनाम्॥* ''जो इस मार्ग पर चलते हैं, वे प्रयोजन में ²ढ़ रहते हैं और उनका लक्ष्य भी एक होता है। हे कुरुनन्दन, जो ²ढ़-प्रतिज्ञ नहीं हैं उनकी बुद्धि अनेक शाखाओं में विभक्त रहती है।ÓÓ यदि कोई कृष्णभावनाभावित नहीं है, तो वह अपनी नित्य स्थिति को समझे बिना व्यर्थ स्वप्न देखता है। भौतिक बुद्धि सुख प्राप्त करने के विचित्र साधन ढूँढ़ लेती है, इसलिए मनुष्य इन्द्रियतृप्ति के एक व्यर्थ कार्यक्रम से दूसरे में कूदता रहता है और यह भूल जाता है कि सारी भौतिक वस्तुएँ नश्वर हैं और ये लुप्त हो जायेंगी। इस तरह उसकी बुद्धि भौतिक काम तथा लोभ से संदूषित हो जाती है और संदूषित बुद्धि कभी किसी को जीवन के असली लक्ष्य तक नहीं ले जा पाती। मनुष्य को शुद्ध बुद्धि वाले प्रामाणिक गुरु से उपदेश ग्रहण करना चाहिए, तभी वह जीवन की सर्वोच्च सिद्धि— कृष्णभावनामृत—को प्राप्त होगा।  