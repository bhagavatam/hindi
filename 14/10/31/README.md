**काल आत्मागमो लोक: स्वभावो धर्म एव च ।** **इति मां बहुधा प्राहुर्गुणव्यतिकरे सति ॥ ३४॥** 

**शब्दार्थ** 

**काल:—** **काल, समय** **; आत्मा—** **आत्मा** **; आगम:—** **वैदिक ज्ञान** **; लोक:—** **ब्रह्माण्ड** **; स्वभाव:—** **विभिन्न जीवों की विभिन्न** **प्रकृतियाँ** **; धर्म:—** **धाॢमक सिद्धान्त** **; एव—** **निश्चय ही** **; च—** **भी** **; इति—** **इस प्रकार** **; माम्—** **मुझको** **; बहुधा—** **कई प्रकार से** **;** **प्राहु:—** **पुकारते हैं** **; गुण—** **प्रकृति के गुणों के** **; व्यतिकरे—** **क्षोभ** **; सति—** **जब होता है।** **.** 

**जब प्रकृति के गुणों में उद्वेलन तथा अन्योन्य क्रिया होती है, तो जीव मेरा वर्णन** **सर्वशक्तिमान काल, आत्मा, वैदिक ज्ञान, ब्रह्माण्ड, स्वयं अपना स्वभाव, धाॢमक उत्सव आदि** **अनेक प्रकारों से करते हैं।** **तात्पर्य :** मनुष्य को भगवान् की शक्ति का अनुभव यह देखकर हो सकता है कि किस तरह विभिन्न योनियाँ—देवता, मनुष्य, पशु, मछली, पक्षी, कीट, पौधे इत्यादि—अपने स्वभाव तथा कार्यकलाप विकसित करती हैं। प्रत्येक योनि इनि्द्रयतृप्ति की विशिष्ट प्रक्रिया को पूरा करती है और यह कार्य उस योनि का *धर्म* कहलाता है। भगवान् का ज्ञान न होने से, सामान्य लोग उपर्युक्त अभिव्यक्तियों में भगवान् की शक्ति का दर्शन करते हैं। श्रील मध्वाचार्य ने *तन्त्र भागवत* से निश्नलिखित जानकारी उद्धृत की है—भगवान् *काल* कहलाते हैं, क्योंकि वे समस्त भौतिक गुणों के चलाने वाले तथा नियंत्रक हैं। पूर्ण होने से वे *आत्मा* कहलाते हैं। वे समस्त ज्ञान के साक्षात् रूप हैं। *स्वभाव* शब्द सूचित करता है कि भगवान् अपने भाग्य पर पूरा नियंत्रण रखते हैं। हर वस्तु के धारण करने वाला होने के कारण वे *धर्म* कहलाते हैं। मुक्त पद पर होने वाला व्यक्ति भगवान् की पूजा करके असीम आनन्द प्राप्त कर सकता है, किन्तु जो भगवान् से अनजान है, वह अन्य वस्तुओं की कल्पना करके उनका अर्थ ढूँढऩे का प्रयास करता है। यदि कोई ²ढ़तापूर्वक यह कल्पना करता है कि कोई भी वस्तु भगवान् से स्वतंत्र है, तो वह भगवान् की माया के जाल में फँसा रहेगा। भौतिक वस्तुओं के विनाश को अवश्यश्भावी देखते हुए, मनुष्य अज्ञान के अंधकार में निरन्तर शोकमग्न रहता है। ऐसे अंधकार में सुख का प्रश्न भी नहीं उठता, इसलिए किसी को यह कभी नहीं सोचना चाहिए कि कोई वस्तु भगवान् से स्वतंत्र है। ज्योंही किसी ने किसी वस्तु को ईश्वर से स्वतंत्र माना कि वह भगवान् के मोहजाल में जकड़ा जाता है, जिसे *माया* कहते हैं। मनुष्य को मुक्त हो जाने पर भी विनीत एवं भगवान् का आज्ञाकारी बने रहना चाहिए। इस तरह उसे परम आध्यात्मिक सुख प्राप्त होगा।  

**श्रीउद्धव उवाच** 