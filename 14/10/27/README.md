**लोकानां लोकपालानां मद्भयं कल्पजीविनाम् ।** **ब्रह्मणोऽपि भयं मत्तो द्विपरार्धपरायुष: ॥ ३०॥** 

**शब्दार्थ** 

**लोकानाम्—** **समस्त लोकों में** **; लोक-पालानाम्—** **तथा समस्त लोक-नायकों यथा देवताओं के लिए** **; मत्—** **मेरा** **; भयम्—** **भय** **रहता है** **; कल्प-जीविनाम्—** **एक कल्प अर्थात् ब्रह्मा के एक दिन की आयु वालों के लिए** **; ब्रह्मण:—** **ब्रह्मा का** **; अपि—** **भी** **;** **भयम्—** **डर है** **; मत्त:—** **मुझसे** **; द्वि-परार्ध—** **दो परार्ध जो मिलाकर ३१,१०,४०,००,००,००,००० वर्ष होते हैं** **; पर—** **परम** **;** **आयुष:—** **आयु वाले।** **.** 

**स्वर्ग से लेकर नरक तक सभी लोकों में तथा उन समस्त महान् देवताओं के लिए जो** **१,००० चतुर्युग तक जीवित रहते हैं, मुझ कालरूप के प्रति भय व्याप्त रहता है। यहाँ तक कि** **ब्रह्माजी, जिनकी आयु ३१,१०,४०,००,००,००,००० वर्ष है भी मुझसे डरे रहते हैं।** **तात्पर्य :** वैदिक वाङ्मय ऐसे कथनों से भरा पड़ा है, जो यह सिद्ध करते हैं कि बड़े बड़े देवता तक भगवान् की कालशक्ति से भयभीत रहते हैं। यहाँ तक कि स्वर्गलोक तक में भौतिक जीवन के कष्टों से ङ्क्षपड नहीं छूटता। कोई भी बद्धजीव शाश्वत रूप से जीवित नहीं रह सकता, जैसाकि हिरण्यकशिपु तथा अन्य असुरों की मृत्युओं से प्रदॢशत होता है। चूँकि देवतागण भी भगवान् की कालशक्ति से भयभीत रहते हैं, अत: सरलतापूर्वक यह निष्कर्ष निकाला जा सकता है कि कृष्ण ही परम सत्य हैं और वे हर वस्तु के परम नियन्ता हैं। एकमात्र भगवान् कृष्ण असली आश्रय हैं।  