**जीवो जीवविनिर्मुक्तो गुणैश्चाशयसश्भवै: ।** **मयैव ब्रह्मणा पूर्णो न बहिर्नान्तरश्चरेत् ॥ ३६॥** 

शब्दार्थ **** 

**जीव:—** **जीव** **; जीव-विनिर्मुक्त:—** **भौतिक जीवन की सूक्ष्म बद्धता से मुक्त हुआ** **; गुणै:—** **गुणों से** **; च—** **तथा** **; आशय-** **सश्भवै:—** **उसके मन में प्रकट हुए** **; मया—** **मेरे द्वारा** **; एव—** **निस्सन्देह** **; ब्रह्मणा—** **परब्रह्म द्वारा** **; पूर्ण:—** **पूर्ण तथा सन्तुष्ट** **; न—** **नहीं** **; बहि:—** **बाहर (इन्द्रियतृप्ति)** **; न—** **न तो** **; अन्तर:—** **भीतर (इन्द्रियतृप्ति की स्मृति)** **; चरेत्—** **विचरण करे।** **.** 

**मन की सूक्ष्म बद्धता तथा भौतिक चेतना से उत्पन्न गुणों से मुक्त हुआ जीव मेरे दिव्य स्वरूप** **का अनुभव करने से पूर्णतया तुष्ट हो जाता है। वह न तो बहिरंगा शक्ति में भोग को ढूँढता है, न** **ही अपने मन में ऐसे भोग का चिन्तन या स्मरण करता है।** **तात्पर्य :** कृष्णभावनामृत में आध्यात्मिक मोक्ष प्राप्त करने के लिए मनुष्य जीवन एक दुर्लभ अवसर है। इस अध्याय में भगवान् कृष्ण ने प्रकृति के तीनों गुणों के लक्षणों का तथा कृष्णभावनामृत की दिव्य स्थिति का विस्तार से वर्णन किया है। श्री चैतन्य महाप्रभु ने हमें आदेश दिया है कि कृष्ण- नाम की शरण लें जिससे हम प्रकृति के गुणों को पार करके, भगवान् कृष्ण की प्रेमाभक्ति का असली जीवन शुरू कर सकते हैं। *इस प्रकार श्रीमद्भागवत के ग्यारहवें स्कंध के अन्तर्गत ''प्रकृति के तीन गुण तथा उनसे परेÓÓ* *नामक पच्चीसवें अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण* *हुए।* 