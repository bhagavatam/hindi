**उपर्युपरि गच्छन्ति सत्त्वेन ब्राह्मणा जना: ।** **तमसाधोऽध आमुलयाद्रजसान्तरचारिण: ॥ २१॥** 

शब्दार्थ **** 

**उपरि उपरि—** **ऊँचे और ऊँचे** **; गच्छन्ति—** **जाते हैं** **; सत्त्वेन—** **सतोगुण से** **; ब्राह्मणा:—** **वैदिक सिद्धान्तों के प्रति समॢपत लोग** **;** **जना:—** **ऐसे लोग** **; तमसा—** **तमोगुण द्वारा** **; अध: अध:—** **नीचे और नीचे** **; आ-मुलयात्—** **सिर के बल** **; रजसा—** **रजोगुण द्वारा** **;** **अन्तर-चारिण:—** **मध्यवर्ती स्थितियों में रहते हुए।** **.** 

**वैदिक संस्कृति के प्रति समॢपत विद्वान पुरुष सतोगुण से उत्तरोत्तर उच्च पदों को प्राप्त होते** **हैं। किन्तु तमोगुण मनुष्य को सिर के बल निश्न से निश्नतर जन्मों में गिरने के लिए बाध्य करता** **है। रजोगुण से मनुष्य मानव शरीरों में से होकर निरन्तर देहान्तरण करता रहता है।** **तात्पर्य :** शूद्र लोग अर्थात् तमोगुणी लोग जीवन के लक्ष्य के विषय में गहरे भ्रम में रहते हैं क्योंकि वे स्थूल शरीर को आत्मा मान बैठते हैं। रजोगुणी तथा तमोगुणी लोग वैश्य कहलाते हैं, जो धन के लिए अत्यन्त लालायित रहते हैं जबकि रजोगुणी क्षत्रिय प्रतिष्ठा तथा अधिकार के लिए उत्सुक रहते हैं। किन्तु जो सतोगुणी होते हैं, वे पूर्ण ज्ञान के लिए लालायित रहते हैं; इसलिए वे ब्राह्मण कहलाते हैं। ऐसा व्यक्ति ब्रह्मलोक के परम भौतिक पद को प्राप्त होता है। जो व्यक्ति तमोगुणी होता है, वह धीरे धीरे जड़ योनियों को, यथा वृक्ष तथा पत्थर को, प्राप्त होता है, जबकि रजोगुणी व्यकि्त को, इच्छा से पूरित होते हुए किन्तु वैदिक संस्कृति के अन्तर्गत उसे तुष्ट करते हुए, मानव समाज में रहने दिया जाता है।  