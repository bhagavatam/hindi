**सन्निपातस्त्वहमिति ममेत्युद्धव या मति: ।** **व्यवहार: सन्निपातो मनोमात्रेनि्द्रयासुभि: ॥ ६॥** 

शब्दार्थ **** 

**सन्निपात:—** **गुणों का मिश्रण** **; तु—** **तथा** **; अहम् इति—** **मैं** **; मम इति—** **''मेराÓÓ** **; उद्धव—** **हे उद्धव** **; या—** **जो** **; मति:—** **मनोवृत्ति** **;** **व्यवहार:—** **सामान्य कार्यकलाप** **; सन्निपात:—** **संयोग, मिश्रण** **; मन:—** **मन** **; मात्रा—** **अनुभूति के पदार्थी** **; इन्द्रिय—** **इन्द्रियों** **;** **असुभि:—** **तथा प्राण-वायुओं द्वारा।** **.** 

**हे उद्धव, ''मैंÓÓ तथा ''मेराÓÓ मनोवृत्ति में तीनों गुणों का संमिश्रण रहता है। इस जगत के** **सामान्य व्यवहार, जो मन, अनुभूति के विषयों (तन्मात्राओं), इन्द्रियों तथा शरीर की प्राण-वायु** **द्वारा सश्पन्न किये जाते हैं, भी गुणों के सश्मिश्रण पर आधारित होते हैं।** **तात्पर्य :** ''मैंÓÓ और ''मेराÓÓ की भ्रामक धारणा प्रकृति के गुणों के मिश्रण से बनती है। सतोगुणी मनुष्य अनुभव कर सकता है, ''मैं शान्त हूँÓÓ। रजोगुणी व्यक्ति सोच सकता है, ''मैं कामी हूँÓÓ और तमोगुणी व्यक्ति सोच सकता है ''मैं क्रुद्ध हूँÓÓ। इसी तरह कोई सोच सकता है, ''मेरी शान्ति,ÓÓ ''मेरा कामÓÓ या ''मेरा क्रोधÓÓ। शान्त रहने की पूर्ण मनोवृत्ति वाला व्यक्ति भौतिक जगत में कार्य नहीं कर सकता, उसमें कार्य करने की प्रेरणा का अभाव होगा। इसी तरह विषय-वासना में लीन रहने वाला व्यक्ति लेशमात्र शान्ति या संयम के बिना मदान्ध बन जायेगा। क्रोध से अभिभूत व्यक्ति अन्य गुणों के मिश्रण के बिना भौतिक संसार में ठीक से कार्य नहीं कर पायेगा। अत: हम देखते हैं कि कोई गुण कभी शुद्ध अवस्था में तथा पृथक् रूप में नहीं मिलता प्रत्युत वह अन्य गुणों में मिश्रित रहता है, जिससे इस जगत में सामान्य रूप से कार्य चलते रहते हैं। अन्तत: मनुष्य को सोचना चाहिए, ''मैं कृष्ण का नित्य दास हूँÓÓ और ''मेरी एकमात्र सश्पत्ति भगवान् की प्रेमाभक्ति है।ÓÓ यही चेतना की शुद्ध अवस्था है, जो प्रकृति के गुणों से परे है।  