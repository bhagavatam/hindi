**सत्त्वं रजस्तम इति गुणा जीवस्य नैव मे ।** **चित्तजा यैस्तु भूतानां सज्जमानो निबध्यते ॥ १२॥** 

शब्दार्थ **** 

**सत्त्वम्—** **सतोगुण** **; रज:—** **रजोगुण** **; तम:—** **तमोगुण** **; इति—** **इस प्रकार** **; गुणा:—** **गुण** **; जीवस्य—** **आत्मा से सश्बन्धित** **; न—** **नहीं** **; एव—** **निस्सन्देह** **; मे—** **मुझको** **; चित्त-जा:—** **मन के भीतर प्रकट** **; यै:—** **जिन गुणों से** **; तु—** **तथा** **; भूतानाम्—** **भौतिक** **प्राणियों का** **; सज्जमान:—** **अनुरक्त होकर** **; निबध्यते—** **बाँधा जाता है।** **.** 

**प्रकृति के तीनों गुण—सतो, रजो तथा तमोगुण—जीव को तो प्रभावित करते हैं, मुझे** **नहीं। उसके मन में प्रकट होकर ये जीव को भौतिक शरीरों तथा अन्य उत्पन्न वस्तुओं से अनुरक्त** **होने के लिए प्रेरित करते हैं। इस तरह जीव बँध जाता है।** **तात्पर्य :** जीव भगवान् की तटस्था शक्ति है और वह भगवान् की मोहमयी शक्ति द्वारा अभिभूत होने की संभावना रखता है। किन्तु भगवान् मोह के परम नियन्ता हैं। मोह कभी भी भगवान् को नियंत्रित नहीं कर सकता। इस तरह भगवान् श्रीकृष्ण सारे जीवों के लिए सेवा के नित्य लक्ष्य हैं और ये जीव भगवान् के नित्य दास हैं। प्रकृति के तीनों गुण भौतिक शक्ति में प्रकट होते हैं। जब बद्धात्मा भौतिक मनोवृत्ति ग्रहण करता है, तो ये गुण उस मनोवृत्ति की सीमा के भीतर अपना प्रभाव दिखाते हैं। किन्तु यदि कोई व्यकि्त अपने मन को भगवद्भक्ति से शुद्ध बना लेता है, तो प्रकृति के गुण उस पर और अधिक प्रभाव नहीं डालते क्योंकि आध्यात्मिक स्तर पर उनका प्रभाव नहीं होता।  