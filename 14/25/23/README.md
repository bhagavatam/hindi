**वनं तु सात्त्विको वासो ग्रामो राजस उच्यते ।** **तामसं द्यूतसदनं मन्निकेतं तु निर्गुणम् ॥ २५॥** 

शब्दार्थ **** 

**वनम्—** **जंगल** **; तु—** **जबकि** **; सात्त्विक:—** **सतोगुणी** **; वास:—** **आवास** **; ग्राम:—** **गाँव** **; राजस:—** **रजोगुणी** **; उच्यते—** **कहा जाता** **है** **; तामसम्—** **तमोगुणी** **; द्यूत-सदनम्—** **जुआ खेलने का स्थान** **; मत्-निकेतम्—** **मेरा निवास** **; तु—** **लेकिन** **; निर्गुणम्—** **दिव्य।** **.** 

**जंगल का वास सतोगुणी, कस्बे का वास रजोगुणी, जुआ घर का वास तमोगुणी तथा मेरे** **धाम का वास दिव्य होता है।** **तात्पर्य :** जंगल के अनेक प्राणी, यथा वृक्ष, जंगली सुअर तथा कीड़े-मकोड़े, वस्तुत: रजोगुणी तथा तमोगुणी होते हैं। किन्तु जंगल का वास इसलिए सतोगुणी (सात्विक) कहा गया है क्योंकि वहाँ पर पापमय कार्यों, भौतिक ऐश्वर्य तथा कामुक इच्छाओं से मुक्त एकान्त जीवन बिताया जा सकता है। भारत के इतिहास में सभी प्रकार के लाखों लोग वानप्रस्थ तथा संन्यास आश्रम स्वीकार करके तपस्या करने तथा आत्म-साक्षात्कार पूरा करने के लिए जंगलों में जाते रहे हैं। यहाँ तक कि अमरीका तथा अन्य पाश्चात्य देशों में थोरो जैसे व्यक्ति ने—अपनी भौतिक उलझनों को कम करने के लिए जंगल में जाकर वास करने के कारण ही लयाति पाई। यहाँ पर *ग्राम* शब्द अपने परिवार के रहने के स्थान का सूचक है। पारिवारिक जीवन निश्चय ही झूठे गर्व, झूठी आशा, झूठे स्नेह, शोक तथा मोह से पूर्ण है क्योंकि पारिवारिक सश्बन्ध पूरी तरह देहात्म बुद्धि पर आश्रित होता है, जो आत्म-साक्षात्कार के बिल्कुल विपरीत है। *द्यूत-सदनम्* शब्द घुड़दौ के स्थानों, शराबखानों आदि अन्य ऐसे पापपूर्ण स्थानों का द्योतक है, जिसमें तमोगुणी चेतना की नारकीय अवस्था पाई जाती है। *मन्-निकेतनम्* वैकुण्ठ में भगवान् के निजी धाम का तथा इस जगत में भगवान् के मन्दिरों का द्योतक है जिनमें भगवान् के अर्चाविग्रह की ठीक से पूजा की जाती है। जो व्यक्ति मन्दिर-जीवन के नियमों का पालन करते हुए कृष्ण-मन्दिर में रहता है, वह दिव्य पद पर निवसित माना जाता है। इन श्लोकों में भगवान् यही स्पष्ट करते हैं कि सारी भौतिक घटनाओं को प्रकृति के गुणों के अनुसार तीन कोटियों में रखा जा सकता है। अन्त में एक चौथी कोटि भी है, जो दिव्य कृष्णभावनामृत है और जो मानव संस्कृति के सभी पक्षों को मुक्त पद तक उठाने वाला है।  