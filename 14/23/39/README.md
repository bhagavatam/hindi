**एवं स भौतिकं दु:खं दैविकं दैहिकं च यत् ।** **भोक्तव्यमात्मनो दिष्टं प्राप्तं प्राप्तमबुध्यत ॥ ४०॥** 

शब्दार्थ **** 

**एवम्—** **इस तरह** **; स:—** **वह** **; भौतिकम्—** **अन्य जीवों के कारण** **; दु:खम्—** **कष्ट** **; दैविकम्—** **देवताओं के कारण** **; दैहिकम्—** **अपने शरीर के कारण** **; च—** **तथा** **; यत्—** **जो भी** **; भोक्तव्यम्—** **कष्ट पाने के लिए सुनिश्चित** **; आत्मन:—** **अपना** **; दिष्टम्—** **विधाता** **द्वारा नियत** **; प्राप्तम् प्राप्तम्—** **जो कुछ भी मिल जाता** **; अबुध्यत—** **वह समझ गया।** **.** 

**वह ब्राह्मण समझ गया कि उसका सारा कष्ट—अन्य जीवों से, प्रकृति की उच्च शकि्तयों से** **तथा अपने ही शरीर से जन्य—दुॢनवार है क्योंकि यह विधाता द्वारा निश्चित हुआ है।** **तात्पर्य :** उस ब्राह्मण को अनेक निर्दय व्यक्ति सताते और उसका शरीर ज्वर, भूख, प्यास, थकान आदि से पीडि़त भी रहता। दैवी शक्तियाँ वे हैं, जो अत्यधिक गर्मी, सर्दी, हवा तथा वर्षा उत्पन्न करती हैं। ब्राह्मण की समझ में आ चुका था कि उसका कष्ट भौतिक शरीर से अपनी झूठी पहचान बनाने के कारण है, बाह्य घटना और उसके शरीर की अन्योन्य क्रिया से नहीं है। वह बाह्य स्थिति से तालमेल बैठाने के प्रयास की बजाय, कृष्णभावनामृत से तालमेल बैठा रहा था और इस तरह नित्य आत्मा के रूप में अपनी असली पहचान को अनुभव करना चाह रहा था।  