**मनो गुणान्वै सृजते बलीय-** **स्ततश्च कर्माणि विलक्षणानि ।** **शुक्लानि कृष्णान्यथ लोहितानि** **तेवय: सवर्णा: सृतयो भवन्ति ॥ ४३॥** 

शब्दार्थ **** 

**मन:—** **मन** **; गुणान्—** **प्रकृति के गुणों के कार्य** **; वै—** **निस्सन्देह** **; सृजते—** **पक्रट करता है** **; बलीय:—** **अत्यन्त बलवान** **; तत:—** **उन गुणों से** **; च—** **तथा** **; कर्माणि—** **भौतिक कार्यकलाप** **; विलक्षणानि—** **विभिन्न प्रकारों के** **; शुक्लानि—** **श्वेत (सतोगुणी)** **;** **कृष्णानि—** **काला (तमोगुणी)** **; अथ—** **तथा** **; लोहितानि—** **लाल (रजोगुणी)** **; तेवय:—** **उन कार्यों से** **; स-वर्णा:—** **वही वही रंग** **वाले** **; सृतय:—** **उत्पन्न दशाएँ** **; भवन्ति—** **उठ खड़ी होती हैं।** **.** 

**शक्तिशाली मन भौतिक गुणों को कार्यशील बनाता है, जिससे सतो, तमो तथा रजोगुण से** **सश्बद्ध विभिन्न प्रकार के भौतिक कार्यकलाप विकसित होते हैं। इनमें से प्रत्येक गुण वाले** **कार्यों से संगत जीवन दशाएँ (गतियाँ) उत्पन्न होती हैं।** **तात्पर्य :** सतोगुण में मनुष्य अपने को सन्त या चतुर मानता है, रजोगुण में भौतिक सफलता के लिए संघर्षशील रहता है और तमोगुण में वह क्रूर, आलसी तथा पापी बन जाता है। भौतिक गुणों के संमेल से ही मनुष्य अपने को देवता, राजा, धनी, पंडित आदि मानता है। ये धारणाएँ भौतिक उपाधियाँ हैं, जो प्रकृति के गुणों से उत्पन्न होती हैं और ये क्षणिक इन्द्रियतृप्ति के भोगार्थ शक्तिशाली मन की प्रवृत्ति के अनुसार अपने को नियोजित करती हैं। इस श्लोक में *बलीयस्* शब्द सूचित करता है कि भौतिक मन अच्छी सलाह नहीं सुनता। यहाँ तक कि हमें यह बताये जाने पर भी कि धन कमाने के लिए हम अनेक पाप तथा अपराध करते हैं, हम यह सोचते हैं कि किसी भी कीमत पर धन तो कमाना ही है क्योंकि धन के बिना न तो कोई धाॢमक उत्सव सश्पन्न किया जा सकता है न ही सुन्दर षियों, महलों तथा वाहनों से इन्द्रियों की तृप्ति की जासकती है। जैसे ही धन मिल जाता है, मनुष्य को और अधिक समस्याओं का सामना करना पड़ता है किन्तु इस सश्बन्ध में जिद्दी मन कभी भी नेक सलाह पर ध्यान नहीं देता। अत: मनुष्य को मानसिक कल्पना त्याग कर अपने मन को कृष्णभावनामृत में नियंत्रित करना चाहिए जैसाकि अवन्ती के ब्राह्मण के ²ष्टान्त से प्रकट है।  