**तत्र मामनुमोदेरन्देवाषिभुवनेश्वरा: ।** **मुहूर्तेन ब्रह्मलोकं खट्वाङ्ग: समसाधयत् ॥ ३०॥** 

शब्दार्थ **** 

**तत्र—** **इस सश्बन्ध में** **; माम्—** **मुझसे** **; अनुमोदेरन्—** **प्रसन्न हों** **; देवा:—** **देवतागण** **; त्रि-भुवन—** **तीनों लोकों के** **; ईश्वरा:—** **नियन्ता** **;** **मुहूर्तेन—** **क्षण-भर में** **; ब्रह्मलोकम्—** **वैकुण्ठ-लोक** **; खट्वाङ्ग—** **राजा खट्वांग ने** **; समसाधयत्—** **प्राप्त कर लिया।** **.** 

**इस तरह इन तीनों लोकों के अधिनायक देवता मुझ पर कृपा करें। निस्सन्देह, महाराज** **खट्वांग को क्षण-भर में वैकुण्ठ-लोक प्राप्त हो गया था।** **तात्पर्य :** अवन्ती के ब्राह्मण ने सोचा कि यद्यपि वह वृद्ध हो चुका है और किसी भी क्षण मर सकता है, किन्तु वह महाराज खट्वांग के आदर्श का अनुसरण कर सकता है जिन्हें क्षण-भर में भगवान् की कृपा प्राप्त हुई थी। महाराज खट्वांग का वर्णन *श्रीमद्भागवत* के द्वितीय स्कन्ध में आ चुका है। वे देवताओं की ओर से वीरतापूर्वक लड़े थे और देवताओं ने उन्हें मुँहमाँगा वर माँगने को कहा था। महाराज ने अपनी शेष आयु जाननी चाही किन्तु दुर्भाग्य से एक क्षण ही आयु शेष थी। इसलिए राजा ने भगवान् कृष्ण की शरण ग्रहण की और फिर वैकुण्ठ-लोक प्राप्त किया। अवन्ती का ब्राह्मण इसी आदर्श का अनुसरण करना चाह रहा था—उसने आशा की कि भगवान् के भक्त देवताओं के आशीर्वाद से वह इस शरीर को त्यागने के पूर्व पूरी तरह कृष्णभावनाभावित हो सकेगा।  

**श्रीभगवानुवाच** 