दुष्टों द्वारा उत्पन्न उत्पातों तथा अपराधों को कैसे सहन किया जाना चाहिये। दुष्टजनों के कटु वचन तीर से भी अधिक भेदने वाले होते हैं। फिर भी अवन्ती नगरी का एक साधु ब्राह्मण दुष्ट पुरुषों द्वारा सताये जाने पर भी इस मुसीबत को अपने विगत कर्मों का फल मानते हुए बड़ी ही गश्भीरता से सहता रहा। पूर्वजन्म में वह ब्राह्मण एक किसान तथा व्यापारी था। वह अत्यन्त लालची, कंजूस तथा क्रोधी था। फलस्वरूप उसकी पत्नी, पुत्र, पुत्रियाँ, सारे सश्बन्धी एवं नौकर सभी तरह के भोगों से वंचित थे, इसलिए वे धीरे धीरे उसके प्रति बुरा व्यवहार करने लगे। समय की गति के साथ चोरों, परिवार वालों तथा भाग्य ने उसका सारा धन छीन लिया। अपने आप को सश्पत्ति से विहीन पाकर तथा हर व्यक्ति से परित्यक्त देख कर उस व्यक्ति में वैराग्य की तीव्र अनुभूति जगी। उसने विचार किया कि धन जोडऩे और उसे सुरकि्षत रखने में कितने प्रयास, भय, चिन्ता तथा घबराहट का सामना करना होता है। सश्पत्ति के कारण पंद्रह प्रकार की अवांछित वस्तुएँ उत्पन्न होती हैं—चोरी, ङ्क्षहसा, झूठ, धोखा, काम, क्रोध, गर्व, ज्वर, असहमति, घृणा, अविश्वास, लड़ाई-झगड़ा, षी-अनुरक्ति, जुआ और नशा। जब उसके हृदय में यह ध्यान आया तो उसे लगा कि भगवान् श्री हरि उससे प्रसन्न हो गए हैं। उसने अनुभव किया कि भगवान् के प्रसन्न होने से ही उसके जीवन में प्रतिकूल दिखने वाली यह घटना घटी है। वह कृतज्ञ था कि उसके हृदय में विरकि्त उत्पन्न हुई और उसने इसे अपनी आत्मा के उद्धार का यथार्थ साधन मान लिया। इस अवस्था में उसने अपना शेष जीवन भगवान् हरि की पूजा में लगाने का निश्चय किया और *त्रिदण्डी संन्यास* ग्रहण कर लिया। बाद में वह भीख माँगने के लिए गाँव गाँव जाता, किन्तु लोग उसे सताते रहते। वह पर्वत की भाँति अडिग रह कर सब कुछ सहता जाता। वह अपनी चुनी हुई योग-विधि में स्थिर रहते हुए एक गीत गाता था, जो *भिक्षुगीत*  नाम से प्रसिद्ध है। किसी के सुख-दुख के लिए न तो मत्र्य प्राणी, देवता, आत्मा, ग्रह, कर्मफल, न ही काल कारणस्वरूप है। प्रत्युत मन ही उनका कारण है क्योंकि मन आत्मा को भौतिक जीवन के चक्र में घुमाता रहता है। सारे दान, धर्म इत्यादि का वास्तविक उद्देश्य मन को वश में करना है। जिसव्यक्ति ने ध्यान में अपने मन को वश में कर लिया है उसे इनमें से किसी अन्य विधि को अपनाने की आवश्यकता नहीं रहती। जो व्यक्ति अपने मन को स्थिर नहीं कर सकता, उसके लिए ये व्यर्थ हैं। भौतिक अहंकार की मिथ्या भावना दिव्य आत्मा को भौतिक इन्द्रिय-विषयों में बाँधती है। इसलिए अवन्ती ब्राह्मण ने भगवान् मुकुन्द के चरणकमलों की भूतपूर्व भगवद्भक्तों द्वारा दर्शायी पूर्ण श्रद्धा के साथ सेवा करके दुर्लंघ्य भवसागर को पार करने का ²ढ़ संकल्प किया। जब मनुष्य अपनी बुद्धि को भगवान् के चरणकमलों पर एकाग्र करता है, तभी मन को पूरी तरह वश में किया जा सकता है। आध्यात्मिक प्रगति के लिए यही समस्त व्यावहारिक गुरों का सार है।  

**श्रीबादरायणिरुवाच** 