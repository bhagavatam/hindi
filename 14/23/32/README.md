**स चचार महीमेतां संयतात्मेन्द्रियानिल: ।** **भिक्षार्थं नगरग्रामानसङ्गोऽलक्षितोऽविशत् ॥ ३२॥** 

शब्दार्थ **** 

**स:—** **वह** **; चचार—** **घूमने वाला** **; महीम्—** **पृथ्वी पर** **; एताम्—** **इस** **; संयत—** **नियंत्रित** **; आत्म—** **अपनी चेतना** **; इन्द्रिय—** **इन्द्रियाँ** **;** **अनिल:—** **तथा प्राण-वायु** **; भिक्षा-अर्थम्—** **भीख माँगने के लिए** **; नगर—** **शहरों** **; ग्रामान्—** **तथा गाँवों में** **; असङ्ग:—** **बिना किसी** **संगी के** **; अलक्षित:—** **अपने को न जनाते हुए** **; अविशत्—** **प्रविष्ट हुआ।** **.** 

**वह अपनी बुद्धि, इन्द्रियों तथा प्राण-वायु को अपने वश में रखते हुए पृथ्वी पर विचरण** **करने लगा। भिक्षा माँगने के लिए वह विविध नगरों तथा ग्रामों में अकेले ही यात्रा करता। उसने** **अपने उच्च आध्यात्मिक पद का प्रचार नहीं किया, इसलिए अन्य लोग उसे पहचान नहीं पाते थे।** **तात्पर्य :** श्रील भक्तिसिद्धान्त सरस्वती ठाकुर के अनुसार *त्रिदंडी सन्यास* ग्रहण करना इस बात का मुलय संकेत है कि उसने भगवान् की शरण ग्रहण कर ली है। वैष्णव संन्यासी के तीन दण्ड शरीर, मन तथा वाणी को भगवान् की प्रेमाभक्ति में लगाकर उन्हें वश में करने के सूचक हैं। इस विधि से वह वृक्ष से भी अधिक सहिष्णु बन जाता है जैसाकि श्री चैतन्य महाप्रभु ने संस्तुति की है। शरीर, मन तथा वाणी के कठोर संयम से सहिष्णुता का गुण प्रबल बनता है और तब मनुष्य अन्यों को क्षमा करने, अपना समय व्यर्थ न गँवाने, इन्द्रियतृप्ति से विरक्ति, अपने कार्य में झूठे अहंकार का अभाव तथा मोक्ष की लालसा न रखना जैसे अन्य गुणों को प्रकट करता है। इस तरह वह उन भौतिकतावादी लोगों की मनोवृत्ति को त्यागता है, जो पारस्परिक चापलूसी रूपी तथाकथित स्नेहमय सश्बन्ध स्थापित करते हैं और इन्द्रियतृप्ति के लिए एक-दूसरे का शोषण करते हैं, किन्तु जो व्यकि्त महात्माओं के पदचिह्नों का अनुसरण करते हुए कृष्णभावनामृत के कठिन मार्ग को अपनाता है, वह भगवान् की शरण प्राप्त कर सकता है।  