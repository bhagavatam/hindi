**कर्मास्तु हेतु: सुखदु:खयोश्चेत्** **किमात्मनस्तद्धि जडाजडत्वे ।** **देहस्त्वचित्पुरुषोऽयं सुपर्ण:** **क्रुध्येत कस्मै न हि कर्म मूलम् ॥ ५४॥** 

शब्दार्थ **** 

**कर्म—** **अपने सकाम कर्म** **; अस्तु—** **मान लिया कि** **; हेतु:—** **कारण** **; सुख-दु:खयो:—** **सुख तथा दुख का** **; चेत्—** **यदि** **; किम्—** **क्या** **; आत्मन:—** **आत्मा के लिए** **; तत्—** **वह कर्म** **; हि—** **निश्चय ही** **; जड-अजडत्वे—** **भौतिक तथा अभौतिक दोनों में** **; देह:—** **शरीर** **; तु—** **दूसरी ओर** **; अचित्—** **निर्जीव** **; पुरुष:—** **पुरुष** **; अयम्—** **यह** **; सु-पर्ण:—** **सजीव चेतना से युक्त** **; क्रुध्येत—** **क्रोध** **प्रकट करे** **; कस्मै—** **किस पर** **; न—** **नहीं हैं** **; हि—** **निश्चय ही** **; कर्म—** **सकाम कर्म** **; मूलम्—** **मूल कारण।** **.** 

**यदि हम यह मान लें कि सकाम कर्म सुख तथा दुख का कारण है, तो भी हम आत्मा की** **बात नहीं करते। भौतिक कर्म का भाव तब उदय होता है जब कोई चेतनकर्ता और भौतिक** **शरीर होता है, जो ऐसे कर्म के फल के रूप में सुख तथा दुख के विकारों को प्राप्त होता है।** **चूँकि शरीर में जीवन नहीं होता, इसलिए यह न तो सुख-दुख का असली प्रापक हो सकता है न** **ही आत्मा जो अन्तत: पूर्णतया आध्यात्मिक है और शरीर से पृथक् रहता है। चूँकि कर्म का न तो** **शरीर पर, न ही आत्मा पर कोई परम आधार है, तो फिर कोई किस पर क्रोध करे?** **तात्पर्य :** यह भौतिक शरीर ईंट, पत्थर तथा दूसरी वस्तुओं की तरह पृथ्वी, जल, अग्नि तथा वायु से बना हुआ है। हमारी चेतना, शरीर में झूठे ही लीन होने से, सुख-दुख का अनुभव करती है और जब हम गलती से अपने को भौतिक जगत का भोक्ता मान बैठते हैं, तो सकाम कर्म सश्पन्न होता है। इस तरह मिथ्या अहंकार हमारे मनों के भीतर आत्मा तथा शरीर का, मोहमय संमिश्रण है, जबकि आत्मा तथा शरीर वास्तव में अलग अलग हैं। चूँकि कर्म मोहमयी चेतना पर आधारित होता है अतएव ये कर्म भी मोहमय होते हैं और उनका शरीर या आत्मा में कोई आधार नहीं होता। जब बद्धजीव अपने को मिथ्या ही शरीर और भौतिक जगत का भोक्ता मान बैठता है, तो वह षियों के साथ अवैध सश्बन्ध करके आनन्द खोजने का प्रयास करता है। ऐसा पापमय कार्य अपने को शरीर मानने की मिथ्या कल्पना पर और फलस्वरूप षियों को तथा जगत का भोक्ता मान लेने पर आधारित है। चूँकि यह शरीर नहीं है इसलिए उसके षी-भोग के कार्य का अस्तित्व ही नहीं होता। यह तो दो यंत्रों अर्थात् दो शरीरों की और षी तथा पुरुष की मोहमयी चेतना की पारस्परिक क्रिया है। अवैध यौन की अनुभूति शरीर के भीतर होती है और मिथ्या अहंकार इसे अपने अनुभव के रूप में आत्मसात् करता है। इस तरह कर्म के सुखमय या दुखमय फल अन्ततोगत्वा मिथ्या अहंकार पर प्रभाव दिखाते हैं, शरीर पर नहीं, जो जड़ पदार्थ से बना है या उस आत्मा पर नहीं जिसका पदार्थ से कोई नाता नहीं है। मिथ्या अहंकार तो मन की मोहमयी कल्पना है और यही मिथ्या अहंकार सुख तथा दुख पाता है। आत्मा अन्यों पर क्रुद्ध हो ही नहीं सकता क्योंकि वह न तो सुख भोग रहा है, न कष्ट, प्रत्युत मिथ्या अहंकार ही यह सब करता है।  