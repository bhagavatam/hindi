**यथोर्णनाभिर्हृदयादूर्णामुद्वमते मुखात् ।** **आकाशाद्धोषवान्प्राणो मनसा स्पर्शरूपिणा ॥ ३८॥** **छन्दोमयोऽमृतमय: सहस्रपदवीं प्रभु: ।** **ओंकाराद्व्यञ्जितस्पर्शस्वरोष्मान्तस्थभूषिताम् ॥ ३९॥** **विचित्रभाषाविततां छन्दोभिश्चतुरुत्तरै: ।** **अनन्तपारां बृहतीं सृजत्याक्षिपते स्वयम् ॥ ४०॥** 

शब्दार्थ **** 

**यथा—** **जिस तरह** **; ऊर्ण-नाभि:—** **मकड़ा** **; हृदयात्—** **अपने हृदय से** **; ऊर्णाम्—** **अपने जाले को** **; उद्वमते—** **निकालता है** **;** **मुखात्—** **अपने मुँह से होकर** **; आकाशात्—** **आकाश से** **; घोष-वान्—** **ध्वनि प्रकट करते हुए** **; प्राण:—** **मूल प्राण-वायु के रूप में** **भगवान्** **; मनसा—** **मन के द्वारा** **; स्पर्श-रूपिणा—** **स्पर्श अक्षरों के रूप में प्रकट होने वाला** **; छन्द:-मय:—** **समस्त छन्दों से युक्त** **;** **अमृत-मय:—** **दिव्य आनन्द से पूरित** **; सहस्र-पदवीम्—** **हजारों दिशाओं में फूट कर निकलने वाला** **; प्रभु:—** **भगवान्** **;** **ओंकारात्—** **úकार सूक्ष्म ध्वनि से** **; व्यञ्जित—** **विस्तृत** **; स्पर्श—** **व्यंजन से** **; स्वर—** **स्वरों** **; उष्म—** **उष्म** **; अन्त-स्थ—** **तथा उपस्वर** **;** **भूषिताम्—** **अलंकृत** **; विचित्र—** **नाना प्रकार की** **; भाषा—** **मौखिक अभिव्यक्ति द्वारा** **; वितताम्—** **विस्तृत** **; छन्दोभि:—** **छन्दों से** **;** **चतु:-उत्तरै:—** **पिछले से चार वर्ण अधिक** **; अनन्त-पाराम्—** **अन्तहीन** **; बृहतीम्—** **वैदिक वाङ्मय का विस्तार** **; सृजति—** **उत्पन्न** **करता है** **; आक्षिपते—** **तथा समेट लेता है** **; स्वयम्—** **खुद, स्वयं।** **.** 

**जिस प्रकार मकड़ी अपने हृदय से अपना जाला निकाल कर मुख-मार्ग से बाहर उगलती है,** **उसी तरह भगवान् गूँजती हुई आदि प्राण-वायु के रूप में अपने को प्रकट करते हैं। इस प्राण-** **वायु में सारे पवित्र वैदिक छन्द तथा दिव्य आनन्द भरे रहते हैं। इस तरह प्रभु अपने हृदय के** **आकाश से अपने मन के द्वारा महान् तथा असीम वैदिक ध्वनि को उत्पन्न करते हैं, जो स्पर्श** **जैसी नाना प्रकार की ध्वनियों को जन्म देती है। यह वैदिक ध्वनि हजारों दिशाओं में फूटती है** **और úकार वर्ण से विस्तृत विभिन्न अक्षरों से अलंकृत होती है—यथा व्यंजन, स्वर, उष्म तथा** **अन्तस्थ। तत्पश्चात् अनेक मौखिक भेदों से वेद का विस्तार होता है और विभिन्न छन्दों में** **अभिव्यक्ति होती है जिनमें प्रत्येक छंद पिछले वाले से चार वर्ण अधिक होता है। अन्त में** **भगवान् वैदिक ध्वनि के अपने स्वरूप को अपने ही भीतर समेट लेते हैं।** **तात्पर्य :** श्रील श्रीधर स्वामी ने इन तीन श्लोकों की विशद पारिभाषिक व्यालया की है, जिसको समझने के लिए संस्कृत भाषा का विस्तृत ज्ञान अपेक्षित है। किन्तु मूल बात यह है कि दिव्य ज्ञान की अभिव्यक्ति वैदिक ध्वनि द्वारा होती है, जो स्वयं परब्रह्म परमेश्वर का स्वरूप है। वैदिक ध्वनि भगवान् से निकलती है और उनको समझने तथा उनका गुणानुवाद करने के लिए ही ध्वनित की जाती है। समस्त वैदिक ध्वनि का सार *भगवद्गीता* में निहित है, जिसमें भगवान् कहते हैं— *वेदैश्च सर्वैरहमेव* *वेद्य:* —सारा वैदिक ज्ञान हमें यह शिक्षा देने निमित्त है कि हम ईश्वर को जानें और उन्हें प्रेम करें। जो व्यक्ति सदैव कृष्ण चिन्तन करता है, जो उनका भक्त बनता है और जो व्यक्ति श्रद्धा तथा भक्ति के साथ उनको नमस्कार करता है तथा उनके पवित्र नाम का कीर्तन करते हुए पूजता है, वह निश्चित रूप से उस सबकी पूरी जानकारी पा लेता है, जिसको *वेद* (ज्ञान) शब्द से इंगित किया गया है।  