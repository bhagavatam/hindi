**देशकालादिभावानां वस्तूनां मम सत्तम ।** **गुणदोषौ विधीयेते नियमार्थं हि कर्मणाम् ॥ ७॥** 

शब्दार्थ **** 

**देश—** **स्थान** **; काल—** **समय** **; आदि—** **इत्यादि** **; भावानाम्—** **भावों का** **; वस्तूनाम्—** **वस्तुओं का** **; मम—** **मेरा** **; सत्-तम—** **हे परम** **सन्त उद्धव** **; गुण-दोषौ—** **पुण्य तथा पाप** **; विधीयेते—** **स्थापित किये जाते हैं** **; नियम-अर्थम्—** **प्रतबिन्ध के लिए** **; हि—** **निश्चय ही** **;** **कर्मणाम्—** **सकाम कर्मों के।** **.** 

**हे सन्त उद्धव, मैंने भौतिकतावादी कर्मों पर प्रतिबन्ध लगाने के लिए यह सुनिश्चित कर दिया** **है कि देश, काल तथा सारी भौतिक वस्तुओं में से कौन उचित है और कौन अनुचित है।** **तात्पर्य :** इस श्लोक में *नियमार्थम्* शब्द महत्त्वपूर्ण है। बद्धजीव अपनी झूठी पहचान अपनी इन्द्रियों से करता है, अतएव जो वस्तु शरीर को तुरन्त तुष्टि प्रदान करती है उसे वह अच्छी (गुण) और जो असुविधाजनक या विक्षोम लाने वाली हो उसे बुरी (दोष) मानता है। किन्तु उच्चतर बुद्धि से मनुष्य दीर्घकालीन हित या अनाहित को पहचानता है। उदाहरणार्थ, कोई दवा पीते समय कड़वी लग सकती है, किन्तु दीर्घकालीन हित को ध्यान में रख कर मनुष्य दवा पी लेता है, जिससे वह अभी कष्ट न देने वाले किन्तु अन्तत: घातक होने वाले रोग से छुटकारा पा सके। इसी तरह वैदिक वाङ्मय संसार की सारी वस्तुओं तथा कार्यकलापों में से क्या उचित है और क्या अनुचित है इसकी स्थापना करके मनुष्यों की पापपूर्ण मनोवृत्तियों को प्रतिबंधित करता है। चूँकि हर व्यकि्त को भोजन करना चाहिए इसलिए वेद सतोगुणी भोजन की संस्तुति करते हैं, मांस, मछली, अंडा जैसे भोजन की नहीं जो पापमय हैं। इसी तरह यह सलाह दी जाती है कि मनुष्य शान्त तथा पवित्र समुदाय में रहे, पापी लोगों की संगति में न रहे, न ही गन्दे या उत्तेजक वातावरण में रहे। भौतिक जगत को उपाधि देकर और उसके शोषण पर प्रतिबन्ध लगाकर वैदकि ज्ञान बद्धजीव को क्रमश: सतोगुण के स्तर पर लाता है। उस अवस्था में मनुष्य भगवान् की सेवा करने के और जीवन की दिव्य अवस्था में प्रवेश करने के योग्य बन जाता है। किन्तु यह स्मरण रखना होगा कि इस तरह की मात्र उपयुक्तता वास्तविक योग्यता नहीं हो सकती। कृष्णभावनामृत के बिना कोरा भौतिक पुण्य बद्धजीव को भगवद्धाम जाने के योग्य नहीं बना सकता। इस जगत में हम सारे के सारे लोग मिथ्या अहंकार से ग्रस्त हैं जिसे वैदिक आदेशों के सामने नतमस्तक होकर कम करना ही चाहिए। जो व्यक्ति भगवद्भक्ति में पूरी तरह लगा हो उसके लिए इन प्रारश्भिक विधियों को ग्रहण करने की कोई आवश्यकता नहीं होती क्योंकि वह आत्म-समर्पण द्वारा भगवान् से प्रत्यक्ष सश्पर्क स्थापित कर लेता है। पिछले श्लोक में भगवान् ने बतलाया कि विभिन्न जीवों के शरीरों को वैदिक वाङ्मय विभिन्न मूल्य क्यों प्रदान करता है। यहाँ पर वे इन शरीरों से अन्त:क्रिया करने वाली भौतिक वस्तुओं के परिप्रेक्ष्य में वैदिक मूल्यांकन बतला रहे हैं।  