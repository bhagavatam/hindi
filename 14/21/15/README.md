**स्नानदानतपोऽवस्थावीर्यसंस्कारकर्मभि: ।** **मत्स्मृत्या चात्मन: शौचं शुद्ध: कर्माचरेद्द्विज: ॥ १४॥** 

शब्दार्थ **** 

**स्नान—** **नहाना** **; दान—** **दान देना** **; तप:—** **तपस्या** **; अवस्था—** **तथा अपनी उम्र के कारण** **; वीर्य—** **सामथ्र्य** **; संस्कार—** **संस्कार** **द्वारा** **; कर्मभि:—** **तथा नियत कार्यों से** **; मत्-स्मृत्या—** **मेरा स्मरण करके** **; च—** **भी** **; आत्मन:—** **आत्मा की** **; शौचम्—** **शुद्धि** **;** **शुद्ध:—** **शुद्ध** **; कर्म—** **कर्म** **; आचरेत्—** **करे** **; द्विज:—** **द्विजन्मा मनुष्य।** **.** 

**स्नान, दान, तप, आयु, निजी बल (सामथ्र्य), संस्कार, नियत कर्म तथा इन सबसे ऊपर** **मेरे स्मरण द्वारा आत्म-शुद्धि की जा सकती है। ब्राह्मण तथा अन्य दि्वजातियों को अपना अपना** **विहित कर्म करने के पूर्व ठीक से शुद्ध हो लेना चाहिए।** **तात्पर्य :** *अवस्था* शब्द सूचित करता है कि जब बालक तथा बालिकाएँ छोटे हों, तो उन्हें बालपन की अबोधता द्वारा शुद्ध रखा जाता है और जब वे बड़े हो जाते हैं, तो उचित शिक्षा तथा कार्य में लगाकर शुद्ध रखा जा सकता है। मनुष्य को अपनी सामथ्र्य के बल पर पापकर्मों तथा इन्द्रियतृप्ति की ओर उन्मुख लोगों की संगति से बचना चाहिए। *कर्म* यहाँ पर नियत या विहित कर्तव्यों का यथा गुरु तथा अर्चा-विग्रह के पूजन, नित्य तीन समय गायत्री मंत्र का जप तथा दीक्षा ग्रहण करने का द्योतक है। वर्णाश्रम प्रणाली के नियत कर्म स्वत: मनुष्य को अपनी शारीरिक उपाधियों को उपयुक्त धाॢमक कार्यों में लगाकर मिथ्या अहंकार के आवरण से शुद्ध कर देते हैं। ब्राह्मणों, क्षत्रियों, वैश्यों, शूद्रों, ब्रह्मचारियों, गृहस्थों, वानप्रस्थों तथा संन्यासियों के विशिष्ट कर्मों का वर्णन पहले ही भगवान् इस स्कन्ध में कर चुके हैं। यहाँ पर सबसे महत्त्वपूर्ण शब्द *मत्स्मृत्या* है। अन्ततोगत्वा कृष्णभावनामृत के अतिरिक्त अन्य किसी विधि से मोह के दूषण से बचा नहीं जा सकता। प्रकृति के गुणों में शाश्वत अन्त:कि्रया होती रहती है, जिससे मनुष्य कभी तमोगुण में जा गिरता है, तो कभी सतोगुण को प्राप्त करता है। इस तरह वह माया-जगत में व्यर्थ ही चक्कर लगाता है। किन्तु कृष्णभावनामृत द्वारा वह परब्रह्म की इच्छा के विरुद्ध कर्म करने की अपनी प्रवृत्ति को उखाड़ कर फेंक सकता है। तब वह माया के पाश से मुक्त हो जाता है और भगवद्धाम को प्राप्त होता है। जैसाकि *गरुड़ पुराण* में कहा गया है— *अपवित्र: पवित्रो वा सर्वावस्थां गतोऽपि वा।* *य: स्मरेत् पुण्डरीकाक्षं स बाह्यावयन्तरे शुचि:॥* ''कोई चाहे शुद्ध हो, दूषित हो और उसकी बाह्य स्थिति चाहे जैसी हो यदि वह कमलनेत्र भगवान् का स्मरण करता है, तो अपने जीवन को बाहर तथा भीतर से स्वच्छ कर सकता है।ÓÓ श्री चैतन्य महाप्रभु ने संस्तुति की है कि हम भगवान् के नामों का निरन्तर कीर्तन करें। हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे। अपने जीवन को शुद्ध बनाने के लिए इच्छुक हर व्यक्ति के लिए यह दिव्य विधि अनिवार्य है।  