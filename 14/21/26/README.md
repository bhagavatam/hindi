**नतानविदुष: स्वार्थं भ्राश्यतो वृजिनाध्वनि ।** **कथं युञ्ज्यात्पुनस्तेषु तांस्तमो विशतो बुध: ॥ २५॥** 

शब्दार्थ **** 

**नतान्—** **विनीत** **; अविदुष:—** **अज्ञानी** **; स्व-अर्थम्—** **अपने हित के** **; भ्राश्यत:—** **घूमते हुए** **; वृजिन—** **संकट के** **; अध्वनि—** **मार्ग** **पर** **; कथम्—** **किस कार्य के लिए** **; युञ्ज्यात्—** **लगा सकेंगे** **; पुन:—** **आगे भी** **; तेषु—** **उनमें (इन्द्रियतृप्ति के गुण में)** **; तान्—** **उनको** **; तम:—** **अंधकार** **; विशत:—** **घुसते हुए** **; बुध:—** **बुद्धिमान (बौद्धिक सत्ता)।** **.** 

**अपने स्वार्थ से अनजान लोग भौतिक संसार के मार्ग में विचरण कर रहे हैं और धीरे धीरे** **अंधकार की ओर अग्रसर हो रहे हैं। भला वेद उन्हें और अधिक इन्द्रियतृप्ति के प्रति क्यों** **प्रोत्साहित करने लगे यदि वे मूर्खजन विनीत भाव से वैदिक आदेशों पर ध्यान दें।** **तात्पर्य :** भौतिकतावादी लोग समाज, मैत्री तथा प्रेम को, जो कि यौन-लिप्तता पर आधारित हैं, त्याग कर वैराग्य तथा आत्म-साक्षात्कार का जीवन बिताने को तैयार नहीं हैं। ऐसे मूर्ख लोगों को वैदिक आदेशों की छत्रछाया में लाने के लिए ही वेद उन लोगों को जो वैदिक आदेशों का निष्ठापूर्वक पालन करते हैं असंलय फलों का वादा करते हैं, जिनमें स्वर्ग-प्राप्ति तक सश्मिलित हैं। किन्तु जैसाकि भगवान् बतला चुके हैं ऐसे फल उस बालक को मिश्री देने के तुल्य हैं, जो बाद में श्रद्धापूर्वक दवा पी लेता है। निस्सन्देह भौतिक भोग ही दुख की जड़ है क्योंकि भोग्य वस्तुएँ तथाकथित भोक्ता के साथ साथ विनष्ट होने वाली हैं। भौतिक जीवन नितान्त वेदनापूर्ण तथा चिन्ता, हताशा एवं शोक से व्याप्त है। हम षी का नग्न शरीर, सुन्दर आवास, अच्छा स्वादिष्ट भोजन या अपनी प्रतिष्ठा का विस्तार जैसी तथाकथित भोग्य वस्तुओं को देख कर, चलायमान हो उठते हैं, किन्तु ऐसा कल्पित सुख मात्र तुष्टि की प्रबल आशा है, जो कभी प्राप्त नहीं होती। मनुष्य निरन्तर इस संसार में उद्विग्न रहता है और वह जितना ही भोग करने का प्रयास करता है उतना ही हताश होता जाता है। इसलिए वैदिक ज्ञान, जो कि आध्यात्मिक स्तर पर परम शान्ति तथा सुख को अपना लक्ष्य बनाता है, भौतिकतावादी जीवन-शैली की अनुमति नहीं दे सकता। भौतिक फल तो बद्धजीवों को भगवान् विष्णु में समर्पण रूपी ओषधि प्रदान करने के लिए विविध यज्ञों के माध्यम से प्रलोभन के रूप में दिये जाते हैं। जो *वेदवादरत* हैं उनका कहना है कि शाष बद्धजीवों के अज्ञान में इन्द्रियतृप्ति सुलभ बनाने के निमित्त हैं। किन्तु धर्म का असली लक्ष्य आध्यात्मिक मोक्ष है, जिसमें इन्द्रियतृप्ति समाप्त हो जाती है। आध्यात्मिक ज्ञान के तेज के समक्ष शारीरिक आसक्ति का अंधकार टिक नहीं पाता। आध्यात्मिक आनन्द के सागर में इस जगत का चिन्तापूर्ण बाह्य आनन्द लुप्त हो जाता है। *वेद* का सही अर्थ है भगवान् के आज्ञाकारी दास के रूप में आनन्द तथा ज्ञानमय शाश्वत जीवन के लिए भगवान् की शरण में जाना।  