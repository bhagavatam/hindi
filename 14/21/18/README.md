**समानकर्माचरणं पतितानां न पातकम् ।** **औत्पत्तिको गुण: सङ्गो न शयान: पतत्यध: ॥ १७॥** 

शब्दार्थ **** 

**समान—** **बराबर** **; कर्म—** **कर्म का** **; आचरणम्—** **सश्पन्न किया जाना** **; पतितानाम्—** **पतितों का** **; न—** **नहीं** **; पातकम्—** **पतन का** **कारण** **; औत्पत्तिक:—** **स्वभाव द्वारा निर्देशित** **; गुण:—** **सद्गुण बन जाता है** **; सङ्ग:—** **भौतिक सान्निध्य** **; न—** **नहीं** **; शयान:—** **लेटा हुआ** **; पतति—** **गिरता है** **; अध:—** **और नीचे।** **.** 

**जिन कर्मों से एक उच्चासीन व्यक्ति नीचे गिरता है, उन्हीं के द्वारा वे व्यक्ति नीचे नहीं गिरते** **जो पहले से गिरे हुए (पतित) हैं। निस्सन्देह, जमीन पर लेटा रहने वाला व्यक्ति और नीचे कैसे** **गिर सकता है? वह भौतिक संगति, जो मनुष्य के अपने स्वभाव द्वारा आदिष्ट होती है, सद्गुण** **मानी जाती है।** **तात्पर्य :** यहाँ पर भगवान् भौतिक पुण्य तथा पाप का निर्धारण करने में दुविधा का और अधिक वर्णन करते हैं। यद्यपि एक विरक्त संन्यासी के लिए षी-संसर्ग अत्यन्त निन्दनीय है, किन्तु वही संसर्ग एक गृहस्थ के लिए पवित्र है क्योंकि अपनी षी के पास उपयुक्त समय में प्रजनन करने के लिए उसे वैदिक आदेश प्राप्त है। इसी तरह यदि कोई ब्राह्मण सुरापान करता है, तो यह अत्यन्त निन्दनीय कर्म माना जाता है, किन्तु एक शूद्र, जो कि सीमा के अन्दर सुरापान करता है, आत्मसंयमी माना जाता है। अत: भौतिक स्तर पर, पुण्य और पाप आपेक्षिक विचार हैं। किन्तु दीक्षा प्राप्त करने वाले किसी भी व्यक्ति को चार नियमों का कड़ाई से पालन करना होता है। ये हैं—मांस, मछली या अंडे न खाना, अवैध यौन का परित्याग, नशा न करना तथा जुआ न खेलना। यदि कोई दीक्षा-प्राप्त व्यक्ति इन नियमों की अवहेलना करता है, तो वह निश्चय ही मोक्ष के उच्च पद से नीचे गिरेगा।  