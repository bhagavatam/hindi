**यतो यतो निवर्तेत विमुच्येत ततस्तत: ।** **एष धर्मो नृणां क्षेम: शोकमोहभयापह: ॥ १८॥** 

शब्दार्थ **** 

**यत: यत:—** **जिस जिस से** **; निवर्तेत—** **दूर रहता है** **; विमुच्येत—** **छूट जाता है** **; तत: तत:—** **उस उस से** **; एष:—** **यह** **; धर्म:—** **धर्म-** **प्रणाली** **; नृणाम्—** **मनुष्यों का** **; क्षेम:—** **कल्याण का मार्ग** **; शोक—** **दुख** **; मोह—** **मोह** **; भय—** **तथा भय** **; अपह:—** **मिटा देता है।** **.** 

**किसी पापपूर्ण या भौतिकतावादी कर्म से अपने को दूर रख कर, मनुष्य उसके बन्धन से** **मुक्त हो जाता है। ऐसा त्याग मनुष्यों के धाॢमक तथा कल्याणप्रद जीवन की आधारभूमि है और** **यह सारे शोक, मोह तथा भय को भगा देता है।** **तात्पर्य :** *चैतन्य-चरितामृत* (अन्त्य-लीला ६.२२०) में कहा गया है— *महाप्रभुर भक्तगणेर वैराग्य प्रधान।* *याहा देखिऽप्रीत हन गौर-भगवान्॥* ''त्याग ही श्री चैतन्य महाप्रभु के भक्तों का जीवनाधार है। इस त्याग को देख कर श्री चैतन्य महाप्रभु अत्यन्त तुष्ट होते हैं।ÓÓ मनुष्य मिथ्या अहंकारवश अपने को ही अपने कर्मों का स्वामी और भोक्ता मानता है। वस्तुत: भगवान् कृष्ण ही हमारे कर्मों के स्वामी तथा भोक्ता हैं। कृष्णभावनामृत में इस तथ्य की अनुभूति होने से असली वैराग्य प्राप्त होता है। हर व्यक्ति को अपना कर्म भगवान् की भेंट के रूप में करना चाहिए। तब भौतिक बन्धन की सश्भावना नहीं रहेगी। *भगवद्गीता* में भगवान् कृष्ण ने स्पष्ट बतलाया है कि जब विहित कर्मों को भगवान् की भेंट मान कर किया जाता है, तो भव-बन्धन से छुटकारा मिलता है। पापकर्म भगवान् को अॢपत नहीं किये जा सकते, इसलिए इनका सर्वथा परित्याग करना चाहिए। वास्तव में, पाप तथा पुण्य में अन्तर इसीलिए किया जाता है कि जीव पुण्यात्मा बनें और भगवान् की शरण में जाने के पात्र बन सकें। *भगवद्गीता* (७.२८) में कहा गया है— *येषां त्वन्तगतं पापं जनानां पुण्यकर्मणाम्।* *ते द्वन्द्वमोहनिर्मुक्ता भजते मां ²ढ-व्रता:॥* ''जिन मनुष्यों ने पूर्वजन्मों में तथा इस जन्म में पुण्यकर्म किये हैं और जिनके पापकर्मों का पूर्णतया उच्छेदन हो चुका होता है और जो मोह के द्वन्द्वों से मुक्त हो जाते हैं, वे संकल्पपूर्वक मेरी सेवा में तत्पर होते हैं।ÓÓ पुण्यकर्म के द्वारा मनुष्य का जीवन कल्याणप्रद तथा शोक, मोह एवं भय से मुक्त हो जाता है और तब वह कृष्णभावनामृत के पथ को ग्रहण कर सकता है।  