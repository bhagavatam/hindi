**क्वचिद्गुणोऽपि दोष: स्याद्दोषोऽपि विधिना गुण: ।** **गुणदोषार्थनियमस्तद्भिदामेव बाधते ॥ १६॥** 

शब्दार्थ **** 

**क्वचित्—** **कभी** **; गुण:—** **पुण्य** **; अपि—** **भी** **; दोष:—** **पाप** **; स्यात्—** **बन जाता है** **; दोष:—** **पाप** **; अपि—** **भी** **; विधिना—** **वैदिक** **आदेश के बल पर** **; गुण:—** **पुण्य** **; गुण-दोष—** **पुण्य तथा पाप में** **; अर्थ—** **के मामले में** **; नियम:—** **विधान** **; तत्—** **उनके** **;** **भिदाम्—** **अन्तर** **; एव—** **वास्तव में** **; बाधते—** **नष्ट करता है।** **.** 

**कभी पुण्य पाप बनता है और कभी वैदिक आदेशों के बल पर पाप पुण्य बन जाता है। ऐसे** **विशिष्ट नियमों से पुण्य और पाप का स्पष्ट अन्तर मिट जाता है।** **तात्पर्य :** यहाँ पर भगवान् स्पष्ट बतलाते हैं कि भौतिक पुण्य तथा पाप सापेक्ष मान्यताएँ हैं। उदाहरणार्थ, यदि पड़ोसी के घर में आग लगी हो और यदि कोई व्यक्ति घर में छेद करके फँसे हुए परिवार को निकाल लाता है, तो उस संकट की स्थिति के कारण वह व्यक्ति पवित्र वीर माना जाता है। किन्तु सामान्य स्थिति में कोई व्यकि्त किसी के घर में छेद करता है, या पड़ोसी की खिड़की तोड़ देता है, तो वह अपराधी माना जाता है। इसी तरह जो व्यक्ति अपनी पत्नी तथा बच्चों को छोड़ देता है, वह गैर-जिश्मेदार तथा विचारहीन व्यक्ति माना जाता है। किन्तु यदि वही व्यक्ति संन्यास लेता है और अपने उच्च पद पर बना रहता है, तो वह अत्यन्त साधु पुरुष माना जाता है। अतएव पुण्य तथा पाप विशेष परिस्थितियों पर निर्भर होते हैं और कभी कभी उनमें भेद कर पाना कठिन हो जाता है। श्रील मध्वाचार्य के अनुसार चौदह वर्ष से अधिक आयु के व्यक्ति अच्छे तथा बुरे में अन्तर करने में समर्थ हो जाते हैं, अतएव वे अपने पवित्र तथा पापपूर्ण कार्यों के लिए स्वयं जिश्मेदार हैं। इसके विपरीत, अज्ञान में मग्न पशुओं को न तो उनके अपराधों के लिए दोष दिया जा सकता है न तथाकथित अच्छे गुणों के लिए, जो कि अज्ञानजन्य हैं, प्रशंसित किया जा सकता है। जो मनुष्य यह सोच कर कि जैसा चाहो करो और उसके लिए किसी तरह का दोष स्वीकार न करो, पशुओं जैसा कर्म करते हैं, उन्हें अज्ञान-रत पशुओं के रूप में जन्म लेना पड़ेगा। यही नहीं, कुछ अन्य मूर्ख व्यक्ति भी हैं, जो पुण्य तथा पाप की सापेक्षता को देख कर यह निष्कर्ष निकालते हैं कि परम अच्छाई कहीं नहीं है। किन्तु यह समझ लेना चाहिए कि कृष्णभावनामृत सबसे अच्छा है क्योंकि इसमें उस परब्रह्म भगवान् के प्रति पूर्ण आज्ञाकारिता होती है, जिसकी अच्छाई शाश्वत तथा सर्वोपरि है। जो लोग भौतिक पुण्य तथा पाप का अध्ययन करना चाहते हैं, उन्हें अन्तत: विषय की सापेक्षता तथा परिवर्तनशीलता के कारण निराश होना पड़ता है। इसलिए मनुष्य को कृष्णभावनामृत का आध्यात्मिक पद प्राप्त करना चाहिए क्योंकि वही विहित तथा सभी परिस्थितियों में पूर्ण है।  