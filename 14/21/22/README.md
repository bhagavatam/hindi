**तया विरहित: साधो जन्तु: शून्याय कल्पते ।** **ततोऽस्य स्वार्थविभ्रंशो मूॢच्छतस्य मृतस्य च ॥ २१॥** 

शब्दार्थ **** 

**तया—** **उस बुद्धि से** **; विरहित:—** **रहित, विहीन** **; साधो—** **हे साधु उद्धव** **; जन्तु:—** **प्राणी** **; शून्याय—** **शून्य** **; कल्पते—** **बन जाता है** **;** **तत:—** **फलस्वरूप** **; अस्य—** **उसका** **; स्व-अर्थ—** **जीवन-लक्ष्य से** **; विभ्रंश:—** **पतन** **; मूॢच्छतस्य—** **जड़वत् उस व्यक्ति का** **;** **मृतस्य—** **मृत** **; च—** **तथा।** **.** 

**हे साधु उद्धव, असली बुद्धि से विहीन व्यक्ति को हर वस्तु से रहित माना जाता है। वह** **जीवन के वास्तविक लक्ष्य से हट कर उसी तरह मन्द (जड़) पड़ जाता है, जिस तरह कि मृत** **मनुष्य।** **तात्पर्य :** कृष्णभावनामृत इतना आवश्यक है कि जो व्यकि्त आत्म-साक्षात्कार के इस प्रगतिशील मार्ग से विपथ हो जाता है, वह एक तरह से अचेतन या मृत मनुष्य जैसा माना जाता है। चूँकि हर जीव कृष्ण का भिन्नांश है अतएव जो अपनी पहचान बाह्य शरीर से करता है, वह वास्तव में अपनी स्थिति के प्रति अचेत रहता है। इसीलिए कहा गया है *शून्याय कल्पते* —जिसका कोई अस्तित्व नहीं है उसका पीछा करने से वह जीवन के लाभ से अथवा किसी प्रगति से वंचित रहता है। जिसकी चेतना शून्य में लीन रहती हो वह एक तरह से शून्य बन जाता है। इस प्रकार नित्य जीव पतित होकर भवसागर में डूब जाता है और एकमात्र भगवद्भक्तों की विशेष कृपा से, उसका उद्धार हो सकता है। इसीलिए भगवद्भक्तिजन पतित लोगों को हरे कृष्ण महामंत्र का कीर्तन करने का उपदेश देते हैं। इस विधि से हमारी असली चेतना तथा जीवन तुरन्त ही पुनरुज्जीवित हो सकते हैं।  