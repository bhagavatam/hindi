**मां विधत्तेऽभिधत्ते मां विकल्प्यापोह्यते त्वहम् ।** **एतावान्सर्ववेदार्थ: शब्द आस्थाय मां भिदाम् ।** **मायामात्रमनूद्यान्ते प्रतिषिध्य प्रसीदति ॥ ४३॥** 

शब्दार्थ **** 

**माम्—** **मुझको** **; विधत्ते—** **यज्ञ में आदेश देता है** **; अभिधत्ते—** **पूजा की वस्तु के रूप में नामकरण करता है** **; माम्—** **मुझको** **;** **विकल्प्य—** **विकल्प के रूप में प्रस्तुत करके** **; अपोह्यते—** **खंडन किया जाता हूँ** **; तु—** **भी** **; अहम्—** **मैं** **; एतावान्—** **इस तरह** **;** **सर्व-वेद—** **सारे वेदों का** **; अर्थ:—** **अर्थ** **; शब्द:—** **ध्वनि** **; आस्थाय—** **स्थापित करके** **; माम्—** **मुझको** **; भिदाम्—** **भौतिक द्वैत** **;** **माया-मात्रम्—** **मात्र माया के रूप में** **; अनूद्य—** **विस्तार से वर्णन करके** **; अन्ते—** **अन्त में** **; प्रतिषिध्य—** **निषेध करके** **; प्रसीदति—** **तुष्ट हो जाता है।** **.** 

**मैं वेदों द्वारा आदिष्ट अनुष्ठानिक यज्ञ हूँ और मैं ही उपास्य देव हूँ। मैं ही विभिन्न दार्शनिक** **सिद्धान्तों द्वारा प्रस्तुत किया जाता हूँ और दार्शनिक विश्लेषण द्वारा निषेध किया जाने वाला भी** **मैं ही हूँ। इस तरह दिव्य ध्वनि मुझे समस्त वैदिक ज्ञान के अनिवार्य अर्थ के रूप में स्थापित** **करती है। सारे वेद समस्त भौतिक द्वैत का विस्तारपूर्वक विश्लेषण करते हुए उसे मेरी ही मोहक** **शक्ति मान कर, अन्त में इस द्वैत का पूर्णतया निषेध करते हैं और अपने आप को तुष्ट करते हैं।** **तात्पर्य :** पिछले श्लोक में भगवान् यह घोषित कर चुके हैं कि एकमात्र वे ही वेदों के परम आशय को जानते हैं और अब वे यह प्रकट करत हैं कि वे ही समस्त वैदिक ज्ञान के परम आधार तथा आशय हैं। वेदों के *कर्मकाण्ड* अनुभाग में स्वर्ग जाने के लिए अनुष्ठानिक यज्ञों की संस्तुति हुई है। ऐसे यज्ञ साक्षात् भगवान् ही हैं। इसी तरह वेदों के *उपासना-काण्ड* में विभिन्न देवताओं को पूजा का विषय बतलाया गया है और ये देव भगवान् के अंश होने के कारण उनसे भिन्न नहीं हैं। वेदों के *ज्ञान-काण्ड*  में विश्लेषण की विविध दार्शनिक विधियों का मंडन तथा खण्डन मिलता है। ऐसा ज्ञान जो भगवान् की शक्ति का विश्लेषण करता है, भगवान् से भिन्न नहीं है। अन्तत: भगवान् कृष्ण ही सर्वस्व हैं क्योंकि हर वस्तु भगवान् की विविध शक्तियों का अंश है। यद्यपि वैदिक वाङ्मय द्वैत में लीन लोगों को अनेक प्रकार के इच्छित भौतिक फल प्रदान करते हुए, उन्हें वैदिक जीवन-शैली अपनाने के लिए मोहित करता है, किन्तु सारे वेद अन्त में समस्त द्वैत का निषेध करते हुए मनुष्य को ईश-भावनामृत की अवस्था तक ले जाते हैं जहाँ पर कोई भी वस्तु भगवान् से भिन्न नहीं रह जाती। वैदिक वाङ्मय में ऐसे अनेक आदेश हैं जिनमें कहा गया है कि जीवन की एक विशेष अवस्था में मनुष्य कर्म-काण्ड छोड़ कर ज्ञान-मार्ग अपनाये। इसी तरह अन्य आदेश यह घोषित करते हैं कि मानसिक ङ्क्षचतन त्याग कर परब्रह्म परमेश्वर की शरण ग्रहण की जाय। किन्तु किसी भी स्थल पर यह आदेश नहीं है कि कोई व्यकि्त भगवद्भकि्त छोड़ दे क्योंकि यह तो हर जीव का शाश्वत स्वाभाविक पद है। वेदों में अनेकानेक मतों का मंडन-खंडन हुआ है क्योंकि प्रगति करने वाले व्यकि्त को ज्ञान की दिशा में प्रगति करते हुए पिछली अवस्था को त्यागना होता है। उदाहरणार्थ, जो व्यक्ति यौन में लिप्त रहता है, उसके लिए यह शिक्षा दी जाती है कि वह धर्म-विवाह करके अपनी पत्नी के साथ यौन-सुख भोगे। किन्तु जब व्यकि्त वैराग्य अवस्था को प्राप्त कर ले, तो उसे ऐसे अनुष्ठानिक ज्ञान का परित्याग कर देना चाहिए और संन्यास ले लेना चाहिये। इस अवस्था में मनुष्य को षी का दर्शन करने या उससे बोलने का भी निषेध रहता है। किन्तु जब कोई व्यकि्त कृष्णभावनामृत की सिद्धि को प्राप्त होता है, जिसमें सर्वत्र भगवान् प्रकट दिखते हैं, तो वह सारे जीवों को, जिसमें षियाँ भी शामिल हैं, भगवान् की प्रेमाभक्ति में लगाये क्योंकि तब उसके आध्यात्मिक पतन का कोई भय नहीं रह जाता। इस तरह वैदिक वाङ्मय में आध्यात्मिक ²ष्टि की उत्तरोत्तर अवस्थाओं पर आधारित विभिन्न आदेशों का खण्डन- मण्डन मिलता है। चूँकि ऐसे सारे आदेश तथा सारी विधियाँ कृष्णभावनामृत प्राप्त करने के निमित्त हैं, अतएव वे भगवान् से भिन्न नहीं हैं। इसलिए बद्ध आत्मा को किसी बीच की अवस्था को जीवन का असली लक्ष्य मान कर भगवद्धाम जाने की यात्रा पर रुक नहीं जाना चाहिए। उसे यह समझ लेना चाहिए कि भगवान् श्रीकृष्ण ही हर वस्तु के उद्गम, स्थिति तथा आश्रय हैं और हर जीव उनका नित्य दास है। इस तरह आनन्द तथा ज्ञान के शाश्वत जीवन के लिए मनुष्य को भगवद्धाम जाने के लिए वैदिक मार्ग पर चलते रहना चाहिए। *इस प्रकार श्रीमद्भागवत के ग्यारहवें स्कन्ध के अन्तर्गत ''भगवान् कृष्ण द्वारा वैदिक पथ की* *व्यालयाÓÓ नामक इक्कीसवें अध्याय के श्रील भक्तिवेदान्त स्वामी प्रभुपाद के सेवकों द्वारा रचित तात्पर्य* *पूर्ण हुए।* 