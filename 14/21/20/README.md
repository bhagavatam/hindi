**विषयेषु गुणाध्यासात्पुंस: सङ्गस्ततो भवेत् ।** **सङ्गात्तत्र भवेत्काम: कामादेव कलिर्नृणाम् ॥ १९॥** 

शब्दार्थ **** 

**विषयेषु—** **इन्द्रियतृप्ति की वस्तुओं में** **; गुण-अध्यासात्—** **उन्हें अच्छा मानने के कारण** **; पुंस:—** **मनुष्य की** **; सङ्ग:—** **आसक्ति** **;** **तत:—** **इस कल्पना से** **; भवेत्—** **हो जाता है** **; सङ्गात्—** **भौतिक संगति से** **; तत्र—** **इस प्रकार** **; भवेत्—** **उत्पन्न होता है** **; काम:—** **काम** **; कामात्—** **काम से** **; एव—** **भी** **; कलि:—** **कलह** **; नृणाम्—** **मनुष्यों में।** **.** 

**जो व्यक्ति भौतिक इन्द्रिय-विषयों को अभीष्ट मान लेता है, वह निश्चित रूप से उनमें आसक्त** **हो जाता है। ऐसी आसक्ति से काम उत्पन्न होता है और यही काम लोगों में कलह उत्पन्न कराता** **है।** **तात्पर्य :** मनुष्य जीवन का असली लक्ष्य भौतिक इन्द्रियतृप्ति नहीं होना चाहिए क्योंकि मानव समाज में कलह का आधार यही है। यद्यपि वैदिक वाङ्मय कभी कभी इन्द्रियतृपि्त की अनुमति देता है, किन्तु वेदों का चरम उद्देश्य वैराग्य है क्योंकि वैदिक संस्कृति ऐसी किसी वस्तु की संस्तुति नहीं कर सकती जिससे मानव-जीवन में बाधा उत्पन्न हो। कामी पुरुष सहज ही क्रुद्ध हो उठता है और जो भी उसकी कामेच्छाओं में बाधा उत्पन्न करता है, उसका वह शत्रु बन जाता है। चूँकि उसकी यौन-इच्छा कभी तुष्ट नहीं की जा सकती, इसलिए कामी पुरुष अपनी ही संगिनी से असंतुष्ट रहने लगता है और इस तरह 'प्रेम-घृणाÓ का सश्बन्ध स्थापित हो जाता है। कामी पुरुष अपने को ईश्वर की सृष्टि का भोक्ता मानता है, इसीलिए वह गर्व एवं मिथ्या प्रतिष्ठा से युक्त रहता है। ऐसा कामी गर्वीला व्यक्ति कभी भी प्रामाणिक गुरु के चरणों में आत्म-निवेदन करने की ओर आकृष्ट नहीं होता। फलत: अवैध यौन के प्रति आकर्षण कृष्णभावनामृत का जो भगवान् के प्रतिनिधि के समक्ष विनीत आत्मसमर्पण पर आधारित है, प्रत्यक्ष शत्रु है। भगवान् कृष्ण ने भी *भगवद्गीता* में कहा है कि अवैध यौन इस दुनिया का सर्वभक्षी पापी शत्रु है। चूँकि आधुनिक समाज में पुरुषों तथा षियों को परस्पर मिलने-जुलने की छूट दी हुई है, इसलिए नागरिकों को संभवत: शान्ति नहीं मिल पा रही प्रत्युत सामाजिक जीवन के लिए संघर्ष मानो नियम बन चुका है। यह उस अज्ञानग्रस्त समाज का लक्षण है, जो भौतिक शरीर को परम कल्याण मानता है जैसाकि *विषयेषु गुणा ध्यासात्* शब्दों द्वारा वर्णन हुआ है। जिसे अपना शरीर प्रिय है, वह निश्चित रूप से विषय-वासना से ग्रस्त रहेगा।  