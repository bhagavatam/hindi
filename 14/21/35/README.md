**शब्दब्रह्म सुदुर्बोधं प्राणेन्द्रियमनोमयम् ।** **अनन्तपारं गश्भीरं दुॢवगाह्यं समुद्रवत् ॥ ३६॥** 

शब्दार्थ **** 

**शब्द-ब्रह्म—** **वेदों की दिव्य ध्वनि** **; सु-दुर्बोधम्—** **समझ पाने में अत्यन्त कठिन** **; प्राण—** **प्राण-वायु** **; इन्द्रिय—** **इन्द्रियाँ** **; मन:—** **तथा मन** **; मयम्—** **विभिन्न स्तरों पर प्राकट्य** **; अनन्त-पारम्—** **अन्तहीन** **; गश्भीरम्—** **गहरा** **; दुॢवगाह्यम्—** **थाह पाना कठिन,** **अथाह** **; समुद्र-वत्—** **समुद्र के समान।** **.** 

**वेदों की दिव्य ध्वनि को समझ पाना अत्यन्त कठिन है और वह प्राण, इनि्द्रयों तथा मन के** **भीतर विभिन्न स्तरों में प्रकट होती है। यह वैदिक ध्वनि समुद्र के समान असीम, अगाध तथा** **अथाह है।** **तात्पर्य :** वैदिक ज्ञान के अनुसार वैदिक ध्वनि चार अवस्थाओं में विभक्त है, जिसे सबसे बुद्धिमान ब्राह्मण ही समझ सकते हैं। इसका कारण यह है कि इसके तीन विभाग जीव के भीतर स्थित होते हैं, केवल चौथा विभाग ही वाणी के रूप में बाह्यत: प्रकट होता है। यहाँ तक कि वैदिक ध्वनि की यह चौथी अवस्था, जो कि *वैरवरी* कहलाती है, सामान्य मनुष्य की समझ में नहीं आती। श्रील विश्वनाथ चक्रवर्ती ठाकुर की व्यालया है कि ये विभाग निश्नवत हैं। वैदिक ध्वनि की *प्राण* अवस्था *परा*  कहलाती है और वह *आधार चक्र* में स्थित है; मानसिक अवस्था *पश्यन्ती* कहलाती है और नाभि- प्रदेश में मणिपूरक चक्र में स्थित है; बौद्धिक अवस्था, जो *मध्यमा* कहलाती है हृदय प्रदेश में *अनाहत*  चक्र में स्थित है। अन्त में, वैदिक ध्वनि की व्यक्त ऐनि्द्रय अवस्था *वैरवरी* कहलाती है। ऐसी वैदिक ध्वनि *अनन्त-पार* है क्योंकि यह ब्रह्माण्ड के भीतर तथा उसके परे की सारी प्राण- शक्तियों को जान लेती है और इस तरह देश या काल से विभाजित नहीं होती। वस्तुत:, वैदिक ध्वनि इतनी सूक्ष्म, अथाह तथा अगाध है कि स्वयं भगवान् तथा उनके शकि्तप्रदत्त अनुयायी यथा व्यास तथा नारद ही उसके वास्तविक स्वरूप तथा अर्थ को समझ सकते हैं। सामान्य जनों के वश की बात नहीं कि वै वैदिक ध्वनि की गूढ़ता तथा सूक्ष्मता को जान सकें, किन्तु यदि कोई व्यकि्त कृष्णभावनामृत को स्वीकार करता है, वह तुरन्त ही समस्त वैदिक ज्ञान के निष्कर्ष अर्थात् वैदिक ज्ञान के मूल स्रोत, भगवान् कृष्ण, को जान लेता है। मूर्खजन अपने प्राण, इन्द्रियाँ तथा मन को इन्द्रियतृप्ति में लगाते हैं; फलत: वे भगवन्नाम की महत्ता को नहीं समझ पाते। अन्ततोगत्वा वैदिक ध्वनि का सार भगवन्नाम ही है, जो स्वयं भगवान् से भिन्न नहीं है। चूँकि भगवान् असीम हैं, इसलिए उनका नाम भी समान रूप से असीम है। भगवान् की प्रत्यक्ष कृपा के बिना भगवान् की दिव्य महिमा को कोई नहीं समझ सकता। निरपराध होकर, हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे का कीर्तन करने से मनुष्य वैदिक ध्वनि के रहस्यों तक प्रवेश पा जाता है। अन्यथा वेदों का ज्ञान *दुॢवगाह्यम्*  अर्थात् अथाह बना रहेगा।  