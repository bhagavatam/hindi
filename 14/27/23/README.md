**तयात्मभूतया पिण्डे व्याप्ते सश्पूज्य तन्मय: ।** **आवाह्यार्चादिषु स्थाप्य न्यस्ताङ्गं मां प्रपूजयेत् ॥ २४॥** 

शब्दार्थ **** 

**तया—** **ध्यान किये गये स्वरूप द्वारा** **; आत्म-भूतया—** **अपनी अनुभूति के अनुसार सोचा गया** **; पिण्डे—** **भौतिक शरीर में** **;** **व्याप्ते—** **व्याप्त** **; सश्पूज्य—** **उस रूप की भलीभाँति पूजा करके** **; तत्-मय:—** **उसकी उपस्थिति से युक्त** **; आवाह्य—** **आवाहन** **करके** **; अर्चा-आदिषु—** **पूजा किये जाने वाले विभिन्न अर्चाविग्रहों के भीतर** **; स्थाप्य—** **स्थापित करके** **; न्यस्त-अङ्गम्—** **उपयुक्त** **मंत्रों का उच्चारण करते हुए अर्चाविग्रह के विविध अंगों को छूकर** **; माम्—** **मुझको** **; प्रपूजयेत्—** **पूजा करे।** **.** 

**भक्त परमात्मा का ध्यान करता है, जिसकी उपस्थिति भक्त के शरीर को उसकी अनुभूति के** **अनुसार अधिक भर देती है। इस तरह भक्त अपनी सामथ्र्य-भर भगवान् की पूजा करता है और** **उन्हीं में लीन हो जाता है। अर्चाविग्रह के विभिन्न अंगों का स्पर्श करके तथा उपयुक्त मंत्रोच्चार** **करके भक्त को चाहिए कि वह परमात्मा को अर्चाविग्रह रूप में आने के लिए आमंत्रित करे और** **तब वह मेरी पूजा करे।** **तात्पर्य :** भक्त का शरीर परमेश्वर से उसी तरह व्याप्त रहता है, जिस तरह कोई घर दीपक के प्रकाश से व्याप्त रहता है। जिस तरह अतिथि को गृह में प्रवेश करने के लिए मैत्रीपूर्वक संकेत किया जाता है, उसी तरह मनुष्य अर्चाविग्रह के शरीर का स्पर्श करता है, उपयुक्त मंत्रोच्चार करता है तथा अर्चाविग्रह के स्वरूप में प्रवेश करने के लिए परमात्मा को आमंत्रित करता है। चूँकि अर्चाविग्रह तथा परमात्मा दोनों ही भगवान् हैं, अतएव वे अभिन्न हैं। भगवान् का एक रूप दूसरे में तत्काल प्रकट हो सकता है।  