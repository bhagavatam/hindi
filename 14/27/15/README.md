**द्रव्यै: प्रसिद्धैर्मद्याग: प्रतिमादिष्वमायिन: ।** **भक्तस्य च यथालब्धैर्हृदि भावेन चैव हि ॥ १५॥** 

शब्दार्थ **** 

**द्रव्यै:—** **साज-सामग्री से** **; प्रसिद्धै:—** **सर्वोत्तम** **; मत्-याग:—** **मेरी पूजा** **; प्रतिमा-आदिषु—** **विभिन्न अर्चाविग्रह रूपों में** **;** **अमायिन:—** **इच्छारहित** **; भक्तस्य—** **भक्त का** **; च—** **तथा** **; यथा-लब्धै:—** **जो भी साज-सामग्री सरलता से प्राप्त की जा सकती है** **;** **हृदि—** **हृदय में** **; भावेन—** **मानसिक संकल्पना द्वारा** **; च—** **तथा** **; एव हि—** **निश्चय ही।** **.** 

**मनुष्य को चाहिए कि उत्तम से उत्तम साज-सामग्री भेंट करके मेरे अर्चाविग्रह रूप में मेरी** **पूजा करे। किन्तु भौतिक इच्छा से पूर्णतया मुक्त भक्त मेरी पूजा, जो भी वस्तु मिल सके उसी से** **करे, यहाँ तक कि वह अपने हृदय के भीतर मानसिक साज-सामग्री से भी मेरी पूजा कर सकता** **है।** **तात्पर्य :** आज भी जो भक्त भौतिक इच्छा द्वारा सताया हुआ होता है, वह जगत को इन्द्रियतृप्ति की वस्तु के रूप में देखता है। ऐसा नवदीक्षित भक्त भगवान् के परम पद को गलत समझ सकता है, यहाँ तक कि वह भगवान् को ही अपने भोग की वस्तु मान सकता है। इसलिए नवदीकि्षत को चाहिए कि देवता को ऐश्वर्यपूर्ण साज-सामग्री भेंट करे जिससे वह निरन्तर स्मरण रख सके कि अर्चाविग्रह परम भोक्ता है और नवदीक्षित तो मात्र पूजक होता है और अर्चाविग्रह के आनन्द के लिए है। इसके विपरीत कृष्णभावनामृत में स्थिर हुआ प्रगत भक्त यह कभी नहीं भूलता कि परमेश्वर हर वस्तु का वास्तविक भोक्ता तथा नियन्ता है। शुद्ध भक्त जो भी साज-सामग्री आसानी से मिल सकती है, उसी के साथ भगवान् को अपने शुद्ध प्रेम की भेंट चढ़ाता है। कृष्णभावनाभावित भक्त कभी भी कृष्ण-भक्ति में विचलित नहीं होता और वह सादी से सादी भेंट द्वारा भी भगवान् को पूरी तरह तुष्ट करता है।  