**चलाचलेति द्विविधा प्रतिष्ठा जीवमन्दिरम् ।** **उद्वासावाहने न स्त: स्थिरायामुद्धवार्चने ॥ १३॥** 

शब्दार्थ **** 

**चला—** **चल** **; अचला—** **अचल** **; इति—** **इस प्रकार** **; द्वि-विधा—** **दो प्रकार की** **; प्रतिष्टा—** **स्थापना** **; जीव-मन्दिरम्—** **समस्त जीवों** **के आश्रय अर्चाविग्रह का** **; उद्वास—** **विसर्जन** **; आवाहने—** **तथा आवाहन** **; न स्त:—** **नहीं हैं** **; स्थिरायाम्—** **स्थायी रूप से स्थापित** **अर्चाविग्रह के लिए** **; उद्धव—** **हे उद्धव** **; अर्चने—** **पूजा में।** **.** 

**समस्त जीवों के शरण रूप भगवान् का अर्चाविग्रह दो प्रकारों से स्थापित किया जा सकता** **है—अस्थायी रूप से अथवा स्थायी रूप से। किन्तु हे उद्धव, स्थायी अर्चाविग्रह का आवाहन हो** **चुकने पर उसका विसर्जन नहीं किया जा सकता।** **तात्पर्य :** भगवान् के भक्त अपने को भगवान् का नित्य दास मानते हैं। वे अर्चाविग्रह को साक्षात् भगवान् मान कर अर्चाविग्रह की स्थायी स्थापना करते हैं और निरन्तर पूजा करते हैं। किन्तु निॢवशेषवादीजन भगवान् के नित्य रूप को क्षणिक मोह की अभिव्यक्ति मानते हैं। वस्तुत: वे अर्चाविग्रह रूप को ईश्वर बनने की दिशा में साधन मात्र मानते हैं। भौतिकतावादी व्यक्ति भगवान् को अपना बैरी समझते हैं इसलिए धाॢमक उत्सवों के लिए अस्थायी व्यवस्था करते हैं। पूजा की यह क्षणिक पूजा-विधि उन लोगों को भाती है, जो अपने स्वार्थों के लिए भगवान् का दुरुपयोग करना चाहते हैं किन्तु जो कृष्ण-भक्त हैं, वे भगवान् की पूजा में लगे रहते हैं। वे निरन्तर पूजने के लिए स्थायी अर्चाविग्रह स्थापित करते हैं।  