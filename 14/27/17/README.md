**भूर्यप्यभक्तोपाहृतं न मे तोषाय कल्पते ।** **गन्धो धूप: सुमनसो दीपोऽन्नाद्यं च ङ्क्षक पुन: ॥ १८॥** 

शब्दार्थ **** 

**भूरि—** **ऐश्वर्यवान** **; अपि—** **भी** **; अभक्त—** **अभक्त द्वारा** **; उपाहृतम्—** **भेंट किया** **; न—** **नहीं** **; मे—** **मेरा** **; तोषाय—** **सन्तोष** **; कल्पते—** **उत्पन्न करते हैं** **; गन्ध:—** **सुगन्धि** **; धूप:—** **धूप** **; सुमनस:—** **फूल** **; दीप:—** **दीपक** **; अन्न-आद्यम्—** **भोजन सामग्री** **; च—** **तथा** **; किम्** **पुन:—** **क्या कहा जाय।** **.** 

**बड़ी से बड़ी ऐश्वर्यपूर्ण भेंट भी मुझे तुष्ट नहीं कर पाती यदि वे अभक्तों द्वारा प्रदान की** **जायँ। किन्तु मैं अपने प्रेमी भक्तों द्वारा प्रदत्त तुच्छ से तुच्छ भेंट से भी प्रसन्न हो जाता हूँ और जब** **सुगंधित तेल, अगुरु, फूल तथा स्वादिष्ट भोजन की उत्तम भेंट प्रेमपूर्वक चढ़ाई जाती हैं, तो मैं** **निश्चय ही सर्वाधिक प्रसन्न होता हूँ।** **तात्पर्य :** पिछले श्लोक में भगवान् कह चुके हैं कि प्रेम तथा भकि्तपूर्वक चढ़ाया गया थोड़ा-सा जल भी उन्हें परम आनन्द प्रदान करने वाला है। इसलिए *ङ्क्षक पुन:* शब्द भगवान् के पूर्ण आनन्द के सूचक हैं जब प्रेम तथा भक्ति के साथ बड़ी-से-बड़ी उपयुक्त भेंट चढ़ाई जाती है। किन्तु अभक्त द्वारा चढ़ाई गई बड़ी-से-बड़ी भेंट भगवान् को प्रसन्न नहीं कर पाती। जैसाकि श्रील जीव गोस्वामी बतलाते हैं कि अर्चाविग्रह के पूजा विषयक विधि-विधान तथा अर्चाविग्रह के प्रति किये गये अपराधों की सूची लोगों को सहायता पहुँचाने के लिए है ताकि वे भगवान् के अर्चाविग्रह रूप के प्रति अनादर या उपेक्षा भाव दिखलाने से बच सकें। वस्तुत: सारे अपराध भगवान् को स्वामी के रूप में न मानने पर और इस तरह उनके आदेशों का अनादर तथा उल्लंघन करने पर आधारित हैं। चूँकि अर्चाविग्रह की आदरपूर्वक पूजा करनी चाहिए, इसलिए अर्चाविग्रह को प्रेमपूर्वक ऐश्वर्यपूर्ण भेंटें चढ़ानी चाहिए क्योंकि ऐसी भेंटों से पूजा करने वाले की आदरणीयता बढ़ती है तथा उसकी पूजा में अपराधों से बचने में सहायता मिलती है।  