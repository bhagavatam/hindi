**अस्थिरायां विकल्प: स्यात्स्थण्डिले तु भवेद्द्वयम् ।** **स्नपनं त्वविलेप्यायामन्यत्र परिमार्जनम् ॥ १४॥** 

शब्दार्थ **** 

**अस्थिरायाम्—** **अस्थायी अर्चाविग्रह के प्रसंग में** **; विकल्प:—** **विकल्प (कि अर्चाविग्रह का आवाहन करना तथा विसर्जन करना** **है)** **; स्यात्—** **है** **; स्थण्डिले—** **भूमि पर बने अर्चाविग्रह के प्रसंग में** **; तु—** **लेकिन** **; भवेत्—** **होते हैं** **; द्वयम्—** **ये दो अनुष्ठान** **;** **स्नपनम्—** **स्नान** **; तु—** **लेकिन** **; अविलेप्यायाम्—** **जब अर्चाविग्रह मिट्टी (चित्र या काष्ठ) से नहीं बनाया जाता** **; अन्यत्र—** **अन्य** **दशाओं में** **; परिमार्जनम्—** **पूर्ण सफाई किन्तु जल के बिना।** **.** 

**जो अर्चाविग्रह अस्थायी रूप से स्थापित किया जाता है उसका आवाहन और विसर्जन** **विकल्प रूप में किया जा सकता है किन्तु ये दोनों अनुष्ठान तब अवश्य करने चाहिए जब** **अर्चाविग्रह को भूमि पर अंकित किया गया हो। अर्चाविग्रह को जल से स्नान कराना चाहिए** **यदि वह मिट्टी, रंजक या काष्ठ से न बनाया गया हो। ऐसा होने पर जल के बिना ही ठीक से** **सफाई करनी चाहिए।** **तात्पर्य :** विभिन्न श्रेणियों के भक्तगण अपनी अपनी श्रद्धा की विभिन्न स्थितियों के अनुसार भगवान् के अर्चाविग्रह की पूजा करते हैं। भगवान् कृष्ण का प्रगत भक्त भगवान् से अपने नित्य प्रेमपूर्ण सश्बन्ध को समझता है; वह अर्चाविग्रह को साक्षात् भगवान् मानता है और प्रेममयी सेवकाई के अनुसार अर्चाविग्रह से शाश्वत सश्बन्ध स्थापित करता है। भगवान् कृष्ण को सच्चिदानन्द रूप समझते हुए श्रद्धालु भक्त उदाहरण के तौर पर, पत्थर, काष्ठ या संगमरमर से बनी भगवान् की मूॢत स्थापित करके, अर्चाविग्रह की पूजा का स्थायी प्रबन्ध करता है। *शालग्राम शिला* को बिना किसी औपचारिक उत्सव के स्वत: प्रतिष्ठापित मान लिया जाता है, इसलिए अर्चाविग्रह को मंत्रों द्वारा आवाहन या विसर्जन करने की मनाही है। किन्तु यदि कोई अर्चाविग्रह को पवित्र भूमि पर रंजित करता है या बालू की प्रतिमा के रूप में बनाता है, तो अर्चाविग्रह का आवाहन मंत्रों द्वारा किया जाता है। फिर अर्चाविग्रह से बाह्य रूप त्यागने के लिए अनुरोध किया जाता है क्योंकि यह बाह्य रूप शीघ्र ही प्राकृतिक तत्त्वों द्वारा विनष्ट हो जायेगा। सामान्य सिद्धान्त यह है कि शुद्ध भक्त अर्चाविग्रह के साथ अपने सश्बन्ध को शाश्वत मानता है। जो व्यक्ति प्रेमाभक्ति में जितना ही अर्चाविग्रह के शरणागत होता है, वह भगवान् को उतना ही समझ सकता है। भगवान् कृष्ण एक पुरुष हैं किन्तु वे परम पुरुष हैं जिनकी भावनाएँ अद्वितीय होती हैं। भगवान् के अर्चाविग्रह रूप की भक्ति करके भगवान् को आसानी से प्रसन्न किया जा सकता है और भगवान् को प्रसन्न करने से मनुष्य जीवन के मिशन में क्रमश: उन्नति कर सकता है और अन्त में भगवान् के पास वापस जा सकता है जहाँ अर्चाविग्रह भक्त के सश्मुख प्रकट होता है और अपने निजी आवास में भक्त का स्वागत करता है, जो सारे संसार में भगवद्धाम के नाम से जाना जाता है।  