**यदा स्वनिगमेनोक्तं द्विजत्वं प्राप्य पूरुष: ।** **यथा यजेत मां भक्त्या श्रद्धया तन्निबोध मे ॥ ८॥** 

शब्दार्थ **** 

**यदा—** **जब** **; स्व—** **अपनी योग्यता के अनुसार** **; निगमेन—** **वेदों के द्वारा** **; उक्तम्—** **आदेश दिया गया** **; द्विजत्वम्—** **द्विज बनने का** **पद** **; प्राप्य—** **प्राप्त करके** **; पूरुष:—** **व्यक्ति** **; यथा—** **जिस तरह** **; यजेत—** **पूजा करे** **; माम्—** **मुझको** **; भक्त्या—** **भक्ति से** **;** **श्रद्धया—** **श्रद्धा से** **; तत्—** **वह** **; निबोध—** **कृपया सुनें** **; मे—** **मुझसे।** **.** 

**अब तुम श्रद्धापूर्वक सुनो क्योंकि मैं बतला रहा हूँ कि किस तरह द्विज पद को प्राप्त व्यकि्त** **संबद्ध वैदिक संस्तुतियों द्वारा भक्तिपूर्वक मेरी पूजा करे।** **तात्पर्य :** *स्व-निगमेन* शब्द सूचक है विशेष वैदिक आदेशों का जो वर्ण तथा आश्रम से संगत हैं। ब्राह्मण, क्षत्रिय तथा वैश्य जाति के सदस्य गायत्री मंत्र की दीक्षा लेकर *द्विजत्वम्* प्राप्त करते हैं। प्रथा के अनुसार पूर्ण योग्य ब्राह्मण-बालकों को आठ वर्षों में, क्षत्रियों को ग्यारह वर्षों में तथा वैश्यों को बारह वर्षों में दीक्षा दी जा सकती है बशर्ते कि उचित शर्तें पूरी होती हों। द्विजत्व प्राप्त करने के बाद मनुष्य को अर्चाविग्रह रूप में भगवान् की पूजा करनी चाहिए जैसाकि स्वयं भगवान् बतलायेंगे।  