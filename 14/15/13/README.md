**विष्णौ त्र्यधीश्वरे चित्तं धारयेत्कालविग्रहे ।** **स ईशित्वमवाप्नोति क्षेत्रज्ञक्षेत्रचोदनाम् ॥ १५॥** 

शब्दार्थ **** 

**विष्णौ—** **भगवान् विष्णु या परमात्मा में** **; त्रि-अधीश्वरे—** **तीन गुणों वाली माया के परम नियन्ता** **; चित्तम्—** **चेतना** **; धारयेत्—** **एकाग्र करता है** **; काल—** **काल का, जो कि मूल गतिप्रदाता है** **; विग्रहे—** **स्वरूप में** **; स:—** **वह, योगी** **; ईशित्वम्—** **वश में करने** **की सिद्धि** **; अवाप्नोति—** **प्राप्त करता है** **; क्षेत्र-ज्ञ—** **चेतन जीव** **; क्षेत्र—** **उपाधियों सहित शरीर** **; चोदनाम्—** **प्रेरित करते हुए।** **.** 

**जो मूल गतिप्रदाता तथा तीन गुणों से युक्त बहिरंगा शक्ति के परमेश्वर, परमात्मा विष्णु में** **अपनी चेतना स्थिर करता है, वह अन्य बद्धजीवों, उनके शरीरों तथा उनकी उपाधियों को** **नियंत्रित करने की योग-सिद्धि प्राप्त करता है।** **तात्पर्य :** हमें स्मरण रखना चाहिए कि कोई योग-सिद्धि जीव को कभी भी इतना समर्थ नहीं बनाती कि वह भगवान् की श्रेष्ठता को चुनौती दे सके। वस्तुत:, हम भगवान् की कृपा के बिना ऐसी सिद्धियाँ प्राप्त नहीं कर सकते। इस तरह मनुष्य की नियंत्रणकारी शक्ति कभी भी भगवान् कृष्ण की योजना में बाधक नहीं बन सकती। मनुष्य को ईश्वर के नियम के अन्तर्गत ही योग-नियंत्रण प्रदॢशत करने की अनुमति दी जाती है और बड़े-से-बड़े योगी को भी जो अपने तथाकथित योग-ऐश्वर्य से ईश्वर के नियम का उल्लंघन करता है, उसी तरह कठोर दण्ड दिया जाता है जैसाकि अश्बरीष महाराज को शाप देने पर दुर्वासा मुनि की कथा से पता चलता है।  