**जन्मौषधितपोमन्त्रैर्यावतीरिह सिद्धय: ।** **योगेनाप्नोति ता: सर्वा नान्यैर्योगगङ्क्षत व्रजेत् ॥ ३४॥** 

शब्दार्थ **** 

**जन्म—** **जन्म** **; औषधि—** **जड़ी-बूटियों** **; तप:—** **तपस्या** **; मन्त्रै:—** **तथा मंत्रों से** **; यावती:—** **जितने हैं** **; इह—** **इस जगत में** **;** **सिद्धय:—** **सिद्धियाँ** **; योगेन—** **मेरी भक्ति से** **; आप्नोति—** **प्राप्त करता है** **; ता:—** **वे** **; सर्वा:—** **सभी** **; न—** **नहीं** **; अन्यै:—** **अन्य** **विधियों से** **; योग-गतिम्—** **वास्तविक योग-सिद्धि** **; व्रजेत्—** **प्राप्त करता है।** **.** 

**अच्छे जन्म, औषधियों, तपस्याओं तथा मंत्रों से जो भी योग-सिद्धियाँ प्राप्त की जा सकती** **हैं उन सबों को मेरी भक्ति करके प्राप्त किया जा सकता है। निस्सन्देह, कोई भी व्यक्ति अन्य** **किसी साधन से वास्तविक योग-सिद्धि प्राप्त नहीं कर सकता।** **तात्पर्य :** देवता रूप में जन्म लेने से मनुष्य को स्वत: अनेक योग-सिद्धियाँ प्राप्त हुई रहती हैं। सिद्धलोक में मात्र जन्म लेने से स्वत: आठ प्रमुख योग-सिद्धियाँ अॢजत हो जाती हैं। इसी तरह मछली के रूप में जन्म लेने से वह जल से अभेद्य हो जाती है, पक्षी रूप में जन्म लेने से उडऩे की योग-सिद्धि प्राप्त हो जाती है और भूतप्रेत के रूप में जन्म लेने से अलक्षित होने तथा परकाया-प्रवेश की सिद्धि प्राप्त होती है। पतञ्जलि मुनि बतलाते हैं कि योग-सिद्धियाँ जन्म, औषधि, तपस्या तथा मंत्रों द्वारा प्राप्त की जा सकती हैं। किन्तु भगवान् का कहना है कि ऐसी सिद्धियाँ अन्ततोगत्वा समय का अपव्यय हैं तथा वास्तविक योग-सिद्धि अर्थात् कृष्णभावनामृत प्राप्त करने में विघ्न स्वरूप हैं। जो लोग भक्तियोग त्याग कर, कृष्ण के अतिरिक्त ध्यान की अन्य वस्तुओं के लिए मँडराते हैं, वे निश्चय ही अधिक बुद्धिमान नहीं हैं। जो अपने को योगी घोषित करते हैं किन्तु अपनी इनि्द्रयों की तुषि्ट में लगे रहते हैं, वे *कुयोगी* या *भोगी-योगी* हैं। ऐसे कुयोगी यह नहीं समझ पाते कि जिस तरह उनके पास लघु इन्द्रियाँ हैं उसी तरह परब्रह्म के पास सूक्ष्म इन्द्रियाँ हैं। वे यह भी नहीं समझ पाते कि योग वास्तव में भगवान् की चरम इन्द्रियों को तुष्ट करने के निमित्त है। इसलिए जो व्यक्ति योग-सिद्धियों के तथाकथित सुख के पीछे पड़ कर, भगवान् कृष्ण के चरणकमलों का परित्याग कर देते हैं उन्हें अपने प्रयासों से हतोत्साहित होना पड़ेगा। मनुष्य को केवल भगवान् का ध्यान करने से *योगगति* प्राप्त हो सकती है, जिसका अर्थ होता है भगवान् कृष्ण के लोक में रह कर आध्यात्मिक ऐश्वर्यों का भोग करना।  