**मनो मयि सुसंयोज्य देहं तदनुवायुना ।** **मद्धारणानुभावेन तत्रात्मा यत्र वै मन: ॥ २१॥** 

शब्दार्थ **** 

**मन:—** **मन** **; मयि—** **मुझमें** **; सु-संयोज्य—** **ठीक से संयुक्त करके** **; देहम्—** **भौतिक शरीर** **; तत्—** **मन** **; अनु-वायुना—** **पीछे पीछे** **चलने वाली हवा से** **; मत्-धारणा—** **मेरे ध्यान का** **; अनुभावेन—** **शक्ति द्वारा** **; तत्र—** **वहाँ** **; आत्मा—** **भौतिक शरीर (चला जाता** **है)** **; यत्र—** **जहाँ जहाँ** **; वै—** **निश्चय ही** **; मन:—** **मन (चला जाता है)।** **.** 

**जो योगी अपना मन मुझमें लीन कर देता है और इसके बाद मन का अनुसरण करने वाली** **वायु का उपयोग भौतिक शरीर को मुझमें लीन करने के लिए करता है, वह मेरे ध्यान की शक्ति** **से उस योग-सिद्धि को प्राप्त करता है, जिससे उसका शरीर तुरन्त ही मन के पीछे पीछे जाता है।** **तात्पर्य :** *तद्-अनुवायुना* उस विशेष सूक्ष्म वायु का सूचक है, जो मन के पीछे पीछे जाती है। जब योगी इस वायु को शरीर तथा मन के साथ साथ भगवान् के ध्यान की शक्ति से कृष्ण में मिला देता है, तो उसका स्थूल शरीर सूक्ष्म वायु की ही तरह मन के पीछे पीछे कहीं भी जा सकता है। यह सिद्धि *मनोजव:* कहलाती है।  