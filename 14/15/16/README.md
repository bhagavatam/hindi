**श्वेतद्वीपपतौ चित्तं शुद्धे धर्ममये मयि ।** **धारयञ्छ्वेततां याति षडूॢमरहितो नर: ॥ १८॥** 

शब्दार्थ **** 

**श्वेत-द्वीप—** **श्वेत द्वीप का, जो कि क्षीरोदकशायी विष्णु का धाम है** **; पतौ—** **भगवान् में** **; चित्तम्—** **चेतना को** **; शुद्धे—** **साक्षात्** **सतोगुण में** **; धर्म-मये—** **दया में सदैव स्थित है, जो** **; मयि—** **मुझमें** **; धारयन्—** **एकाग्र करते हुए** **; श्वेतताम्—** **शुद्धता को** **; याति—** **प्राप्त करता है** **; षट्-ऊॢम—** **भौतिक उत्पात की छ: लहरें** **; रहित:—** **से मुक्त** **; नर:—** **पुरुष।** **.** 

**जो व्यक्ति मेरे धर्म को धारण करने वाले, साक्षात् शुद्धता तथा श्वेत द्वीप के स्वामी के रूप** **मुझमें, अपना मन एकाग्र करता है, वह शुद्ध जीवन को प्राप्त करता है, जिसमें वह भौतिक** **उपद्रव की छह ऊॢमयों से अर्थात् भूख, प्यास, क्षय, मृत्यु, शोक तथा मोह से—मुक्त हो जाता** **है।** **तात्पर्य :** अब भगवान् प्रकृति के गुणों से उत्पन्न दस गौण योग-सिद्धियाँ प्राप्त करने की विधियाँ बतलाते हैं। भौतिक जगत के भीतर *श्वेतद्वीप पति* भगवान् विष्णु सतोगुण पर शासन चलाते हैं और इस तरह वे *शुद्ध* तथा *धर्ममय* कहलाते हैं। भौतिक शुद्धि के साक्षात् रूप भगवान् विष्णु की पूजा करने से मनुष्य को शारीरिक उपद्रवों से मुक्त होने का वर प्राप्त होता है।  