**अहमात्मान्तरो बाह्योऽनावृत: सर्वदेहिनाम् ।** **यथा भूतानि भूतेषु बहिरन्त: स्वयं तथा ॥ ३६॥** 

शब्दार्थ **** 

**अहम्—** **मैं** **; आत्मा—** **भगवान्** **; आन्तर:—** **परमात्मा के भीतर स्थित** **; बाह्य:—** **मेरे सर्वव्यापक रूप के बाहर स्थित** **; अनावृत:—** **खुला** **; सर्व-देहिनाम्—** **सारे जीवों के** **; यथा—** **जिस तरह** **; भूतानि—** **भौतिक तत्त्व** **; भूतेषु—** **जीवों में** **; बहि:—** **बाहर से** **; अन्त:—** **भीतर से** **; स्वयम्—** **स्वयं** **; तथा—** **उसी तरह से।** **.** 

**जिस तरह समस्त भौतिक शरीरों के भीतर तथा बाहर एक जैसे भौतिक तत्त्व उपस्थित रहते** **हैं, उसी तरह मैं किसी अन्य वस्तु से आच्छादित नहीं किया जा सकता। मैं हर वस्तु के भीतर** **परमात्मा रूप में और हर वस्तु के बाहर अपने सर्वव्यापक रूप में उपस्थित रहता हूँ।** **तात्पर्य :** समस्त योगियों तथा दार्शनिकों के ध्यान का सश्पूर्ण आधार भगवान् कृष्ण हैं और यहाँ पर भगवान् अपने चरम पद का स्पष्टीकरण कर रहे हैं। चूँकि भगवान् हर वस्तु के भीतर रहते हैं इसलिए मनुष्य यह सोच सकता है कि भगवान् तो खण्डों में विभाजित हैं। किन्तु *अनावृत* शब्द सूचित करता है कि परब्रह्म या भगवान् के चरम अस्तित्व में न तो किसी तरह का व्यवधान होता है, न ही अतिलंघन हो सकता है। जिस तरह हर स्थान पर रहने वाले भौतिक तत्त्वों के अन्त: तथा बाह्य अस्तित्व में कोई विलगाव नहीं होता, उसी तरह भगवान् सर्वव्यापी हैं और हर वस्तु की चरम सिद्धि हैं। *इस प्रकार श्रीमद्भागवत के ग्यारहवें स्कन्ध के ''भगवान् कृष्ण द्वारा योग-सिद्धियों का वर्णनÓÓ* *नामक पन्द्रहवें अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण* *हुए।* 