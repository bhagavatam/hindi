**अणिमा महिमा मूर्तेर्लघिमा प्राप्तिरिन्द्रियै: ।** **प्राकाश्यं श्रुत²ष्टेषु शक्तिप्रेरणमीशिता ॥ ४॥** **गुणेष्वसङ्गो वशिता यत्कामस्तदवस्यति ।** **एता मे सिद्धय: सौश्य अष्टावौत्पत्तिका मता: ॥ ५॥** 

शब्दार्थ **** 

**अणिमा—** **छोटे-से-छोटा बनने की सिद्धि** **; महिमा—** **बड़े-से-बड़ा बनना** **; मूर्ते:—** **शरीर का** **; लघिमा—** **हल्के-से-हल्का बनना** **;** **प्राप्ति:—** **प्राप्ति** **; इन्द्रियै:—** **इन्द्रियों के द्वारा** **; प्राकाश्यम्—** **इच्छानुरूप कार्य की सश्पन्नता** **; श्रुत—** **न दिखने वाली वस्तुएँ, जिनके** **बारे में केवल सुना जा सकता है** **; ²ष्टेषु—** **तथा दिखाई पडऩे वाली वस्तुएँ** **; शक्ति-प्रेरणम्—** **माया की उपशक्तियों को काम में** **लगाना** **; ईशिता—** **नियंत्रण करने की सिद्धि** **; गुणेषु—** **प्रकृति के गुणों में** **; असङ्ग:—** **बिना रुकावट के** **; वशिता—** **अन्यों को वश** **में करने की शक्ति** **; यत्—** **जो भी** **; काम:—** **इच्छा** **; तत्—** **वह** **; अवस्यति—** **प्राप्त कर सकता है** **; एता:—** **ये** **; मे—** **मेरी** **(शक्तियाँ)** **; सिद्धय:—** **सिद्धियाँ** **; सौश्य—** **हे सुशील उद्धव** **; अष्टौ—** **आठ** **; औत्पत्तिका:—** **प्राकृतिक तथा अद्वितीय** **; मता:—** **मानी जानी चाहिए।** **.** 

**आठ प्रधान योग-सिद्धियों में तीन सिद्धियाँ, जिनसे मनुष्य अपने शरीर को रूपान्तरित कर** **सकता है, अणिमा (छोटे से छोटा बनना), महिमा (बड़े से बड़ा होना) तथा लघिमा (हल्के से** **हल्का होना) हैं। प्राप्ति सिद्धि द्वारा मनवांछित वस्तु प्राप्त की जा सकती है और प्राकाश्य सिद्धि** **द्वारा मनुष्य को उसकी भोग्य वस्तु का अनुभव इस लोक या अगले लोक में होता है। ईशिता** **सिद्धि से मनुष्य माया की उपशक्तियों को पा सकता है और वशिता सिद्धि से मनुष्य तीनों गुणों** **से अबाध बन जाता है। जिसने कामावसायिता सिद्धि प्राप्त की होती है, वह कहीं से कोई भी** **वस्तु सर्वोच्च सीमा तक पा सकता है। हे उद्धव, ये आठ योग-सिद्धियाँ प्राकृतिक रूप से** **विद्यमान होती हैं और इस जगत में अद्वितीय हैं।** **तात्पर्य :** *अणिमा* सिद्धि के द्वारा मनुष्य इतना लघु बन सकता है कि वह पत्थर के भीतर घुस सकता है या किसी अवरोध से होकर निकल सकता है। *महिमा* सिद्धि से मनुष्य इतना बड़ा हो सकता है कि वह किसी भी वस्तु को ढक सकता है और *लघिमा* के द्वारा वह इतना हल्का हो सकता है कि सूर्य की किरणों पर चढ़ कर सूर्यलोक जा सकता है। *प्राप्ति* सिद्धि से मनुष्य कहीं से भी कुछ ला सकता है और अपनी उंगली से चाँद भी छू सकता है। इस सिद्धि से मनुष्य किसी अन्य जीव की इन्द्रियों के भीतर उस इन्द्रिय के प्रमुख अधिष्ठाता देवता के द्वारा प्रविष्ट हो सकता है और उसकी इन्द्रियों का उपयोग करके किसी भी चीज को प्राप्त कर सकता है। *प्राकाश्य* द्वारा किसी भी भोग्य वस्तु का अनुभव इस जगत या अगले जगत में कर सकता है। *ईशिता* के द्वारा मनुष्य माया की उपशक्तियों को साध सकता है। दूसरे शब्दों में, योग-शक्तियाँ प्राप्त कर लेने पर भी मनुष्य माया के वश से निकल नहीं सकता, किन्तु वह माया की उपशकि्तयों को साध सकता है। *वशिता* द्वारा मनुष्य अन्यों को अपने अधीन बना सकता है या अपने को तीन गुणों के नियंत्रण से बाहर रख सकता है। अन्तत: *कामावसायिता* के द्वारा मनुष्य नियंत्रण, प्राप्ति तथा भोग की अधिक से अधिक शक्तियाँ प्राप्त कर सकता है। *औत्पत्तिका:* शब्द मूल, प्राकृतिक तथा अद्वितीय को बताने वाला है। ये आठों सिदि्धयाँ मूलत: भगवान् कृष्ण में सर्वाधिक मात्रा में पाई जाती हैं। भगवान् कृष्ण इतने लघु बन जाते हैं कि वे परमाणु के भीतर प्रवेश कर जाते हैं और महाविष्णु रूप में इतने विशाल हो जाते हैं कि उनकी श्वास से करोड़ों ब्रह्माण्ड बाहर निकलते हैं। भगवान् इतने हल्के या सूक्ष्म बन सकते हैं कि बड़े-से-बड़े योगी भी उन्हें नहीं देख पाते। भगवान् की प्राप्ति शक्ति इतनी पूर्ण होती है कि वे पूरे ब्रह्माण्ड को अपने शरीर के भीतर रखे रहते हैं। भगवान् इच्छानुसार भोग कर सकते हैं, सारी शक्तियों को वश में कर सकते हैं, अन्य सारे व्यक्तियों पर शासन कर सकते हैं और पूर्ण शक्तिसश्पन्नता प्रदॢशत कर सकते हैं। इस तरह यह जाना जा सकता है कि ये आठों योग-सिद्धियाँ उन भगवान् की योगशकि्त के नगण्य अंश हैं, जिन्हें *भगवद्गीता* में *योगेश्वर* कहा गया है। ये आठों सिद्धियाँ कृत्रिम नहीं हैं अपितु स्वाभाविक हैं और अद्वितीय हैं क्योंकि ये मूलत: भगवान् में विद्यमान रहती हैं।  