**यथा सङ्कल्पयेद्बुद्ध्या यदा वा मत्पर: पुमान् ।** **मयि सत्ये मनो युञ्जंस्तथा तत्समुपाश्नुते ॥ २६॥** 

शब्दार्थ **** 

**यथा—** **जिस साधनों से** **; सङ्कल्पयेत्—** **मन में संकल्प करे या निश्चित करे** **; बुद्ध्या—** **मन के द्वारा** **; यदा—** **जब** **; वा—** **अथवा** **;** **मत्-पर:—** **मुझमें श्रद्धा रखते हुए** **; पुमान्—** **योगी** **; मयि—** **मुझमें** **; सत्ये—** **जिसकी इच्छा सच उतरती है** **; मन:—** **मन** **; युञ्जन्—** **युक्त करते हुए** **; तथा—** **उस साधन से** **; तत्—** **वही अभिप्राय** **; समुपाश्नुते—** **प्राप्त करता है।** **.** 

**जो योगी मुझमें अपने मन को लीन करके तथा यह जानते हुए कि मेरा अभिप्राय सदैव पूरा** **होता है, मुझमें श्रद्धा रखता है, वह सदैव उन्हीं साधनों से, जिनका पालन करने का उसने** **संकल्प ले रखा है, अपना मन्तव्य प्राप्त करेगा।** **तात्पर्य :** इस श्लोक में *यदा* शब्द सूचित करता है कि *यथा संकल्प संसिद्धि* नामक योगशक्ति से अपना उद्देश्य प्राप्त करेगा, भले ही वह अशुभ समय में उसका अवयास क्यों न करे। भगवान् कृष्ण *सत्य संकल्प* कहलाते हैं अर्थात् वे जिनकी इच्छा, संकल्प, उद्देश्य अथवा प्रण सदैव सच्चे उतरते हैं। श्रील भक्तिसिद्धान्त सरस्वती ठाकुर इसका उल्लेख करते हैं कि भक्ति के अचूक साधन से, जिसे किसी भी समय या स्थान में सश्पन्न किया जा सकता है, मनुष्य को चाहिए कि भगवान् कृष्ण से अपने खोये हुए सश्बन्ध को पुनरुज्जीवित करे। भगवान् कृष्ण को प्राप्त करने के लिए उचित मार्गदर्शन कराने वाली अनेक पुस्तकें हैं यथा श्रील जीव गोस्वामी कृत *संकल्प कल्पवृक्ष,* श्रील कृष्णदास कविराज कृत *श्री गोविन्द-लीलामृत,* श्रील विश्वनाथ चक्रवर्ती कृत *श्रीकृष्णभावनामृत* तथा *संकल्प-कल्पद्रुम* एवं श्रील भक्तिविनोद ठाकुर कृत *श्री गौरांगस्मरणमंगल।* आधुनिक युग में श्रील प्रभुपाद ने हमें आध्यात्मिक साहित्य पर साठ बड़े-बड़े ग्रंथ दिये हैं, जो हमें भगवद्धाम वापस जाने में सहायक हो सकते हैं। हमारा *संकल्प* व्यावहारिक होना चाहिए, निरर्थक नहीं। हमें भगवद्धाम वापस जाकर जीवन की समस्याओं का वास्तविक हल खोजने का संकल्प करना चाहिए।  