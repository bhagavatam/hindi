**नारायणे तुरीयालये भगवच्छब्दशब्दिते ।** **मनो मय्यादधद्योगी मद्धर्मा वशितामियात् ॥ १६॥** 

शब्दार्थ **** 

**नारायणे—** **भगवान् नारायण में** **; तुरीय-आलये—** **तुरीय नामक** **; भगवत्—** **समस्त ऐश्वर्य से पूर्ण** **; शब्द-शब्दिते—** **शब्द से जाना** **जाने वाला** **; मन:—** **मन** **; मयि—** **मुझमें** **; आदधत्—** **लगाते हुए** **; योगी—** **योगी** **; मत्-धर्मा—** **मेरे स्वभावको पाकर** **; वशिताम्—** **वशिता नामक सिद्धि** **; इयात्-मय् ओब्तैन्.** 

**जो योगी मेरे नारायण रूप में, जो कि समस्त ऐश्वर्यपूर्ण चौथी अवस्था (तुरीय) माना जाता** **है, अपने मन को लगाता है, वह मेरे स्वभाव से युक्त हो जाता है और उसे वशिता नामक योग-** **सिद्धि प्राप्त होती है।** **तात्पर्य :** *भगवद्गीता* (७.१३) में भगवान् कृष्ण ने कहा है— *त्रिभिर्गुणमयैर्भावैरेभि: सर्वमिदं जगत्।* *मोहितं नाभिजानाति मामेवय: परमव्ययम्॥* ''तीन गुणों (सतो, रजो तथा तमो) के द्वारा मोहग्रस्त यह सारा संसार मुझ गुणातीत तथा अविनाशी को नहीं जानता।ÓÓ इस तरह भगवान् *तुरीय* कहलाते हैं अर्थात् वे तीनों गुणों से परे एक चतुर्थ कारक हैं। श्रील वीरराघव आचार्य के अनुसार *तुरीय* शब्द यह भी सूचति करता है कि भगवान् चेतना की तीन सामान्य अवस्थाओं—जाग्रत, स्वप्न तथा सुषुप्त से परे हैं। *भगवच्छब्द-शब्दिते* सूचित करता है कि भगवान् असीम ऐश्वर्य—सौन्दर्य, यश, धन, ज्ञान, वैराग्य तथा बुद्धि के स्वामी हैं। अन्त में, मनुष्य भगवान् का, *तुरीय* रूप में, ध्यान करके योग-ऐश्वर्य *वशिता* को प्राप्त कर सकता है। हर बात भगवान् की कृपा पर निर्भर करती है।  