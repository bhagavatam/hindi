**तत्र लब्धपदं चित्तमाकृष्य व्योश्नि धारयेत् ।** **तच्च त्यक्त्वा मदारोहो न किञ्चिदपि चिन्तयेत् ॥ ४४॥** 

शब्दार्थ **** 

**तत्र—** **भगवान् के मुख का ध्यान करते हुए** **; लब्ध-पदम्—** **स्थापित होकर** **; चित्तम्—** **चेतना** **; आकृष्य—** **खींच कर** **; व्योश्नि—** **आकाश में** **; धारयेत्—** **ध्यान करे** **; तत्—** **आकाश का ऐसा ध्यान** **; च—** **भी** **; त्यक्त्वा—** **त्याग कर** **; मत्—** **मुझ तक** **; आरोह:—** **चढ़ कर** **; न—** **नहीं** **; किञ्चित्—** **कुछ** **; अपि—** **भी** **; चिन्तयेत्—** **चिन्तन करे।** **.** 

**भगवान् के मुख का ध्यान करते हुए, उसे चाहिए कि वह अपनी चेतना को हटाकर उसे** **आकाश में स्थिर करे। तब ऐसे ध्यान को त्याग कर, वह मुझमें स्थिर हो जाय और ध्यान-विधि** **का सर्वथा परित्याग कर दे।** **तात्पर्य :** शुद्ध चेतना को प्राप्त होने पर ''मैं ध्यान कर रहा हूँ और यह मेरे ध्यान का लक्ष्य हैÓÓ जैसा द्वैत समाप्त हो जाता है और मनुष्य का भगवान् से रागानुग सश्बन्ध स्थापित हो जाता है। प्रत्येक जीव मूलत: भगवान् का भिन्नांश है और जब वह विस्मृत नित्य सश्बन्ध पुन: ताजा हो जाता है, तो परब्रह्म की स्मृति आ जाती है। उस अवस्था में, जिसे *मद्-आरोह:* कहा गया है, मनुष्य न तो अपने को ध्यान करने वाला, न ही भगवान् को ध्यान का लक्ष्य देखता है, अपितु वह भगवान् के प्रत्यक्ष प्रेम- सश्बन्ध में सच्चिदानन्द व्योम में प्रवेश करता है। उद्धव ने पहले मुमुक्षुओं के लिए ध्यान की विधि के विषय में पूछा था। *लब्ध-पदम्* शब्द सूचित करता है कि जब मनुष्य भगवान् के मुख पर अपना मन स्थिर कर देता है, तो उसे पूर्ण मोक्ष प्राप्त होता है। मोक्ष के बाद वह आदि भगवान् की सेवा करने चला जाता है। ध्यानी होने के विचार को त्याग कर, मनुष्य रही सही माया को उतार फेंकता है और भगवान् का यथारूप में दर्शन करता है।  