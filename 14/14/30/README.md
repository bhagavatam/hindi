**यथा त्वामरविन्दाक्ष या²शं वा यदात्मकम् ।** **ध्यायेन्मुमुक्षुरेतन्मे ध्यानं त्वं वक्तुमर्हसि ॥ ३१॥** 

शब्दार्थ **** 

**श्री-उद्धव: उवाच—** **श्री उद्धव ने कहा** **; यथा—** **किस तरह से** **; त्वाम्—** **आपके** **; अरविन्द-अक्ष—** **हे कमलनेत्र वाले कृष्ण** **;** **या²शम्—** **जिस स्वभाव का** **; वा—** **अथवा** **; यत्-आत्मकम्—** **किस रूप में** **; ध्यायेत्—** **ध्यान करे** **; मुमुक्षु:—** **मुक्ति का इच्छुक** **;** **एतत्—** **यह** **; मे—** **मुझको** **; ध्यानम्—** **ध्यान** **; त्वम्—** **तुश्हें** **; वक्तुम्—** **कहने या बतलाने के लिए** **; अर्हसि—** **चाहिए।** **.** 

**श्री उद्धव ने कहा : हे कमलनयन कृष्ण, यदि कोई मुक्ति का इच्छुक व्यक्ति आपका ध्यान** **करना चाहें तो वह किस विधि से करे, उसका यह ध्यान किस विशेष स्वभाव वाला हो और वह** **किस रूप का ध्यान करे? कृपया मुझे ध्यान के इस विषय के बारे में बतलायें।** **तात्पर्य :** भगवान् पहले ही विस्तार से बतला चुके हैं कि भक्त की संगति में रह कर उनकी भकि्त के बिना कोई भी अन्य विधि सफल नहीं होगी। इसलिए यह पूछा जा सकता है कि उद्धव फिर से *ध्यान* विधि का उल्लेख क्यों कर रहे हैं? आचार्य बतलाते हैं कि जब तक *भक्तियोग* को अन्य सारी विधियों में सर्वश्रेष्ठ नहीं मान लिया जाता, तब तक उसके सौन्दर्य तथा उसकी पूर्णता को पूरी तरह नहीं जाना जा सकता। तुलनात्मक विवेचन से भक्तगण भक्तियोग का सही सही मूल्यांकन कर सकते हैं। यहाँ पर यह भी जान लेना चाहिए कि यद्यपि उद्धव मुमुक्षुओं के लिए प्रश्न कर रहे हैं, किन्तु वे मुमुक्षु नहीं हैं, प्रत्युत वे उन लोगों के लिए प्रश्न कर रहे हैं, जिन्हें भगवत्प्रेम प्राप्त नहीं हो पाया है। उद्धव इस ज्ञान को अपनी तुष्टि हेतु सुनना चाहते हैं ताकि जो लोग मुकि्त या मोक्ष की कामना करते हैं उनकी इस तरह से रक्षा की जा सके और उन्हें भगवान् की शुद्ध भक्ति के मार्ग पर मोड़ा जा सके।  

**श्रीभगवानुवाच** 