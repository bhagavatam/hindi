**हृद्यविच्छिन्नमोंकारं घण्टानादं बिसोर्णवत् ।** **प्राणेनोदीर्य तत्राथ पुन: संवेशयेत्स्वरम् ॥ ३४॥** 

शब्दार्थ **** 

**हृदि—** **हृदय में** **; अविच्छिन्नम्—** **अनवरत** **; ओंकारम्—** **úकार की पवित्र ध्वनि** **; घण्टा—** **घण्टे की तरह** **; नादम्—** **ध्वनि** **; बिस-** **ऊर्ण-वत्—** **कमल वृन्त तक जाने वाले रेशे की तरह** **; प्राणेन—** **प्राण-वायु द्वारा** **; उदीर्य—** **धकेल कर** **; तत्र—** **वहाँ (बारह अंगुल** **दूरी पर)** **; अथ—** **इस प्रकार** **; पुन:—** **फिर** **; संवेशयेत्—** **जोड़ दे** **; स्वरम्—** **अनुस्वार समेत पन्द्रह ध्वनियाँ।** **.** 

**मूलाधार चक्र से शुरू करके, मनुष्य को चाहिए कि प्राण-वायु को कमल नाल के तनुओं** **की तरह ऊपर की ओर लगातार ले जाय जब तक कि वह हृदय तक न पहुँच जाय जहाँ पर ú** **का पवित्र अक्षर घंटे की ध्वनि की तरह विद्यमान है। इस तरह उसे इस अक्षर को लगातार ऊपर** **की ओर बारह अंगुल की दूरी तक उठाते जाना चाहिए और वहाँ पर úकार को अनुस्वार समेत** **उत्पन्न पन्द्रह ध्वनियों से जोड़ देना चाहिए।** **तात्पर्य :** ऐसा प्रतीत होता है कि योग-पद्धति कुछ कुछ प्राविधिक तथा सश्पन्न करने में कठिन है। *अनुस्वार* नाक से निकलने वाली वह ध्वनि है, जो पन्द्रह संस्कृत स्वरों के बाद में उच्चरित होती है। इस विधि की पूरी व्यालया जटिल है और स्पष्टया इस कलियुग के लिए अनुपयुक्त है। इस विवरण से हम यह पता लगा सकते हैं कि पहले के युगों में योग-ध्यान करने वालों की यह कितनी बड़ी उपलब्धि होती थी। इतने के बावजूद हमें इस युग के लिए संस्तुत ध्यान की सरल तथा व्यावहारिक विधि को अपनाना चाहिए जो कि हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे—का कीर्तन है।  