**वाग्गद्गदा द्रवते यस्य चित्तं** **रुदत्यभीक्ष्णं हसति क्वचिच्च ।** **विलज्ज उद्गायति नृत्यते च** **मद्भक्तियुक्तो भुवनं पुनाति ॥ २४॥** 

शब्दार्थ **** 

**वाक्—** **वाणी** **; गद्गदा—** **रुद्ध** **; द्रवते—** **पिघलता है** **; यस्य—** **जिसका** **; चित्तम्—** **हृदय** **; रुदति—** **रोता है** **; अभीक्ष्णम्—** **पुन:** **पुन:** **; हसति—** **हँसता है** **; क्वचित्—** **कभी** **; च—** **भी** **; विलज्ज:—** **लज्जित** **; उद्गायति—** **जोरों से गा उठता है** **; नृत्यते—** **नाचता है** **;** **च—** **भी** **; मत्-भक्ति-युक्त:—** **मेरी भक्ति में स्थिर** **; भुवनम्—** **ब्रह्माण्ड को** **; पुनाति—** **पवित्र करता है।** **.** 

**वह भक्त जिसकी वाणी कभी रुद्ध हो जाती है, जिसका हृदय द्रवित हो उठता है, जो** **निरन्तर चिल्लाता है और कभी हँसता है, जो लज्जित होता है और जोरों से चिल्लाता है, फिर** **नाचने लगता है—इस तरह से मेरी भक्ति में स्थिर भक्त सारे ब्रह्माण्ड को शुद्ध करता है।** **तात्पर्य :** *वाग् गद्गदा* द्योतक है अत्यधिक भावनामयी स्थिति का जिसमें कण्ठ रुद्ध हो जाता है और मनुष्य अपने को व्यक्त नहीं कर पाता। *विलज्ज:* शब्द यह सूचित करता है कि भक्त कभी कभी शारीरिक कार्यों तथा विगत पाप-कृत्यों की स्मृतियों के कारण उद्विग्न हो उठता है। इस अवस्था में भक्त जोर जोर से चिल्लाकर कृष्ण का नाम लेता है और कभी कभी आनन्दमग्न होकर नाचने लगता है। ऐसा भक्त तीनों लोकों को पवित्र करता है। हृदय द्रवित होने से मनुष्य आध्यात्मिक जीवन में स्थिर हो जाता है। सामान्यतया, जिसका हृदय आसानी से द्रवित हो उठता है उसे अस्थिर माना जाता है, किन्तु कृष्ण तो समस्त जगत की स्थिर नींव हैं अतएव जिसका हृदय कृष्ण-प्रेम में द्रवित होता है, वह सर्वाधिक स्थिर हो जाता है और वह विरोधमूलक तर्कों, शारीरिक कष्ट, मानसिक समस्याओं, आधिदैविक आपदाओं या ईष्र्यालु व्यक्तियों के हस्तक्षेप से विचलित नहीं हो सकता। चूँकि ऐसा भक्त भगवान् की प्रेमाभकि्त में स्थिर रहता है, अतएव वह भगवान् का हृदय ही बन जाता है।  