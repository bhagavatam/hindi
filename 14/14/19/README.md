**न साधयति मां योगो न साङ्लयं धर्म उद्धव ।** **न स्वाध्यायस्तपस्त्यागो यथा भक्तिर्ममोॢजता ॥ २०॥** 

शब्दार्थ **** 

**न—** **नहीं** **; साधयति—** **वश में करती है** **; माम्—** **मुझको** **; योग:—** **योग-पद्धति** **; न—** **न तो** **; साङ्लयम्—** **सांलय दर्शन** **; धर्म:—** **वर्णाश्रम प्रणाली के अन्तर्गत पवित्र कार्यकलाप** **; उद्धव—** **हे उद्धव** **; न—** **नहीं** **; स्वाध्याय:—** **वैदिक अध्ययन** **; तप:—** **तपस्या** **;** **त्याग:—** **त्याग** **; यथा—** **जिस तरह** **; भक्ति:—** **भक्ति** **; मम—** **मेरे प्रति** **; ऊॢजता—** **विकसित।** **.** 

**हे उद्धव, भक्तों द्वारा की जाने वाली मेरी शुद्ध भक्ति मुझे उनके वश में करने वाली है।** **अतएव योग, सांलय दर्शन, शुद्ध कार्य, वैदिक अध्ययन, तप अथवा वैराग्य में लगे व्यक्तियों के** **द्वारा मैं भी वशीभूत नहीं होता।** **तात्पर्य :** भले ही योग, सांलय दर्शन आदि का लक्ष्य कृष्ण हो, किन्तु ऐसे कार्य भगवान् को उतना नहीं भाते जितना कि भगवान् का श्रवण, कीर्तन तथा उनके मिशन को पूरा करने वाली प्रत्यक्ष प्रेमाभक्ति। श्रील रूप गोस्वामी बतलाते हैं— *ज्ञानकर्माद्यनावृतम्* —भक्त को केवल कृष्ण पर आश्रित रहना चाहिए। उसे सकाम कर्म या मनोधर्म की ओर उन्मुख होकर व्यर्थ ही अपनी प्रेमाभक्ति को जटिल नहीं बनाना चाहिए। वृन्दावनवासी केवल कृष्ण पर आश्रित रहते हैं। जब व्रज के निकट अघासुर नामक विशाल सर्प प्रकट हुआ तो अपने मित्र कृष्ण पर पूर्ण विश्वास रखने वाले ग्वालबालों ने निर्भय होकर उस सर्प के विशाल मुख में प्रवेश किया। कृष्ण के प्रति ऐसा शुद्ध प्रेम ही भगवान् को भक्त के वशीभूत बनाता है।  