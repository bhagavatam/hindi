**धर्म: सत्यदयोपेतो विद्या वा तपसान्विता ।** **मद्भक्त्यापेतमात्मानं न सश्यक्प्रपुनाति हि ॥ २२॥** 

शब्दार्थ **** 

**धर्म:—** **धाॢमक सिद्धान्त** **; सत्य—** **सच्चाई** **; दया—** **तथा दया से** **; उपेत:—** **युक्त** **; विद्या—** **ज्ञान** **; वा—** **अथवा** **; तपसा—** **तपस्या से** **;** **अन्विता—** **युक्त** **; मत्-भक्त्या—** **मेरी भक्ति से** **; अपेतम्—** **रहित** **; आत्मानम्—** **चेतना** **; न—** **नहीं** **; सश्यक्—** **पूर्णतया** **; प्रपुनाति—** **शुद्ध बनाती है** **; हि—** **निश्चय ही।** **.** 

**न सत्य तथा दया से युक्त धाॢमक कार्य, न ही कठिन तपस्या से प्राप्त किया गया ज्ञान** **उनकी चेतना को पूर्णतया शुद्ध बना सकता है, जो मेरी भक्ति से विहीन होते हैं।** **तात्पर्य :** यद्यपि पवित्र धाॢमक कार्य, सत्य, दया, तपस्या तथा ज्ञान अंशत: जीवन को शुद्ध बनाने वाले हैं, किन्तु इनसे भौतिक इच्छाएँ समूल नष्ट नहीं होतीं। इस तरह वही इच्छाएँ बाद में फिर से प्रकट होंगी। भौतिक तृप्ति के विस्तृत कार्यक्रम के बाद, मनुष्य तपस्या करने, ज्ञान अॢजत करने, नि:स्वार्थ कर्म करने और अपने जीवन को शुद्ध बनाने के प्रति उत्सुक हो जाता है। किन्तु पर्याप्त पवित्रता तथा शुद्धि के बाद, वह पुन: भौतिक भोग के लिए उत्सुक हो उठता है। खेतों की सफाई करते समय अवांछित पौधों को समूल नष्ट कर देना चाहिए अन्यथा वर्षा आते ही वे फिर हरे-भरे हो उठेंगे। भगवान् के प्रति शुद्ध भक्ति मनुष्य की भौतिक इच्छाओं का उच्छेदन कर देती है, जिससे पुन: भौतिक तृप्ति की अधोगति को प्राप्त होने का भय नहीं रहता। भगवद्धाम में भगवान् तथा उनके भक्तों के बीच प्रेम का आदान-प्रदान चलता रहता है। जो प्रबुद्ध की इस अवस्था को प्राप्त नहीं हो पाता, वह भौतिक पद पर बना रहता है, जो त्रुटियों तथा विरोधाभासों से पूर्ण है। इस तरह भगवद्भक्ति के बिना हर वस्तु अपूर्ण होती है।  