**कथं विना रोमहर्षं द्रवता चेतसा विना ।** **विनानन्दाश्रुकलया शुध्येद्भक्त्या विनाशय: ॥ २३॥** 

शब्दार्थ **** 

**कथम्—** **कैसे** **; विना—** **बिना** **; रोम-हर्षम्—** **रोंगटे खड़े होना, रोमांच** **; द्रवता—** **पिघला** **; चेतसा—** **हृदय से** **; विना—** **रहित** **;** **विना—** **रहित** **; आनन्द—** **आनन्द के** **; अश्रु-कलया—** **आँसू बहना** **; शुध्येत्—** **शुद्ध किया जा सकता है** **; भक्त्या—** **भक्ति से** **;** **विना—** **रहित** **; आशय:—** **चेतना।** **.** 

**यदि किसी को रोमांच नहीं होता, तो उसका हृदय कैसे द्रवित हो सकता है? और यदि हृदय** **द्रवित नहीं होता, तो आँखों से प्रेमाश्रु कैसे बह सकते हैं? यदि कोई आध्यात्मिक सुख में** **चिल्ला नहीं उठता, तो वह भगवान् की प्रेमाभक्ति कैसे कर सकता है? और ऐसी सेवा के बिना** **चेतना कैसे शुद्ध बन सकती है?** **तात्पर्य :** भगवान् की प्रेमाभक्ति ही वह विधि है, जिससे मनुष्य की चेतना पूर्णतया शुद्ध हो सकती है। ऐसी भक्ति से भाव की तरंगें उत्पन्न होती हैं, जो आत्मा को पूरी तरह विमल बना देती हैं। जैसाकि कृष्ण ने पहले ही उद्धव से बताया है, आत्म-निग्रह, शुद्ध कर्म, योग, तपस्या जैसी विधियाँ मन को शुद्ध करने वाली हैं जिसका उल्लेख अनेक प्रामाणिक ग्रंथों में हुआ है। किन्तु ऐसी विधियाँ निषिद्ध कर्मों को करने की इच्छा को पूरी तरह से दूर नहीं कर पातीं। परन्तु भगवत्प्रेमवश सश्पन्न शुद्ध भक्ति इतनी प्रबल होती है कि वह प्रगति के मार्ग के किसी भी अवरोध को जलाकर भस्म कर देती है। इस अध्याय में भगवान् ने कहा है कि उनकी प्रेमाभकि्त वह धधकती आग है, जो सारे अवरोधों को भस्म कर देती है। इसके विपरीत, मानसिक चिन्तन (मनोधर्म) या योग की लघु अग्नियाँ पापपूर्ण इच्छाओं के द्वारा किसी भी क्षण बुझाई जा सकती हैं। अत: *श्रीमद्भागवत* के श्रवण द्वारा मनुष्य को भगवान् के प्रति प्रेमाभक्ति रूपी धधकती अग्नि जलानी चाहिए और भौतिक मोह के पाश को भस्म कर देना चाहिए।  