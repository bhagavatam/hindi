**न तथा मे प्रियतम आत्मयोनिर्न शङ्कर: ।** **न च सङ्कर्षणो न श्रीर्नैवात्मा च यथा भवान् ॥ १५॥** 

शब्दार्थ **** 

**न—** **नहीं** **; तथा—** **उसी प्रकार से** **; मे—** **मुझको** **; प्रिय-तम:—** **सर्वाधिक प्रिय** **; आत्म-योनि:—** **मेरे शरीर से उत्पन्न, ब्रह्मा** **; न—** **न** **तो** **; सङ्कर:—** **शिवजी** **; न—** **न तो** **; च—** **भी** **; सङ्कर्षण:—** **मेरा स्वांश संकर्षण** **; न—** **न तो** **; श्री:—** **लक्ष्मीजी** **; न—** **न तो** **; एव—** **निश्चय ही** **; आत्मा—** **अर्चाविग्रह के रूप में मेरी आत्मा** **; च—** **भी** **; यथा—** **जितना कि** **; भवान्—** **तुम।** **.** 

**हे उद्धव, न तो ब्रह्मा, शिव, संकर्षण, लक्ष्मीजी, न ही मेरी आत्मा ही मुझे इतने प्रिय हैं** **जितने कि तुम हो।** **तात्पर्य :** पिछले श्लोकों में भगवान् ने अपने प्रति शुद्ध भक्तों के शुद्ध प्रेम का वर्णन किया है। अब वे अपने भक्तों के प्रति अपने प्रेम का वर्णन करते हैं। *आत्म-योनि* का अर्थ है ब्रह्मा, जो कि सीधे भगवान् के शरीर से उत्पन्न हैं। शिवजी भगवान् कृष्ण का निरन्तर ध्यान करने से कृष्ण को परम आनन्द प्रदान करते हैं और संकर्षण या बलराम तो कृष्ण-लीला में उनके भाई हैं। लक्ष्मी उनकी पत्नी हैं। *आत्मा* शब्द यहाँ पर अर्चाविग्रह रूप में स्वयं भगवान् का सूचक है। इनमें से कोई भी व्यक्ति, यहाँ तक कि भगवान् की आत्मा भी, भगवान् को उतना प्रिय नहीं है जितना कि उनका शुद्ध भक्त उद्धव है, जो भगवान् के *अकिञ्चन* भक्त हैं। श्रील मध्वाचार्य ने वैदिक वाङ्मय से एक ²ष्टान्त प्रस्तुत किया है, जिसमें एक व्यक्ति गरीब भिखारी को दान देने के लिए अपने तथा अपने बच्चों के हित की उपेक्षा कर देता है। इसी तरह भगवान् उस असहाय भक्त को वरीयता प्रदान करते हैं, जो उनकी कृपा पर ही अवलश्बित रहता है। भगवान् की कृपा प्राप्त करने का एकमात्र उपाय है उनके प्रति अहैतुक प्रेम और भगवान् उन भक्तों की ओर प्रेम में विशेष उन्मुख रहते हैं, जो उन पर सर्वाधिक आश्रित रहते हैं, जिस प्रकार कि माता-पिता अपने असहाय बच्चों की चिन्ता आत्म-निर्भर बच्चों की अपेक्षा अधिक करते हैं। अत: यदि किसी में किसी भौतिक गुण का अभाव भी हो, तो उसे नि:स्वार्थ भाव से भगवान् पर ही निर्भर रहना चाहिए। इससे उसे जीवन की सर्वोच्च सिद्धि अवश्यमेव प्राप्त होगी।  