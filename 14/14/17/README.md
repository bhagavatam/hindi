**बाध्यमानोऽपि मद्भक्तो विषयैरजितेन्द्रिय: ।** **प्राय: प्रगल्भया भक्त्या विषयैर्नाभिभूयते ॥ १८॥** 

शब्दार्थ **** 

**बाध्यमान:—** **सताया जाकर** **; अपि—** **भी** **; मत्-भक्त:—** **मेरा भक्त** **; विषयै:—** **इन्द्रिय-विषयों द्वारा** **; अजित—** **बिना जीता गया** **;** **इन्द्रिय:—** **इन्द्रियों द्वारा** **; प्राय:—** **सामान्यतया** **; प्रगल्भया—** **प्रभावशाली तथा ²ढ़** **; भक्त्या—** **भक्ति से** **; विषयै:—** **इन्द्रियतृप्ति** **द्वारा** **; न—** **नहीं** **; अभिभूयते—** **परास्त होता है।** **.** 

**हे उद्धव, यदि मेरा भक्त पूरी तरह से अपनी इन्द्रियों को जीत नहीं पाता, तो वह भौतिक** **इच्छाओं द्वारा सताया जा सकता है, किन्तु मेरे प्रति अविचल भक्ति के कारण, वह इन्द्रियतृप्ति** **द्वारा परास्त नहीं किया जायेगा।** **तात्पर्य :** *अभिभूयते* सूचक है भौतिक जगत में गिरने तथा माया द्वारा परास्त होने का। किन्तु जिस व्यक्ति में कृष्ण के प्रति अविचल भक्ति होती है, वह अपनी इन्द्रियों को पूरी तरह न जीत पाने पर भी भगवान् से विलग नहीं हो सकता। *प्रगल्भया भक्त्या* सूचक है उसका जो कृष्ण में प्रगाढ़ भक्ति रखता है, उसका नहीं जो पापकर्म करने का इच्छुक रहता है और कर्मफल से बचने के लिए हरे कृष्ण कीर्तन करता है। पिछली बुरी आदतों एवं अपरिपक्वता के कारण निष्ठावान् भक्त भी देहात्म बुद्धि के प्रति दीर्घकालिक आकर्षण के कारण पीडि़त रह सकता है, लेकिन कृष्ण के प्रति अविचल भकि्त कारगर सिद्ध होगी। श्रील विश्वनाथ चक्रवर्ती ठाकुर ने इस सश्बन्ध में निश्नलिखित दो उदाहरण दिये हैं। अपने शत्रु द्वारा आहत महान् योद्धा अपने साहस तथा बल के कारण न तो पराजित होता है न ही मारा जाता है। वह वार को सहता है और विजयी होता है। इसी तरह मनुष्य को कोई घातक रोग हो सकता है किन्तु सही दवा लेने पर वह तुरन्त अच्छा हो जाता है। यदि निॢवशेष चिन्तन तथा तपस्या करने वाले लोग थोड़ा भी विचलित होते हैं, तो वे गिर जाते हैं। किन्तु भक्त अपरिपक्व होते हुए भी, अपने भकि्त-मार्ग से कभी च्युत नहीं होता। यदि उसमें कभी कोई दुर्बलता दिखती भी है, तो भी वह भक्त माना जाता है यदि कृष्ण के प्रति उसकी भक्ति अति प्रबल होती है। जैसाकि *भगवद्गीता* (९.३०) में भगवान् ने कहा है— *अपि चेत् सुदुराचारो भजते माम् अनन्यभाक्।* *साधुरेव स मन्तव्य: सश्यग व्यवसितो हि स:॥* ''यदि कोई जघन्यतम कर्म भी करता है, किन्तु यदि वह भकि्त में रत रहता है, तो उसे साधु मानना चाहिए, क्योंकि वह अपने संकल्प में अडिग रहता है।ÓÓ  