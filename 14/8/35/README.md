**सुहृत्प्रेष्ठतमो नाथ आत्मा चायं शरीरिणाम् ।** **तं विक्रीयात्मनैवाहं रमेऽनेन यथा रमा ॥ ३५॥** 

**शब्दार्थ** 

**सु-हृत्—** **शुभेच्छु मित्र** **; प्रेष्ठ-तम:—** **नितान्त प्रिय** **; नाथ:—** **प्रभु** **; आत्मा—** **आत्मा** **; च—** **भी** **; अयम्—** **वह** **; शरीरिणाम्—** **समस्त** **शरीरधारियों के** **; तम्—** **उसको** **; विक्रीय—** **मोल लेकर** **; आत्मना—** **अपने आपको शरणागत करके** **; एव—** **निश्चय ही** **; अहम्—** **मैं** **; रमे—** **रमण करूँगी** **; अनेन—** **भगवान् के साथ** **; यथा—** **जिस तरह** **; रमा—** **लक्ष्मीदेवी।** **.** 

**भगवान् समस्त जीवों के लिए नितान्त प्रिय हैं, क्योंकि वे हर एक के शुभेच्छु तथा स्वामी** **हैं। वे हर एक के हृदय में स्थित परमात्मा हैं। अतएव मैं पूर्ण शरणागति का मूल्य चुकाकर तथा** **भगवान् को मोल लेकर उनके साथ उसी तरह रमण करूँगी, जिस तरह लक्ष्मीदेवी करती हैं।** **तात्पर्य :** समस्त बद्धजीवों के असली मित्र भगवान् हैं और वे ही जीवन की सर्वोच्च सिद्धि प्रदान कर सकते हैं। भगवान् के चरणकमलों में सदैव रहने वाली लक्ष्मीदेवी के आदर्श का अनुगमन करते हुए मनुष्य शाश्वत सुख पा सकता है। मनुष्य को चाहिए कि शरीर रूपी बुरे सौदे का अधिक से अधिक लाभ उठाये और मनसावाचाकर्मणा भगवान् को अपना शरीर अॢपत कर दे। इतना मूल्य चुकाने पर वह भगवान् को मोल ले सकता है, जो हर एक के अत्यन्त प्रिय सुहृद हैं। इस तरह इन्द्रियतृपि्त विषयक मनुष्य की पुरानी लालसा स्वयमेव नियंत्रित हो सकेगी।  