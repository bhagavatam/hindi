**सन्तं समीपे रमणं रतिप्रदं** **वित्तप्रदं नित्यमिमं विहाय ।** **अकामदं दु:खभयाधिशोक-** **मोहप्रदं तुच्छमहं भजेऽज्ञा ॥ ३१॥** 

**शब्दार्थ** 

**सन्तम्—** **होते हुए** **; समीपे—** **अत्यन्त निकट (मेरे हृदय में)** **; रमणम्—** **अत्यन्त प्रिय** **; रति—** **वास्तविक प्रेम या आनन्द** **; प्रदम्—** **देने वाला** **; वित्त—** **धन** **; प्रदम्—** **देने वाला** **; नित्यम्—** **नित्य** **; इमम्—** **उसको** **; विहाय—** **त्याग कर** **; अकाम-दम्—** **जो किसी की** **इच्छाओं को कभी नहीं पूरा कर सकता** **; दु:ख—** **कष्ट** **; भय—** **डर** **; आधि—** **मानसिक क्लेश** **; शोक—** **शोक** **; मोह—** **मोह** **;** **प्रदम्—** **देने वाला** **; तुच्छम्—** **अत्यन्त तुच्छ** **; अहम्—** **मैं** **; भजे—** **सेवा करती हूँ** **; अज्ञा—** **अज्ञानी मूर्ख।** **.** 

**मैं ऐसी मूर्ख निकली कि मेरे हृदय में जो शाश्वत स्थित है और मुझे अत्यन्त प्रिय है उस पुरुष** **की मैंने सेवा छोड़ दी। वह अत्यन्त प्रिय ब्रह्माण्ड का स्वामी है, जो कि असली प्रेम तथा सुख** **का दाता है और समस्त समृद्धि का स्रोत है। यद्यपि वह मेरे ही हृदय में है, किन्तु मैंने उसकी** **पूर्णरूपेण अनदेखी की है। बजाय इसके मैंने अनजाने ही तुच्छ आदमियों की सेवा की है, जो** **मेरी असली इच्छाओं को कभी भी पूरा नहीं कर सकते और जिन्होंने मुझे दुख, भय, चिन्ता,** **शोक तथा मोह ही दिया है।** **तात्पर्य :** ङ्क्षपगला शोक कर रही है कि उसने अत्यन्त पापी तथा व्यर्थ के लोगों की सेवा की है। उसने व्यर्थ ही ऐसा सोचा कि वे उसे सुख देंगे और इस तरह उसने अपने हृदय के असली स्वामी, कृष्ण, की सेवा करने में उपेक्षा की। उसे यह समझ में आ गया कि उसने मूर्खतावश धन के लिए इतना संघर्ष किया, क्योंकि उसे ज्ञात न था कि भगवान् अपने निष्ठावान भक्त को समृद्धि प्रदान करने के इच्छुक रहते हैं। इस गणिका (वेश्या) को गर्व था कि उसमें मनुष्यों को रिझाने की क्षमता है, किन्तु अब वह पछता रही है कि उसने प्रेमाभकि्त द्वारा भगवान् को प्रसन्न करने का प्रयास क्यों नहीं किया। भगवान् भौतिक जगत के समस्त लेन-देनों से सर्वथा पृथक् रहने वाले हैं। भगवान् कृष्ण ही हर वस्तु के भोक्ता हैं, किन्तु मनुष्य को यह सीखना होगा कि शुद्ध प्रेमभाव से उन्हें किस तरह प्रसन्न किया जा सकता है।  