**तावज्जितेन्द्रियो न स्याद्विजितान्येन्द्रिय: पुमान् ।** **न जयेद्रसनं यावज्जितं सर्वं जिते रसे ॥ २१॥** 

**शब्दार्थ** 

**तावत्—** **तब तक** **; जित-इन्द्रिय:—** **जिसने अपनी इन्द्रियों पर विजय पा ली है** **; न—** **नहीं** **; स्यात्—** **हो सकता है** **; विजित-अन्य-** **इन्द्रिय:—** **जिसने अन्य इन्द्रियों पर विजय पा ली है** **; पुमान्—** **मनुष्य** **; न जयेत्—** **नहीं जीत सकता** **; रसनम्—** **जीभ को** **; यावत्—** **जब तक** **; जितम्—** **जीता हुआ** **; सर्वम्—** **हर वस्तु** **; जिते—** **जीत लेने पर** **; रसे—** **जीभ को।** **.** 

**भले ही कोई मनुष्य अन्य सारी इन्द्रियों को क्यों न जीत ले, किन्तु जब तक जीभ को नहीं** **जीत लिया जाता, तब तक वह इन्द्रियजित नहीं कहलाता। किन्तु यदि कोई मनुष्य जीभ को वश** **में करने में सक्षम होता है, तो उसे सभी इन्द्रियों पर पूर्ण नियंत्रण करने वाला माना जाता है।** **तात्पर्य :** भोजन करने से मनुष्य सारी इन्द्रियों को शक्ति तथा कि्रयाशीलता प्रदान करता है और यदि जीभ वश में नहीं रहती, तो सारी इन्द्रियाँ भौतिक पद को प्राप्त हो जाएगी। इसलिए सभी प्रकार से जीभ को वश में करना चाहिए। यदि मनुष्य उपवास करता है, तो अन्य सारी इन्द्रियाँ दुर्बल पड़ जाती हैं और अपनी शक्ति खो देती हैं। किन्तु जीभ स्वादिष्ट व्यंजनों का स्वाद लेने के लिए और भी ललचाती है और जब मनुष्य अन्त में जीभ को मनमानी करने देता है, तो सारी इन्द्रियाँ शीघ्र ही वश से बाहर हो जाती हैं। इसलिए श्रील विश्वनाथ चक्रवर्ती ठाकुर सलाह देते हैं कि मध्यम मात्रा में महाप्रसाद ग्रहण किया जाय। चूँकि जीभ का काम उच्चारण करना भी है, अतएव मनुष्य को चाहिए कि भगवान् के यशस्वी नामों का उच्चारण करे और शुद्ध कृष्णभावनामृत के आनन्द का आस्वाद ले। जैसाकि *भगवद्गीता* में कहा गया है *रसवर्जं रसोऽप्यस्य परं ²ष्ट्वा निवर्तते* —मनुष्य कृष्णभावनामृत के उच्चतर आस्वादन से ही उस घातक निश्न स्वाद का परित्याग कर सकता है, जो मनुष्य को भवबन्धन में बन्दी बनाए रखता है। श्रील भक्तिसिद्धान्त सरस्वती ठाकुर कहते हैं कि जब तक मनुष्य की बुद्धि भौतिक रूप से प्रच्छन्न रहती है, तब तक वे कृष्णभावनामृत के स्वाद को नहीं समझ सकता। कृष्ण के बिना ही भोग करने के प्रयास में जीव भगवद्धाम व्रजभूमि को त्याग कर भौतिक जगत में उतर आता है, जहाँ वह अपनी इन्द्रियों का नियंत्रण खो बैठता है। वह जीभ, पेट तथा जननेन्द्रिय का शिकार बन जाता है, जो बद्धजीव पर असह्य दबाव डालते हैं। किन्तु जब मनुष्य आनन्दकन्द भगवान् के साथ पुन: आनन्दमय सश्बन्ध स्थापित कर लेता है, तो ये इच्छाएँ ठण्डी पड़ जाती हैं। जो व्यक्ति कृष्णभावनामृत के आस्वाद के प्रति अनुरक्त होता है, वह विशुद्ध सत्त्व के प्रति रागानुग आकर्षण के कारण धाॢमक जीवन के विधि- विधानों का स्वत: पालन करने लगता है। ऐसे रागानुग आकर्षण के बिना मनुष्य इन्द्रियों की ठेलपेल से मोहग्रस्त हो जाता है। भक्ति की प्रारश्भिक अवस्था, जिसे *साधन भक्ति* कहते हैं, इतनी प्रबल होती है कि वह मनुष्य को *अनर्थ निवृत्ति* पद पर ला देती है, जहाँ व्यक्ति अवांछित पापमय आदतों से मुक्त हो जाता है और जीभ, उदर तथा जननेन्द्रिय के दबाव से छूट जाता है। इस तरह वह भौतकि लत के बन्धन से उबर आता है और माया के सश्मोहनों से और अधिक प्रवंचित नहीं होता। जैसा कहा जाता है, हर चमकने वाली वस्तु सोना नहीं होती है, इस सन्दर्भ में श्रील भक्तिसिद्धान्त सरस्वती ठाकुर की यह संस्तुति है कि हम उनके पिता श्रील भक्तिविनोद ठाकुर द्वारा लिखित निश्नलिखित गीत पर विचार करें— *शरीर अविद्याजाल, जड़ेन्द्रिय ताहे काल* *जीवे फेले विषय-सागरे।* *ताÓर मध्ये जिह्वा अति-, लोभमय सुदुर्मति* *ताÓके जेता कठिन संसारे॥* *कृष्ण बड़ दयामय, करिबारे जिह्वा जय* *स्व-प्रसादान्न दिल भाइ।* *सेइ अन्नामृत पाओ, राधा-कृष्ण-गुण गाओ* *प्रेमे डाको चैतन्य-निताइ॥* ''हे प्रभु! यह भौतिक शरीर अज्ञान का पुंज है और इन्द्रियाँ मृत्यु के पास जाने वाले मार्गों का जाल है। हम न जाने कैसे भौतिक इन्द्रिय-भोग के इस सागर में गिर गये हैं और समस्त इन्द्रियों में से जीभ अत्यन्त लोभी तथा वश में न रहने वाली है। इस संसार में जीभ पर विजय पाना बहुत कठिन है। किन्तु प्यारे कृष्ण! आप हम पर अत्यन्त कृपालु हैं और जीभ पर नियंत्रण रखने के लिए आपने हमें ऐसा उत्तम प्रसाद दिया है। अब हम इस प्रसादम् को जी-भरकर खाते हैं और श्री श्री राधाकृष्ण का गुणगान करते हैं और प्रेम में हम श्री चैतन्य तथा नित्यानन्द प्रभु की सहायता के लिए पुकार लगाते हैं।ÓÓ  