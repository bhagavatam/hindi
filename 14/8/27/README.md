**तस्या वित्ताशया शुष्यद्वक्त्राया दीनचेतस: ।** **निर्वेद: परमो जज्ञे चिन्ताहेतु: सुखावह: ॥ २७॥** 

**शब्दार्थ** 

**तस्या:—** **उसकी** **; वित्त—** **धन के लिए** **; आशया—** **इच्छा से** **; शुष्यत्—** **सूख गया** **; वक्त्राया:—** **मुख** **; दीन—** **खिन्न** **; चेतस:—** **मन** **;** **निर्वेद:—** **विरक्ति** **; परम:—** **अत्यधिक** **; जज्ञे—** **जागृत हो उठी** **; चिन्ता—** **चिन्ता** **; हेतु:—** **के कारण** **; सुख—** **सुख** **; आवह:—** **लाते** **हुए।** **.** 

**ज्यों ज्यों रात बीतती गई, वह वेश्या, जो कि धन की अत्यधिक इच्छुक थी, धीरे-धीरे हताश** **हो उठी और उसका मुख सूख गया। इस तरह धन की चिन्ता से युक्त तथा अत्यन्त निराश होकर** **वह अपनी स्थिति से अत्यधिक विरक्ति अनुभव करने लगी और उसके मन में सुख का उदय** **हुआ।** **तात्पर्य :** इन श्लोकों से प्रतीत होना है कि उस रात वेश्या ङ्क्षपगला अपने घर पर ग्राहकों को आकृष्ट करने में समर्थ हुई ही नहीं। पूर्णतया निराश होने से वह धीरे-धीरे अपनी स्थिति से अन्यमनस्क हो उठी। इस तरह कभी-कभी महान् कष्ट से मनुष्य को प्रकाश के मार्ग की ओर ले जाता है अथवा संस्कृत लोकोक्ति के अनुसार, निराशा में ही परम सन्तोष मिलता है। यह वेश्या अनेक पुरुषों की कामवासनाएँ पूरी करने के लिए समर्पित नहीं थी। वह तन, मन तथा वाणी से अपने ग्राहकों में लगी रहने के कारण भगवान् की भक्ति पूरी तरह भूल गई, जिससे उसका मन अत्यन्त अस्थिर तथा विक्षुब्ध था। अन्त में, पूर्णतया निराश होने पर उसका मुख तथा गला सूखने लगा, वह अपनी स्थिति से अन्यमनस्क हो उठी तथा उसके मन में सुख का उदय हुआ।  