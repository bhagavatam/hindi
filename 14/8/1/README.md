उन उपदेशों को समझाया, जिन्हें उसने अजगर इत्यादि नौ गुरुओं से प्राप्त किया था। अजगर से प्राप्त उपदेश यह हैं कि बुद्धिमान व्यक्ति को विरक्ति की प्रवृत्ति उत्पन्न करनी चाहिए और जो कुछ अपने आप या आसानी से मिल जाय, उसी को स्वीकार करके अपने शरीर का पालन- पोषण करना चाहिए। इस तरह उसे सदैव भगवान् की पूजा में व्यस्त रहना चाहिए। यदि भोजन न भी मिले तो भी भगवान् की पूजा में व्यस्त रहने के इच्छुक व्यक्ति को भीख नहीं माँगनी चाहिए, प्रत्युत उसे यह सोचकर कि ''मुझे जो भी आनन्द मिलना है, वह स्वत: आयेगा और मुझे शेष जीवन व्यर्थ ही इन वस्तुओं की चिन्ता में नहीं बिताना है।ÓÓ इसको विधि का विधान समझना चाहिए। यदि उसे भोजन नहीं मिलता, तो वह अजगर की तरह लेटा रहकर अपने मन को भगवान् के ध्यान में स्थिर करे। उस अवधूत ब्राह्मण को सागर से यह उपदेश मिला कि भगवान् की भकि्त में लगे मुनि का मन शान्त सागर के जल की भाँति अत्यन्त निर्मल तथा गश्भीर होता है। वर्षाऋतु में जब सारी बढ़ी हुई नदियाँ अपना अपना जल लाकर समुद्र में उड़ेलती हैं, तो वह न तो उमड़ता है, न ही ग्रीष्मऋतु में जब नदियाँ जल नहीं लातीं, तो सूखता है। इसी तरह जब मुनि को मनवांछित वस्तुएँ मिल जाती हैं, तो वह न तो फूलकर कुप्पा होता है, न ही उनके न मिलने से दुखी होता है। पतंगे का उपदेश यह है कि जिस तरह वह अग्नि से मुग्ध होकर अपना प्राण गँवा देता है, उसी तरह अपनी इन्द्रियों को वश में नहीं कर सकने वाला मूर्ख सोने के आभूषणों से लदी तथा सुन्दर वष पहिने औरतों के रूपों पर मुग्ध हो जाता है। भगवान् की दैवी माया के इन देहधारियों का पीछा करते हुए, वह असमय ही अपना प्राण गँवा देता है और घोर नरक में जा गिरता है। भौंरा तथा मधुमक्खी ये दो तरह के कीट हैं, भौंरे से यह शिक्षा मिलती है कि मुनि को अनेक घरों से थोड़ा-थोड़ा भोजन एकत्र करना चाहिए और अपना जीवन बनाये रखने के लिए *मधुकरी* का पेशा अपनाना चाहिए। मुनि को समस्त शाषों से, चाहे वे छोटे हों या बड़े, अनिवार्य सत्य का भी संग्रह करना चाहिए। दुसरे कीट मधुमक्खी से यह शिक्षा मिलती है कि भिक्षुक संन्यासी को भिक्षा से प्राप्त भोजन, न तो रात्रि के लिए, न ही अगले दिन के लिए रख छोडऩा चाहिए, क्योंकि यदि वह ऐसा करता है, तो वह, लालची मधुमक्खी की तरह उसके झुंड समेत, नष्ट कर दिया जायेगा। हाथी से अवधूत को यह शिक्षा मिली थी कि जिस तरह शिकारी लोग नर-हाथियों को बंदिनी हथिनियों की ओर जाते समय गड्डे में गिराकर धोखे से पकड़ लेते हैं, उसी तरह षी के रूप पर मुग्ध पुरुष भौतिक जीवन के गहरे कूप में गिरकर नष्ट हो जाता है। मधुचोर से यह शिक्षा मिली थी कि जिस तरह वह मधुमकि्खयों द्वारा बड़े ही यत्न से संचित मधु को चुराता है, उसी तरह संन्यास आश्रम को प्राप्त व्यक्ति को अन्य गृहस्थों की गाढ़ी कमाई से खरीदी वस्तुओं तथा भोजन का, दूसरों से पूर्व, भोग करने का अधिकार है। हिरन से यह शिक्षा मिलती है कि जिस तरह वह शिकारी की बाँसुरी की तान सुनकर विकल हो उठता है और अपने प्राण गँवा देता है, उसी तरह संसारी संगीत के प्रति आकृष्ट होने वाला कोई भी व्यक्ति व्यर्थ ही अपना जीवन गँवा देता है। मछली से यह शिक्षा मिलती है कि जिस तरह वह स्वादेन्द्रिय के वशीभूत होने से चारा लगी कँटिया में फँसकर मर जाती है, उसी तरह अज्ञानी व्यक्ति, जिसकी भूख कभी पूरी नहीं होती, अपना जीवन गँवा बैठता है। किसी समय विदेह नगर में ङ्क्षपगला नाम की एक वेश्या थी, जिससे उस अवधूत ने अन्य शिक्षा प्राप्त की। एक दिन ङ्क्षपगला ने खूब आकर्षक वष तथा आभूषण पहने और सूर्यास्त से लेकर अर्धरात्रि तक किसी ग्राहक की प्रतीक्षा करती रही। वह आशान्वित होकर प्रतीक्षा करती गई, किन्तु समय बीतने के साथ उसका मन अशान्त हो उठा। उसके पास कोई पुरुष नहीं आया, अतएव घृणा से वह विरक्त हो गई और उसने अपने चाहने वाले किसी ग्राहक के आने की प्रतीक्षा छोड़ दी। तत्पश्चात्, उसने अपने को एकमात्र भगवान् हरि के चिन्तन में लगा दिया, तब उसके मन को परम शान्ति मिली। इससे यह शिक्षा मिलती है कि इन्द्रियतृप्ति की आशाएँ ही सारे कष्ट की जड़ हैं। इसलिए जिस किसी ने ऐसी लालसा त्याग दी है, वही भगवान् के ध्यान में अपने को स्थिर कर सकता है और दिव्य शान्ति पा सकता है।  

**श्रीब्राह्मण उवाच** 