**ओज:सहोबलयुतं बिभ्रद्देहमकर्मकम् ।** **शयानो वीतनिद्रश्च नेहेतेनि्द्रयवानपि ॥ ४॥** 

**शब्दार्थ** 

**ओज:—** **काम-शक्ति** **; सह:—** **मानसिक शक्ति** **; बल—** **शारीरिक शक्ति** **; युतम्—** **से युक्त** **; बिभ्रत्—** **पालन-पोषण करते हुए** **;** **देहम्—** **शरीर को** **; अकर्मकम्—** **बिना प्रयास के** **; शयान:—** **शान्त रहते हुए** **; वीत—** **मुक्त** **; निद्र:—** **अज्ञान से** **; च—** **तथा** **; न—** **नहीं** **; ईहेत—** **प्रयास करे** **; इन्द्रिय-वान्—** **पूर्ण शारीरिक, मानसिक तथा काम-शक्ति से युक्त** **; अपि—** **यद्यपि।** **.** 

**सन्त-पुरुष को शान्त रहना चाहिए और भौतिक ²ष्टि से अक्रिय रहना चाहिए। उसे बिना** **अधिक प्रयास के अपने शरीर का पालन-पोषण करना चाहिए। पूर्ण काम, मानसिक तथा** **शारीरिक शक्ति से युक्त होकर भी सन्त-पुरुष को भौतिक लाभ के लिए सकि्रय नहीं होना** **चाहिए, अपितु अपने वास्तविक स्वार्थ के लिए सदैव सतर्क रहना चाहिए।** **तात्पर्य :** इस श्लोक में *वीत-निद्र:* शब्द महत्त्वपूर्ण है। *निद्रा* का अर्थ है ''नींदÓÓ अथवा ''अविद्याÓÓ तथा *वीत* का अर्थ है ''से मुक्तÓÓ। दूसरे शब्दों में योगी को सदैव भगवान् से अपने नित्य सश्बन्ध के प्रति जागरूक रहना चाहिए और सतर्कता से कृष्णभावनामृत का अनुशीलन करना चाहिए। भगवान् के साथ अपने सश्बन्ध के प्रति आश्वस्त होकर उसे यह जानते हुए कि भगवान् सब प्रकार से उसकी रक्षा करेंगे, अपने निजी निर्वाह के लिए प्रयास नहीं करना चाहिए। श्रील विश्वनाथ चक्रवर्ती ठाकुर कहते हैं कि अजगर का उदाहरण दिया गया है, जिससे मनुष्य व्यर्थ ही अपने शारीरिक लालन- पालन में समय न गँवाये। किन्तु मनुष्य को यह नहीं सोचना चाहिए कि जीवन का लक्ष्य जमीन पर अजगर की तरह लेटे रहना है या शरीर को भूखों मारने का प्रदर्शन करना है। अजगर के उदाहरण से मनुष्य को पूर्णतया निष्क्रिय होने के लिए प्रोत्साहन नहीं मिलना चाहिए। प्रत्युत उसे आध्यात्मिक उन्नति में सक्रिय और भौतिक इन्द्रियतृप्ति में निष्क्रिय होना चाहिए। यदि कोई पूर्णतया निष्क्रिय हो जाता है, तो वह निश्चित रूप से *निद्रा* या अविद्या का अंधकार है, जिसमें मनुष्य भगवान् के नित्यदास के रूप में अपने स्वरूप को नहीं पहचान पाता। योगी भगवान् की सेवा करने के लिए उत्सुक रहता है, अतएव जब भगवान् ऐसी सेवा के लिए भौतिक सुविधाएँ प्रदान करते हैं, तो वह अत्यन्त कृतज्ञ हो जाता है। भौतिक जगत का केवल परित्याग *फल्गु वैराग्य* है। मनुष्य को *युक्त वैराग्य* प्राप्त करना चाहिए, जिसमें वह हर वस्तु भगवान् की सेवा में लगाता है। यह हमारा व्यावहारिक अनुभव है कि कृष्णभावनामृत का प्रसार करने में लीन भक्त अपने निजी पालन-पोषण के लिए स्वत: ही सारी सुविधाएँ प्राप्त करता है।  