**आत्मैव ह्यात्मनो गोप्ता निॢवद्येत यदाखिलात् ।** **अप्रमत्त इदं पश्येद्ग्रस्तं कालाहिना जगत् ॥ ४२॥** 

**शब्दार्थ** 

**आत्मा—** **आत्मा** **; एव—** **एकमात्र** **; हि—** **निश्चय ही** **; आत्मन:—** **अपना** **; गोप्ता—** **रक्षक** **; निॢवद्येत—** **विरक्त हो जाता है** **; यदा—** **जब** **; अखिलात्—** **सारी भौतिक वस्तुओं से** **; अप्रमत्त:—** **भौतिक ज्वर से रहित** **; इदम्—** **यह** **; पश्येत्—** **देख सकता है** **; ग्रस्तम्—** **पकड़ा हुआ** **; काल—** **काल के** **; अहिना—** **सर्प द्वारा** **; जगत्—** **ब्रह्माण्ड।** **.** 

**जब जीव देखता है कि समस्त ब्रह्माण्ड कालरूपी सर्प द्वारा पकड़ा जा चुका है, तो वह** **गश्भीर तथा विवेकवान् बन जाता है और तब वह अपने को समस्त भौतिक इन्द्रियतृप्ति से** **विरक्त कर लेता है। उस अवस्था में जीव अपना ही रक्षक बनने का पात्र हो जाता है।** **तात्पर्य :** इस श्लोक में ङ्क्षपगला कहती है कि भगवान् की कृपा से स्वरूपसिद्ध जीव सश्पूर्ण ब्रह्माण्ड को कालरूपी विकराल सर्प के मुख में स्थित देख सकता है। निश्चय ही यह अच्छी स्थिति नहीं है और जो इसे देखता है, उसकी इन्द्रियतृप्ति-इच्छा जाती रहती है। इस तरह भगवत्कृपा से आध्यात्मिक रूप से विवेकशील जीव अपने को माया से बचा सकता है। चूँकि अब ङ्क्षपगला मोक्ष के लिए भगवान् की दया हेतु परमेश्वर का महिमागान कर रही है, अतएव यह प्रश्न उठ सकता है : क्या वह प्रेमवश भगवान् की पूजा कर रही है या वह केवल मोक्ष चाहने वाली है और इस संसार से मुक्ति की इच्छुक है? इसके उत्तर में यह कहा जा सकता है कि वह अपनी कृष्णभावनाभावित स्थिति में पहले से मुक्त हो चुकी है, भले ही वह इस जगत में क्यों न रह रही हो। अब वह बिना किसी निजी इच्छा के, जिसमें मोक्ष सश्मिलित है, भगवान् की प्रेमाभकि्त मात्र करेगी।  

**श्रीब्राह्मण उवाच** 