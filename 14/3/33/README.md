**इति भागवतान्धर्मान्शिक्षन्भक्त्या तदुत्थया ।** **नारायणपरो मायामञ्जस्तरति दुस्तराम् ॥ ३३॥** 

**शब्दार्थ** 

**इति—** **इस प्रकार** **; भागवतान् धर्मान्—** **भक्ति के विज्ञान को** **; शिक्षन्—** **अध्ययन करते हुए** **; भक्त्या—** **भक्ति द्वारा** **; तत्-उत्थया—** **इससे उत्पन्न** **; नारायण-पर:—** **भगवान् नारायण में समॢपत** **; मायाम्—** **माया को** **; अञ्ज:—** **सरलता से** **; तरति—** **पार कर जाता है** **;** **दुस्तराम्—** **लाँघ पाना कठिन।** **.** 

**इस तरह भक्ति-विज्ञान को सीख कर तथा भगवद्भक्ति में व्यावहारिक रूप से संलग्न रह** **कर भक्त भगवत्प्रेम की अवस्था को प्राप्त होता है। और भगवान् नारायण की पूर्ण भक्ति द्वारा** **भक्त सरलता से उस माया को पार कर लेता है, जिसे लाँघ पाना अत्यन्त ही कठिन है।** **तात्पर्य :** श्रील जीव गोस्वामी ने संकेत किया है कि इस श्लोक में जिस मुकि्त का वर्णन *मायाम्* *अञ्जस् तरति दुस्तराम्* शब्दों द्वारा हुआ है, वह वास्तव में शुद्ध भगवत्प्रेम का गौण फल है। *श्रीमद्भागवतम्* के द्वितीय श्लोक में यह इंगित हुआ है— *धर्म: प्रोज्झितकैतवोऽत्र परमो निर्मत्सराणां सतां।* *वेद्यं वास्तवमत्र वस्तु शिवदं तापत्रयोन्मूलनम्॥* श्रीमद्भागवत भक्ति-विज्ञान को सिखाता है, जिसमें चरम लक्ष्य शुद्ध भगवत्प्रेम होता है। वैष्णव आचार्यों के अनुसार, मुक्ति भगवत्प्रेम का गौण फल है। *शिवदम् तापत्रयोन्मूलनम्* मनुष्य को मुक्ति के लिए भगवान् के पास नहीं पहुँचना चाहिए क्योंकि भगवान् का आदेश पालन करने से वह स्वत: मुक्त हो जाता है। कृष्ण का आदेश *भगवद्गीता* के अन्त में दिया हुआ है : *सर्वधर्मान् परित्यज्य मामेकं शरणं* *व्रज।* हर जीव को अपनी संसारी विचारधारा त्याग कर भगवान् कृष्ण की शरण ग्रहण करनी चाहिए। इस आदेश का पालन करने वाले को भगवान् स्वयमेव मुक्ति प्रदान करते हैं। वास्तविक सुख किसी मानसिक चिन्तन या सकाम इच्छा के रंचमात्र के बिना प्रेमी ईश्वर से प्राप्त होता है। *अन्याभिलाषिता शून्यं ज्ञानकर्माद्यनावृतम्।* *आनुकूल्येन कृष्णानुशीलनं भक्तिरुत्तमा॥* ''मनुष्य को चाहिए कि अनुकूल होकर तथा सकाम कर्म या काल्पनिक ज्ञान द्वारा भौतिक लाभ की इच्छा से रहित होकर भगवान् कृष्ण की दिव्य प्रेमाभक्ति करनी चाहिए। इसे ही शुद्ध भक्ति कहते हैं।ÓÓ (भक्तिरसामृतसिन्धु १.१.११) इस तरह यहाँ पर वॢणत माया के दुर्लंघ्य समुद्र को पार करना भागवत धर्म का मुलय फल नहीं है, अपित शुद्ध भगवत्प्रेम का गौण फल है। 

**श्रीराजोवाच** 