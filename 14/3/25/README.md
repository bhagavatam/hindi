**शौचं तपस्तितिक्षां च मौनं स्वाध्यायमार्जवम् ।** **ब्रह्मचर्यमङ्क्षहसां च समत्वं द्वन्द्वसंज्ञयो: ॥ २४॥** 

**शब्दार्थ** 

**शौचम्—** **स्वच्छता** **; तप:—** **तपस्या** **; तितिक्षाम्—** **सहनशीलता** **; च—** **तथा** **; मौनम्—** **चुप्पी, मौन** **; स्वाध्यायम्—** **वेदाध्ययन** **;** **आर्जवम्—** **सादगी** **; ब्रह्मचर्यम्—** **ब्रह्मचर्य-व्रत** **; अङ्क्षहसाम्—** **अङ्क्षहसा** **; च—** **तथा** **; समत्वम्—** **समता** **; द्वन्द्व-संज्ञयो:—** **द्वैत के रूप में** **अनुभव की जाने वाली परिस्थितियों में।** **.** 

**गुरु की सेवा करने के लिए शिष्य को स्वच्छता, तपस्या, सहनशीलता, मौन, वेदाध्ययन,** **सादगी, ब्रह्मचर्य, अङ्क्षहसा तथा गर्मी और शीत, सुख और दुख जैसे द्वैतों के समक्ष समत्व** **सीखना चाहिए।** **तात्पर्य :** *शौचम्* आन्तरिक तथा बाह्य शुद्धता का द्योतक है। बाहर से शुद्ध रहने के लिए दिन में कम से कम एक बार, अन्यथा तीन बार साबुन लगाकर पानी से स्नान करना चाहिए। जब मिथ्या अहंकार के दूषण से कोई मुक्त होता है, तो वह आन्तरिक रूप से शुद्ध माना जाता है। *तप:* का अर्थ है मन की अविवेकी तरंगों के बावजूद जीवन में उचित कर्तव्य को पूरा करने में डटे रहना। विशेषत: मनुष्य को क्रोधाग्नि पर नियंत्रण रखना चाहिए और मनमाने विलासी जीवन की आन्तरिक इच्छा से बचना चाहिए। यदि मनुष्य काम, क्रोध तथा लोभ के वेगों को रोक नहीं पाता, तो वह अपनी वास्तविक स्थिति को समझने की शक्ति खो देता है। यह मनुष्य-जीवन जन्म, मृत्यु, जरा तथा व्याधि की विकट समस्याओं का समाधान ढूँढऩे के लिए स्वॢणम अवसर है। *विष्णु पुराण* के अनुसार (३.८.९)— *वर्णाश्रमाचारवता पुरुषेण पर: पुमान्।* *विष्णुराराध्यते पन्था नान्यत् तत्तोषकारणम्॥* हर व्यक्ति अपने नियत कार्य के फलों को भगवान् विष्णु को समॢपत करके आध्यात्मिक सिद्धि पा सकता है। इसी तरह *भगवद्गीता* (१८.४५) में भगवान् कृष्ण स्पष्टरूपेण कहते हैं— *स्वे स्वे* *कर्मण्यभिरत: संसिङ्क्षद्ध लभते नर:।* मनुष्य को न तो मठ में रहना होता है न ही योगी के रूप में जंगल में रहना होता है। वह अपने वृत्तिपरक कर्तव्यों को भगवान् को समॢपत करके सिद्धि पा सकता है। इसी प्रकार भक्तिविनोद ठाकुर ने कहा है *नामाश्रय करिऽयतने तुमि थकह आपन काजे।* यदि कोई व्यक्ति हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम हरे हरे कीर्तन करके भगवान् कृष्ण के नाम की शरण ग्रहण करता है, तो उसे अपने नैत्यिक कर्म करते हुए आध्याति्मक सिद्धि प्राप्त हो जायेगी। दुर्भाग्यवश यदि मानव उस सवय जीवन के विधि-विधानों की परवाह नहीं करता, जो अवैध यौन, मांसाहार, नशा तथा जुआ खेलने का निषेध करते हैं, तो वह निश्चय ही काम तथा क्रोध की तरंगों से अभिभूत होगा। ये तरंगें मनुष्य के आध्यात्मिक जीवन की चेतना को पूर्ण रूप से प्रच्छन्न करके नश्वर शरीर के मायाजाल की ओर खींच लायेंगी। *भगवद्गीता* (३.३९) में भगवान् कृष्ण ने कहा है— *आवृतं ज्ञानमेतेन ज्ञानिनो नित्यवैरिणा।* *कामरूपेण कौन्तेय दुष्पूरेणानलेन च॥* ''इस प्रकार जीवात्मा की शुद्ध चेतना, उसके काम-रूपी नित्य शत्रु से ढकी रहती है, जो कभी भी तुष्ट नहीं होता और अग्नि के समान जलता रहता है।ÓÓ इसलिए इस श्लोक का *तप:* शब्द सूचित करता है कि मनुष्य को अपना नियत कर्म करते रहना चाहिए और काम, क्रोध तथा लोभ की लहरों के कारण अधीर या अनियमित नहीं होना चाहिए। *तितिक्षाम्* शब्द सूचित करता है कि अध्यात्मवादी को क्षमाशील होना चाहिए। यह भौतिक जगत झुँझलाहट लाने वाली तथा उत्तेजित करने वाली परिस्थितियों से पूर्ण है और जब तक वह अत्यधिक क्षमाशील नहीं होगा, तब तक वह बदला लेने की भावना से संदूषित होता रहेगा, जिससे आध्यात्मिक चेतना नष्ट हो जायेगी। *मौनम्* का अर्थ है कि मनुष्य व्यर्थ या ओछे विषयों पर बात नहीं चलाये, अपितु मानव-जीवन के वास्तविक मामलों पर जैसे कि भगवद्धाम वापस जाने के मसले पर विचार-विमर्श करे। एकदम मौन रहना अज्ञानता का लक्षण है। एक पत्थर मौन रहता है, क्योंकि उसमें चेतना का अभाव है। चूँकि हर वस्तु का अपना आध्यात्मिक प्रतिपक्ष होता है, इसलिए वैदिक शाषों में निषेधात्मक तथा सकारात्मक आदेश पाये जाते हैं। वाणी के विरुद्ध निषेधात्मक आदेश का संगत आदेश होगा कि मनुष्य सदैव कृष्ण के विषय में बातें करे। *सततं कीर्तयन्तो माम्।* मनुष्य को चाहिए कि वह सदैव ईश्वर के विषय में बातें करे, उनके पवित्र नाम, यश, लीला, परिकर इत्यादि के गुणों का गान करे। *श्रीमद्भागवत* में भी कहा गया है कि *श्रोतव्य: कीॢततव्यश्च ध्येय: पूज्यश्च नित्यदा।* मनुष्य को चाहिए कि भगवान् कृष्ण के बारे में श्रवण करे, उनका गुणगान करे, ध्यान करे और पूजा करे। इस अध्याय के श्लोक २१ में कहा गया है कि *शब्दे परे च निष्णातम्।* प्रामाणिक गुरु *शब्दे परे* अर्थात् आध्यात्मिक जगत का वर्णन करने वाली दिव्य ध्वनि तरंगों में निपुण होता है। कोई व्यक्ति कृति्रम रूप से विचारशून्य या वाणीशून्य नहीं रह सकता, जैसाकि ध्यान और योग की मनगढंत प्रणालियों के मूर्ख प्रचारक कहते हैं। किन्तु मनुष्य को कृष्ण की प्रेमाभकि्त में इतना लीन रहना चाहिए और कृष्ण की प्रशंसा करने के प्रति इतना आकृष्ट रहना चाहिए कि उसे व्यर्थ की बातें करने के लिए एक क्षण की भी फुर्सत न मिले। *मौनम्* शब्द का यही तात्पर्य है। *स्वाध्यायम्* का अर्थ है कि मनुष्य अपनी क्षमता के अनुसार वैदिक साहित्य का अध्ययन करे और अन्यों को भी शिक्षा दे। *भगवद्गीता* में उल्लेख हुआ है कि ब्राह्मण में ज्ञान तथा विज्ञान के गुण होने चाहिए। मनुष्य को चाहिए कि वह ऐसे ग्रंथ पढ़े, जो भगवान् की सेवा करने की उसकी इच्छा को बढ़ाने वाले हों। श्रीमद् भक्तिवेदान्त स्वामी प्रभुपाद ने कुछ ही वर्षों में दिव्य ज्ञान का सच्चा पुस्तकालय लिख कर तैयार कर दिया है। यह लगभग विश्व-भर में देखा जा रहा है कि जब इन पुस्तकों में जैसे *श्रीमद्भागवतम्, भगवद्गीता* (यथार्थ रूप), *चैतन्य-चरितामृत* और *भक्तिरसामृतङ्क्षसधु* में *स्वाध्यायम्*  सिद्धान्त लागू किया जाता है, तो निष्ठावान् पाठक में भगवान् की सेवा करने का भावमय संकल्प उदित होता है। सारे विश्व में इस्कॉन का विस्तार इसी दिव्य साहित्य के कारण हो रहा है। *स्वाध्यायम्* न तो धाॢमक शाषों का काल्पनिक विवेचन है, न ही तथाकथित पण्डित की मिथ्या प्रतिष्ठा को बढ़ाने के लिए किसी को अनेक पुस्तकें पढऩे का प्रयास करना चाहिए। मनुष्य को वे पुस्तकें पढऩी चाहिए, जो ज्ञान तथा वैराग्य के विषय में व्यावहारिक आध्यात्मिक प्रगति की प्रेरणा दे सकें, जिस प्रकार कि श्रील प्रभुपाद की पुस्तकें देती हैं। *आर्जवम्* शब्द सादगी या सरलता का सूचक है। श्रील श्रीधर स्वामी के अनुसार *स्वच्छताम्* इसका पर्याय है। जब तक मनुष्य की चेतना शुद्ध नहीं होगी, तब तक वह अनेक कुटिल साधनों को ग्रहण करेगा। आर्जवम् का अर्थ यह नहीं है कि ईमानदारी के नाम पर अन्यों का अपमान किया जाय, अपितु यह कि विनयपूर्ण सत्य कहा जाय। *ब्रह्मचर्यम्* शब्द सूचित करता है कि या तो षी-संग का पूरी तरह परित्याग किया जाय या गृहस्थ जीवन का वैदिक नियमों के अनुसार कठोरता से पालन किया जाय। गृहस्थ जीवन साधु-सन्तान उत्पन्न करने के उद्देश्य से यौन जीवन को नियमित करने वाला है। *अङ्क्षहसाम्*  यह सूचित करता है कि किसी जीव के प्रति ङ्क्षहसा न की जाय। कर्म के नियमों से, जिनके अनुसार मनुष्य सुख-दुख भोगता है, अवगत हुए बिना मनुष्य ठीक से अङ्क्षहसा का पालन नहीं कर सकता। अन्तत: भौतिक जगत में ङ्क्षहसा का बोलबाला है और हर प्राणी पर बुढ़ापा, रोग तथा मृत्यु थोपने वाले प्रकृति के नियम स्वयं ङ्क्षहसा से पूर्ण हैं। इसलिए यदि अन्यों को कृष्ण की शरण लेने और इस तरह उन्हें प्रकृति के कठोर नियमों से छूटने के प्रति आश्वस्त किया जा सके, तो यह अङ्क्षहसा की पूर्णता होगी। *समत्वं द्वन्द्वसंज्ञयो:* यह बतलाते हैं कि विचलित करने वाले भौतिक द्वन्द्वों के उपस्थित होने पर भी शान्तचित्त रहा जाय। *भगवद्गीता* में (२.१४) कृष्ण कहते हैं— *मात्रास्पर्शस्तु कौन्तेय शीतोष्णसुखदु:खदा:।* *आगमापायिनोऽनित्यास्तांस्तितिक्षस्व भारत॥* ''हे कुन्ती-पुत्र! सुख तथा दुख का क्षणिक उदय तथा कालक्रम में उनका अन्तर्धान होना सर्दी तथा गर्मी की ऋतुओं के आने-जाने के समान है। हे भरतवंशी! वे इन्द्रिय-बोध से उत्पन्न होते हैं और मनुष्य को चाहिए कि अविचल भाव से उनको सहन करना सीखे।ÓÓ 