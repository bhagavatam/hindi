**एषा माया भगवत: सर्गस्थित्यन्तकारिणी ।** **त्रिवर्णा वॢणतास्माभि: ङ्क्षक भूय: श्रोतुमिच्छसि ॥ १६॥** 

**शब्दार्थ** 

**एषा—** **यह** **; माया—** **भौतिक शक्ति** **; भगवत:—** **भगवान् की** **; सर्ग—** **सृजन** **; स्थिति—** **पालन-पोषण** **; अन्त—** **तथा (इस ब्रह्माण्ड** **के) प्रलय के** **; कारिणी—** **करने वाली** **; त्रि-वर्णा—** **तीन गुणों (सतो, रजो तथा तमो) वाली** **; वॢणता—** **वर्णन की गई** **;** **अस्माभि:—** **हमारे द्वारा** **; किम्—** **क्या** **; भूय:—** **इसके आगे** **; श्रोतुम्—** **सुनने के लिए** **; इच्छसि—** **चाहते हो।** **.** 

**मैं अभी भगवान् की मोहिनी-शक्ति माया का वर्णन कर चुका हूँ। यह तीन गुणों वाली** **माया भगवान् द्वारा ब्रह्माण्ड के सृजन, पालन तथा संहार के लिए शक्तिप्रदत्त है। अब तुम और** **क्या सुनने के इच्छुक हो?** **तात्पर्य :** राजा निमि ने नौ योगेन्द्रों से भगवान् की मायाशक्ति के विषय में अपना भय व्यक्त किया था और उनसे अनुरोध किया था कि वे माया की विस्तृत व्यालया करें, जिससे वह उसका शिकार बनने से बच जाये। अब श्री अन्तरीक्ष माया का वर्णन कर चुकने के बाद राजा निमि द्वारा पूछे जाने की प्रतीक्षा न करके स्वयं सुझाव दे रहे हैं, ''अब माया के प्रभाव के विषय में सुन चुकने के बाद तुश्हें चाहिए कि ऐसे प्रभाव से पूर्णत: मुक्त होने की विधि पूछो।ÓÓ श्रीधर स्वामी के अनुसार श्री अन्तरीक्ष के प्रश्न *ङ्क्षक भूय: श्रोतुमिच्छसि* का यही महत्त्व है। पिछले श्लोकों में प्रलय की जो प्रक्रिया दी गई है, उसकी व्यालया में श्रील भकि्तसिद्धान्त सरस्वती ठाकुर ने जो कुछ लिखा है, उसका सारांश इस प्रकार है—भगवान् वासुदेव उस चेतना के अधिष्ठाता देव हैं, जो *महत तत्त्व* के भीतर प्रकट होती है। महत तत्त्व के और अधिक रूपान्तरों (विकारों) से तीन प्रकार के मिथ्या अहंकार प्रकट होते हैं—(१) *वैकारिक* अर्थात् सतोगुणी अहंकार से ग्यारहवीं इन्द्रिय अर्थात् मन प्रकट होता है, जिसका अधिष्ठाता अनिरुद्ध है। (२) *तैजस* अर्थात् रजोगुणी अहंकार से बुद्धि उत्पन्न होती है, जिसका अधिष्ठाता प्रद्युश्न है। साथ ही पाँच कर्मेन्द्रियाँ तथा पाँच ज्ञानेन्द्रियाँ भी अपने अपने अधिष्ठाताओं सहित उत्पन्न होती हैं। (३) तमोगुणी अहंकार से सूक्ष्म *शब्द* उत्पन्न होता है और तब शब्द से धीरे धीरे अन्य सारे भौतिक तत्त्व यथा आकाश और श्रवणेन्द्रिय इत्यादि उत्पन्न होते हैं। इन तीनों प्रकार के अहंकार का अधिष्ठाता संकर्षण है। यह विवरण *श्रीमद्भागवत* के तृतीय स्कंध के अध्याय २६ के श्लोक २१, २७, २८, ३०, ३१, ३२ तथा ३५ से लिया गया है। भगवान् की बहिरंगा शक्ति माया द्वारा भौतिक जगत की उत्पति्त, पालन तथा संहार होता है। वह माया लाल, श्वेत तथा काला—इन तीन रंगों वाली है। लाल रंग में प्रकृति की सृष्टि होती है, श्वेत में उसका पालन होता है और काले में संहार हो जाता है। *महत तत्त्व* इसी माया से उत्पन्न होता है और महत तत्त्व से ही उपर्युक्त तीन प्रकार के मिथ्या अहंकार जन्म लेते हैं। प्रलय के समय पृथ्वी, जल, अग्नि, वायु तथा आकाश—ये पाँच महातत्त्व उसी तमोगुणी अहंकार में मिल जाते हैं जिससे ये शुरू में उत्पन्न हुए थे। इसी तरह दसों इन्द्रियाँ तथा मन रजोगुणी मिथ्या अहंकार में मिल जाते हैं और मन देवताओं समेत सतोगुणी मिथ्या अहंकार में मिल जाता है, जो पुन: महत तत्त्व में और यह महत तत्त्व पुन: प्रकृति या अव्यक्त *प्रधान* में शरण लेता है। जैसाकि ऊपर बतलाया गया है प्रत्येक स्थूल तत्त्व अपने विभेदकारी गुण के नष्ट होने पर समेट लिया जाता है, तब यह तत्त्व अपने पूर्ववर्ती तत्त्व में लीन हो जाता है। इसे इस प्रकार समझा जा सकता है—आकाश या अवकाश में ध्वनि का गुण होता है। वायु में ध्वनि तथा स्पर्श के गुण होते हैं। अग्नि में ध्वनि, स्पर्श तथा रूप होते हैं। जल में ध्वनि, स्पर्श, रूप तथा स्वाद होते हैं। पृथ्वी में ध्वनि, स्पर्श, रूप, स्वाद तथा गंध-गुण होते हैं। इसलिए आकाश से लेकर पृथ्वी तक प्रत्येक तत्त्व अपने अद्वितीय गुण के जोडऩे से जिसे *गुण विशेषम्* कहते हैं, जाना जाता है। जब उसका यह गुण चला जाता है, तो वह अपने पूर्ववर्ती तत्त्व से अभिन्न हो जाता है और इस तरह उसी में लीन होता जाता है। उदाहरणार्थ जब प्रबल वायु पृथ्वी से गंध बहा ले जाता है, तो पृथ्वी में केवल ध्वनि, स्पर्श, रूप तथा स्वाद रह जाते हैं और इस तरह वह जल से अभिन्न होकर उसी में मिल जाती है। इसी तरह जब जल *रस* या स्वाद खो देता है, तो इसमें केवल ध्वनि, स्पर्श तथा रूप बचते हैं और यह अग्नि से अभिन्न हो जाता है, जिसमें भी यही तीन गुण होते हैं। अत: वायु गंध को हटाकर पृथ्वी को जल में मिला देता है और जल का स्वाद हटाकर जल को अग्नि में लीन कर देता है। तत्पश्चात्, जब ब्रह्माण्ड का अंधकार अग्नि से रूप विलग कर देता है, तो अग्नि वायु में मिल जाती है। तब आकाश वायु से स्पर्श-गुण विलग कर लेता है और वायु आकाश में लीन हो जाता है। काल रूप में भगवान् ध्वनि को आकाश से विलग कर लेते हैं, जिससे आकाश उसी तमोगुणी मिथ्या अहंकार में लीन हो जाता है, जिसमें से वह प्रकट हुआ था। अन्त में यह मिथ्या अहंकार *महत तत्त्व* में मिल जाता है, जो अव्यक्त प्रधान में लीन हो जाता है और इस तरह ब्रह्माण्ड का संहार हो जाता है। 

**श्रीराजोवाच** 