**धातूपप्लव आसन्ने व्यक्तं द्रव्यगुणात्मकम् ।** **अनादिनिधन: कालो ह्यव्यक्तायापकर्षति ॥ ८॥** 

**शब्दार्थ** 

**धातु—** **भौतिक तत्त्वों के** **; उपप्लवे—** **संहार में** **; आसन्ने—** **सन्निकट आये हुए** **; व्यक्तम्—** **व्यक्त जगत** **; द्रव्य—** **स्थूल पदार्थ** **;** **गुण—** **तथा सूक्ष्म गुण** **; आत्मकम्—** **से युक्त** **; अनादि—** **जिसका आदि न हो** **; निधन:—** **अथवा अन्त** **; काल:—** **समय** **; हि—** **निस्सन्देह** **; अव्यक्ताय—** **अव्यक्त में** **; अपकर्षति—** **खींचता है।** **.** 

**जब भौतिक तत्त्वों का संहार सन्निकट होता है, तो काल रूप में भगवान् स्थूल तथा सूक्ष्म** **गुणों वाले व्यक्त जगत को समेट लेते हैं और सारा ब्रह्माण्ड अव्यक्त रूप में लुप्त हो जाता है।** **तात्पर्य :** *श्रीमद्भागवत* के तृतीय स्कंध में भगवान् कपिलदेव शिक्षा देते हैं कि प्रकृति मूलत: जड़ साश्यावस्था में रहती है, जिसे प्रधान कहते हैं। जब काल रूप में भगवान् विष्णु अपनी शक्तिशाली ²ष्टि डालते हैं, तो भौतिक क्रियाएँ घटित होती हैं, जिनके फलस्वरूप विराट भौतिक जगत बनता है। इस श्लोक में कहा गया है कि विश्वकाल के अन्त में वही *काल* जिसने नारी प्रकृति को व्यक्त होने के लिए प्रेरित किया था, अब इस विश्व को जड़ अव्यक्त की मूल अवस्था में समेट लेता है। श्रील भकि्तसिद्धान्त सरस्वती ठाकुर के अनुसार तब स्वयंकाल भी समेट लिया जाता है और वह परमात्मा में लीन हो जाता है, जो स्वयं को प्रकृति के मूल कारण के रूप में प्रकट करता है ( *अनादिरादिर्गोविन्द:* *सर्वकारणकारणम्* )। सृष्टि तथा प्रलय, जन्म तथा मृत्यु के लिए ऐसी पारिभाषिक व्यवस्थाएँ भगवद्धाम में नहीं मिलतीं। वैकुण्ठ में भगवान् तथा उनके भक्तों का विविध आध्यात्मिक भोग इस भौतिक जगत में प्राप्य जन्म, पालन तथा विनाश के चक्र से अवरोधित नहीं होता। 