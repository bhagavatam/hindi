**नैतन्मनो विशति वागुत चक्षुरात्मा** **प्राणेन्द्रियाणि च यथानलमॢचष: स्वा: ।** **शब्दोऽपि बोधकनिषेधतयात्ममूल-** **मर्थोक्तमाह य²ते न निषेधसिद्धि: ॥ ३६॥** 

**शब्दार्थ** 

**न—** **नहीं** **; एतत्—** **यह (परब्रह्म)** **; मन:—** **मन** **; विशति—** **प्रवेश करता है** **; वाक्—** **वाणी का कार्य** **; उत—** **न तो** **; चक्षु:—** **²ष्टि** **;** **आत्मा—** **बुद्धि** **; प्राण—** **जीवन दायिनी सूक्ष्म वायु** **; इन्द्रियाणि—** **इन्द्रियाँ** **; च—** **अथवा** **; यथा—** **जिस तरह** **; अनलम्—** **अग्नि** **;** **अॢचष:—** **चिनगारियाँ** **; स्वा:—** **अपना** **; शब्द:—** **वेद-ध्वनि** **; अपि—** **भी** **; बोधक—** **वाणी से बताने में समर्थ** **; निषेधतया—** **निषेध** **करने के कारण** **; आत्म—** **परमात्मा का** **; मूलम्—** **मुलय प्रमाण** **; अर्थ-उक्तम्—** **अप्रत्यक्ष रूप से व्यक्त किया गया** **; आह—** **व्यक्त** **करता है** **; यत्-ऋते—** **जिसके (ब्रह्म के) बिना** **; न—** **नहीं है** **; निषेध—** **शाषों के कथन का उल्टा** **; सिद्धि:—** **चरम प्रयोजन।** **.** 

**न तो मन, न ही वाणी, ²ष्टि, बुद्धि, प्राण-वायु या किसी इन्द्रिय के कार्य उस परम सत्य में** **प्रवेश करने में सक्षम हैं, जिस तरह कि छोटी चिनगारियाँ उस मूल अग्नि को प्रभावित नहीं कर** **सकती हैं, जिससे वे उत्पन्न होती हैं। यहाँ तक कि वेदों की प्रामाणिक भाषा भी परम सत्य का** **बखान नहीं कर सकती है, क्योंकि स्वयं वेद ही इस सश्भावना से इनकार करते हैं कि सत्य को** **शब्दों द्वारा व्यक्त किया जा सकता है। किन्तु अप्रत्यक्ष निर्देश द्वारा वैदिक ध्वनि परम सत्य का** **प्रमाण प्रस्तुत करती है, क्योंकि परम सत्य के अस्तित्व के बिना वेदों में प्राप्त विविध निषेधों का** **कोई चरम अभिप्राय नहीं होता।** **तात्पर्य :** प्रज्ज्वलित अग्नि में से निकलने वाली छोटी छोटी चिनगारियाँ, न तो मूल अग्नि को प्रकाशित कर सकती हैं, न उसे जला सकती हैं। मूल अग्नि में निहित उष्मा तथा प्रकाश की मात्रा क्षुद्र चिनगारियों को प्राप्त उष्मा तथा प्रकाश की मात्रा से सदैव श्रेष्ठ रहते हैं। इसी प्रकार सूक्ष्म जीव भगवान् की अन्तरंगा शक्ति से उत्पन्न होता है, जैसाकि *वेदान्त सूत्र* में ( *जन्माद्यस्य यत:* ) तथा *भगवद्गीता* में ( *अहं सर्वस्य प्रभव:, ममैवांशो जीवलोके जीवभूत: सनातन:* ) कहा गया है। सूक्ष्म जीव भगवान् के *अंश* अर्थात् चिनगारियाँ होने से अपनी शक्ति की मात्रा में कभी भी भगवान् के तुल्य नहीं हो सकते। भगवान् में ज्ञान तथा आनन्द की मात्रा सदैव श्रेष्ठतम् होती है। अतएव जब मूर्ख बद्धजीव अपने क्षुद्र मस्तिष्क से सर्वोच्च सत्य के विषय को प्रकाशित करने का प्रयास करता है, तो वह अपनी मूर्खता को ही प्रकाशित करता है। भगवान् ने ही *भगवद्गीता* का प्रवचन किया, जो उस पूर्ण ज्ञान की प्रज्ज्वलित अग्नि है, जो तथाकथित दार्शनिकों तथा वैज्ञानिकों की परम सत्य विषयक क्षुद्र कल्पनाओं तथा सिद्धान्तों को जलाकर भस्म कर देती है। भगवान् *हृषीकेश* अर्थात् इन्द्रियों के स्वामी कहलाते हैं। चूँकि भगवान् में चरम प्रेक्षण, श्रवण, स्पर्श, घ्राण तथा आस्वाद-शक्ति पाई जाती है, इसलिए सीमित अर्थ में जीव भी हृषिकेश की कृपा से देख, सुन, स्पर्श, सूँघ तथा आस्वाद कर सकते हैं। यह भाव *बृहदारण्यक उपनिषद्* (४.४.१८) में व्यक्त हुआ है : *प्राणस्य प्राणमुत चक्षुषश्चक्षुरुत श्रोत्रस्य श्रोत्रमन्नस्यान्नं मनसो ये मनो विदु:* —परमसत्य को हर एक के प्राणों की आधार प्राण-वायु, हर एक के नेत्रों की ²ष्टि, कान की श्रवण-शक्ति तथा भोजन का भी आधार माना जाता है। इससे यह स्पष्ट निष्कर्ष निकलता है कि परमसत्य को उनकी अहैतुकी कृपा द्वारा ही जाना जा सकता है, अपनी बुद्धि के घेरे में लाने के व्यर्थ प्रयासों द्वारा नहीं। *तैत्तिरीय उपनिषद्*  (२.४.१) में कहा गया है *यतो वाचो निवर्तन्ते अप्राप्यमनसा सह* —वाणी की वाक्-शक्ति परमब्रह्म के जगत में असफल हो जाती है और मन की कल्पना-शक्ति उन्हें प्राप्त नहीं कर सकती। किन्तु क्योंकि, वैदिक श्रुतियों के ऐसे कथन अपने आप में परम सत्य के विवरण हैं, इसलिए ऐसे वैदिक कथनों को विरोधी माना जा सकता है। इसलिए इस प्रसंग में कहा गया है कि *शब्दोऽपि* *बोधकनिषेधतयात्ममूलम् अर्थोक्तम् आह* —यद्यपि वैदिक श्रुति ( *शब्द* ) हमें परम सत्य के बारे में कल्पना करने से मना करती है, किन्तु ऐसे निषेध परम व्यक्ति के अस्तित्व की अप्रत्यक्ष पुष्टि करने वाले हैं। वस्तुत: वैदिक निषेध मनुष्य को मानसिक कल्पना के गलत मार्ग से बचाकर भक्तिमयी शरण तक पहुँचाने वाले होते हैं। जैसाकि भगवान् कृष्ण ने स्वयं *भगवद्गीता* में कहा है— *वेदैश्च सर्वैरहमेव* *वेद्य:* —भगवान् को सारे वैदिक वाङ्मय द्वारा जानना चाहिए। इस बात पर जोर देना कि कोई विशेष विधि, जैसे मानसिक कल्पना व्यर्थ है ( *यतो वाचो निवर्तन्ते अप्राप्य मनसा सह* ) ब्रह्म को प्राप्त करने के सही पथ के होने की अप्रत्यक्ष पुष्टि है। जैसाकि श्रील श्रीधर स्वामी ने कहा है *सर्वस्य निषेधस्य* *सावधित्वात्* —हर निषेध की विशिष्ट अवधि या सीमा होती है। निषेध को सभी मामलों में लागू नहीं माना जा सकता। उदाहरणार्थ, एक निषेधात्मक आदेश है कि कोई भी जीव भगवान् के तुल्य या उनसे बड़ा नहीं हो सकता। किन्तु *श्रीमद्भागवत* में स्पष्ट कहा गया है कि वृन्दावनवासी कृष्ण के लिए प्रगाढ़ प्रेम के कारण कभी कभी श्रेष्ठ पद को प्राप्त होते हैं। इस तरह माता यशोदा कृष्ण को रस्सी से बाँधती हैं और कभी कभी प्रभावशाली ग्वालबाल कृष्ण के कंधों पर चढ़ जाते हैं या कुश्ती में उन्हें हरा देते हैं। इसलिए कभी कभी दिव्य परिस्थिति के अनुसार निषेधात्मक आदेशों को समंजित किया जा सकता है। यद्यपि परमसत्य भौतिक सृष्टि से परे हैं, अत: भौतिक इन्द्रियों की सीमा से भी परे हैं, किन्तु जब ये ही इन्द्रियाँ भगवत्प्रेम से संतृप्त हो उठती हैं, तो वे आध्यात्मीकृत हो जाती हैं और परम सत्य की अनुभूति करने की शक्ति पा जाती हैं। जैसाकि *ब्रह्म-संहिता* (५.३८) में कहा गया है— *प्रेमांजनच्छुरितभक्तिविलोचनेन* *सन्त: सदैव हृदयेषु विलोकयन्ति* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ, जो उस भक्त द्वारा सदैव देखे जाते हैं, जिसकी आँखों में प्रेम का अंजन लगा रहता है। वे भक्त के हृदय में अपने शाश्वत श्यामसुन्दर रूप में देखे जाते हैं।ÓÓ *भगवद्गीता* (११.८) में भगवान् कृष्ण अर्जुन से कहते हैं— *न तु मां शक्यसे द्रष्टुम्* *अनेनैव स्वचक्षुषा।* *दिव्यं ददामि ते चक्षु:* *पश्य मे योगमैश्वरम्॥* ''किन्तु तुम मुझे अपनी वर्तमान साधारण आँखों से नहीं देख सकते। अत: मैं तुश्हें दिव्य आँखें दे रहा हूँ। अब मेरी योग-विभूति को देखो।ÓÓ इसी प्रकार *श्रीमद्भागवत* में ऐसी अनेक घटनाएँ वॢणत हैं, जिनमें पूर्ण परम सत्य अपने भक्त के समक्ष प्रकट हुए हैं—यथा प्रह्लाद महाराज, ध्रुव महाराज, पृथु महाराज, कर्दम मुनि, पाण्डवगण तथा गोपियों के वृत्तान्त। इसलिए यह वैदिक कथन कि परब्रह्म आँखों की शक्ति के परे है, उनका द्योतक है, जिन्हें भगवत्कृपा से दिव्य आँखें प्राप्त नहीं हुईं। किन्तु भगवान् की अपनी इन्द्रियों की, जो हमारी सीमित इन्द्रियों की स्रोत हैं, पुष्टि *केन उपनिषद्* के इस कथन से (१.४) हो जाती है— *यद् वाचानवयुदितं येन वागवयुद्यते।तदेव ब्रह्म त्वं विदि्ध नेदं यदिदं उपासते।* ब्रह्म वह है, जिसकी पुष्टि वाणी की भौतिक शक्ति से नहीं हो सकती, वाणी स्वयं उस परब्रह्म द्वारा प्रमाणित है। *येन वाग् अवयुद्यते* —हमारी वाक्-शक्ति परब्रह्म द्वारा व्यक्त होती है—इस कथन से स्पष्ट रूप से यही व्यक्त होता है कि परब्रह्म की अपनी दिव्य इन्द्रियाँ होती हैं। इसीलिए वे हृषीकेश कहलाते हैं। श्रील नारद मुनि ने कहा है *हृषीकेन हृषीकेशसेवनं भक्तिरुच्यते* —हमारी इन्द्रियाँ अपनी शक्ति से परब्रह्म तक नहीं पहुँच पातीं, किन्तु जब वे इन्द्रियों के स्वामी को तुष्ट करने के लिए प्रेमाभकि्त में लगी रहती हैं, तो हमारी सीमित इन्द्रियाँ भगवान् की असीम इन्द्रियों से जुड़ जाती हैं और इस तरह भगवान् की कृपा से उन्हें समझा जा सकता है। श्रील मध्वाचार्य ने *ब्रह्मतर्क* से निश्नलिखित कथन उद्धृत किया है : *आनन्दो ने²शानन्द इत्युक्ते लोकत: परम्।* *प्रतिभाति न चाभाति यथावद् दर्शनं विना॥* ''परब्रह्म के दिव्य आनन्द की तुलना भौतिक जगत के सामान्य सुख से नहीं की जा सकती।ÓÓ इसी प्रकार *वेदान्त सूत्र* में परम सत्य को *आनन्दमय* कहा गया है। श्रील विश्वनाथ चक्रवर्ती ठाकुर के अनुसार इस श्लोक में श्री पिप्पलायन एक तरह से परब्रह्म के निॢवशेष स्वरूप का वर्णन कर रहे हैं। नवों योगेन्द्र स्वयं भगवान् के साकार रूप के भक्त थे; इसलिए राजा निमि ने परब्रह्म के विभिन्न रूपों से सश्बद्ध यह प्रश्न इस बात को स्पष्ट करने के लिए पूछा कि भगवान् *अद्वयज्ञान* के विविध पक्षों के स्रोत हैं। इसकी अभिव्यक्ति श्रुति के निश्नलिखित कथन में भी हुई है— *त्वं त्वौपनिषदं पुरुषं पृच्छामि* —मैं उपनिषदों में अभिव्यक्त परम पुरुष के विषय में पूछ रहा हूँ। यदि शब्दों द्वारा परब्रह्म तक न पहुँचा जा सकता, तो वैदिक वाङ्मय का कोई अर्थ न रहता, जो दिव्य शब्दों का संग्रह है। चूँकि सत्य विषयक वैदिक विवरणों को अचूक मान लिया जाता है, इसलिए यह कह पाना असश्भव है कि वाक्-शकि्त सत्य का वर्णन कर पाने में अक्षम है। आखिर वैदिक मंत्र बोलने तथा सुनने के निमित्त ही होते हैं। अतएव यह आदेश कि न तो मन, न ही वाणी परब्रह्म तक पहुँच सकते हैं ( *नैतन् मनो विशति वाग् उत* ) सभी मामलों में लागू नहीं होता, प्रत्युत यह उन लोगों के लिए चेतावनी है, जो मूर्खतावश परब्रह्म की थाह अपनी घटिया चिन्तन-शक्ति द्वारा लेने का प्रयास करते हैं। चूँकि वैदिक आदेशों को, चाहे वे सकारात्मक हों या निषेधात्मक, परम सत्य का यथार्थ विवरण माना जाता है, अतएव वैदिक ज्ञान के श्रवण तथा कीर्तन की विधि ( *श्रवणं कीर्तनं विष्णो:* ) को एक पृथक् विधि मानना चाहिए, जिसमें मनुष्य की श्रवण करने तथा बोलने की शक्ति दिव्य ज्ञान को विनीत भाव से ग्रहण करने से अध्यात्मीकरण हो जाती है। यह विधि भगवान् के भक्त रूप प्रामाणिक गुरु में श्रद्धा पर निर्भर करती है। इसीलिए कहा गया है (श्वेताश्वतर उपनिषद् ६.२३)— *यस्य देवे परा भक्तिर्यथा देवे तथा गुरौ।* *तस्यैते कथिता ह्यर्था: प्रकाशन्ते महात्मन:॥* ''जो महात्मा भगवान् तथा गुरु में अटूट श्रद्धा रखते हैं, उन्हें ही वैदिक ज्ञान का आशय स्वयमेव प्रकट हो जाता है।ÓÓ *हरिवंश* में स्वयं भगवान् कहते हैं— *तत्परं परमं ब्रह्म सर्वं विभजते जगत्।* *ममैव तद् घनं तेजो ज्ञातुमर्हसि भारत॥* ''परब्रह्म इस ब्रह्माण्ड की सारी विविधताओं में अपना प्रसार करता है। हे भारत! तुम इसे मेरा ही केन्द्रीभूत तेज समझो।ÓÓ *ज्ञातुमर्हसि* ''तुम इसे जानोÓÓ—ये शब्द भगवान् के हैं। जिससे यह सूचित होता है कि परब्रह्म जानने योग्य है, किन्तु मनुष्य को व्यर्थ की कल्पना में समय न गँवाकर सत्य की शरण ग्रहण करनी चाहिए।ÓÓ श्रील विश्वनाथ चक्रवर्ती ठाकुर ने इंगित किया है कि वैदिक साहित्य के प्रामाणिक कथनों के अनुसार भगवान् का दिव्य रूप *ब्रह्ममय* अर्थात् पूर्णरूपेण आध्यात्मिक माना जाता है, जिसमें भौतिक कलुष का लेशमात्र भी नहीं रहता। अतएव *नीलोत्पलदलश्यामम्* जैसे कथनों से यह समझना चाहिए कि दिव्य श्याम रंग का वर्णन हो रहा है। फिर भी भगवान् अपने भक्तों पर अचिन्त्य रूप से दयालु हैं, यहाँ तक कि उन नवदीकि्षतों पर भी, जो भगवत्प्रेम के पद तक पहुँचने का प्रयास करते होते हैं। इसलिए भगवान् उस बद्धजीव की इन्द्रियों को धीरे धीरे शुद्ध बनाते हैं, जो उन्हें समझने का प्रयास करता है और अन्त में वे ऐसे शुद्ध किये गये सेवक के समक्ष प्रकट होते हैं। श्रील विश्वनाथ चक्रवर्ती ठाकुर के अनुसार *प्राकृतनीलोत्पलवर्णत्वेन भक्तैध्र्यातमाता²शं अपि* —प्रारश्भ में बद्धजीव पूर्व भौतिक कर्मों से बद्ध होने के कारण इस जगत के अन्तर्गत भौतिक स्वरूपों तथा रंगों के विषय में प्राप्त अपने अनुभव पर भगवान् के दिव्य रूप को आधार बनाकर ध्यान कर सकता है। भगवान् के दिव्य रूप को भौतिक रूपों तथा रंगों से कोई सरोकार नहीं होता, किन्तु इस ध्यान का विषय कृष्ण होने से यह ध्यान धीरे धीरे भगवान् के वास्तविक रूप, रंग, कार्य, लीला तथा साज-सामग्री के दिव्य अनुभव में परिणत हो जाता है। दूसरे शब्दों में, दिव्य ज्ञान भौतिक तर्क पर आश्रित न होकर भगवान् की प्रसन्नता पर आश्रित होता है। यदि भगवान् अपने भक्त द्वारा उन्हें समझने के निष्ठावान प्रयास से प्रसन्न हो जाते हैं, तो वे तथाकथित भौतिक तर्कों तथा वैदिक आदेशों की परवाह न करते हुए अपने शुद्ध भक्त के समक्ष तुरन्त प्रकट होते हैं। जब तक कोई व्यक्ति भगवान् की इस सर्वशक्तिमत्ता को स्वीकार नहीं करता, तब तक परब्रह्म के पास फटकने की आशा नहीं रहती। इसलिए *कठ उपनिषद्* (१.३.१२) में कहा गया है कि *²श्यते त्वग्रयया बुद्धया* —परब्रह्म दिव्य बुदि्ध द्वारा देखा जा सकता है। श्रील भक्तिसिद्धान्त सरस्वती ठाकुर ने इंगित किया है कि भौतिक इन्द्रियों तथा प्रकृति के गुणों की अन्योन्य क्रिया से अॢजत ज्ञान मात्र काल्पनिक होता है, वास्तविक नहीं। अनुभवसिद्ध ज्ञान हमारे इन्द्रिय-विषयों के क्षणिक अनुभव से सश्बद्ध है, जो प्रकृति द्वारा उत्पन्न होता है। उदाहरणार्थ, इस समय राष्ट्रीयता की भ्रान्त धारणा के कारण अनेक युद्ध चल रहे हैं। इसी तरह विश्व-भर में संघर्ष छिड़ा हुआ है और विश्व के बड़े बड़े नेता अपने अपने देश के आॢथक विकास के हेतु कुत्तों-बिल्लियों की तरह लड़ते हैं। इस तरह आँख, नाक, जीभ, स्पर्श तथा स्वाद द्वारा अनुभव किये जाने वाले नश्वर पदार्थों को उपाधि देने के लिए भौतिक भाषा का प्रयोग किया जाता है। परब्रह्म के पास पहुँचने के लिए ऐसी भाषा तथा अनुभव व्यर्थ हैं। किन्तु वैकुण्ठ से आने वाली दिव्य ध्वनि का सर्वथा भिन्न प्रभाव पड़ता है। हमें चाहिए कि भगवान् को भौतिक जगत के एक पदार्थ के रूप में सश्मिलित करने के लिए मनगढंत भाषा का प्रयोग करने का मूर्ख प्रयास न करें। परमेश्वर नितान्त दिव्य हैं और *आत्म-प्रकाश* कहलाते हैं। इसलिए जैसाकि *पद्म पुराण* में कहा गयाहै— *अत: श्रीकृष्णनामादि न भवेद् ग्राह्यमिन्द्रियै।* *सेवोन्मुखे हि जिह्वादौ स्वयमेव स्फुरत्यद:॥* ''भौतिक इन्द्रियों द्वारा कृष्ण के पवित्र नाम, रूप, गुणों तथा लीलाओं को नहीं समझा जा सकता। किन्तु जब बद्धजीव कृष्णभावनामृत के प्रति जागृत हो उठता है और अपनी जीभ द्वारा भगवान् के नाम का उच्चारण करके भक्ति करता है, तथा भगवान् के भोजन का उच्चिष्ट खाता है, तो उसकी जीभ शुद्ध हो जाती है और मनुष्य धीरे धीरे यह जानने लगता है कि कृष्ण वास्तव में कौन है।ÓÓ यदि कोई व्यकि्त भगवान् के चरणकमलों की शरण ग्रहण करके उन्हें आत्मसमर्पण कर देता है, तो उसकी चिन्मय इन्द्रियाँ धीरे धीरे भगवान् का अनुभव करने में समर्थ हो जाती हैं। मात्र अनुभववाद तथा भौतिक तर्क की सीमा भगवान् की बहिरंगा शक्ति के भीतर अत्यन्त संकुचित है और यह शाश्वत वस्तुओं पर लागू नहीं होती। इस सन्दर्भ में श्रील भक्तिसिद्धान्त सरस्वती ठाकुर ने *श्रीमद्भागवत* का निश्नलिखित श्लोक (७.५.३२) उद्धृत किया है— *नैषां मतिस्तावद् उरुक्रमांङ्क्षघ्र* *स्पृशत्यनर्थापगमो यदर्थ:।* *महीयसां पादरजोऽभिषेकं* *निङ्क्षष्कचनानां न वृणीत् यावत्॥* ''जब तक भौतिकतावाद के प्रति उन्मुख लोग अपने शरीर पर भौतिक कल्मष से मुक्त वैष्णव के चरणकमल की धूल धारण नहीं करते, तब तक वे उन भगवान् के चरणकमलों से जुड़ नहीं सकते, जिनका महिमा-गायन उनके अद्वितीय कार्यों के लिए किया जाता है। कृष्णभावनाभावित होकर तथा भगवान् के चरणकमलों की शरण इस तरह ग्रहण करके ही मनुष्य भौतिक कल्मष से मुक्त हो सकता है।ÓÓ यद्यपि श्री पिप्पलायन यह कह रहे हैं कि भौतिक इन्द्रियों द्वारा परब्रह्म तक नहीं पहुँचा जा सकता, किन्तु मुनि स्वयं ही दिव्य इनि्द्रयों से युक्त परम सत्य का वर्णन कर रहे हैं। राजा निमि इस दिव्य ध्वनि को समझ रहे हैं, क्योंकि उन्होंने भगवान् के शुद्ध भक्तों, नव-योगेन्द्रों के चरणकमलों की शरण ग्रहण कर ली है। इसलिए किसी को इस श्लोक का अर्थ मूर्खतावश प्रसंग से कट कर निॢवशेषवादी प्रकार का नहीं लगना चाहिए, अपितु राजा निमि के उदाहरण का अनुसरण करना चाहिए, जो यह समझने का प्रयास कर रहे हैं कि भगवान् अंतत: किस तरह हर वस्तु के स्रोत हैं। 