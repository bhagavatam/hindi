**नाचरेद्यस्तु वेदोक्तं स्वयमज्ञोऽजितेन्द्रिय: ।** **विकर्मणा ह्यधर्मेण मृत्योर्मृत्युमुपैति स: ॥ ४५॥** 

**शब्दार्थ** 

**न आचरेत्—** **नहीं करता है** **; य:—** **जो** **; तु—** **लेकिन** **; वेद-उक्तम्—** **वेदों में संस्तुत किया हुआ** **; स्वयम्—** **खुद** **; अज्ञ:—** **अज्ञानी** **;** **अजित-इन्द्रिय:—** **जिसने अपनी इन्द्रियों को वश में नहीं किया** **; विकर्मणा—** **शाष-कर्म न करने से** **; हि—** **निस्सन्देह** **;** **अधर्मेण—** **अधर्म द्वारा** **; मृत्यो: मृत्युम्—** **मृत्यु के बाद फिर मृत्यु** **; उपैति—** **प्राप्त करता है** **; स:—** **वह।** **.** 

**यदि कोई अज्ञानी जिसने भौतिक इन्द्रियों को वश में नहीं किया है, वह वैदिक आदेशों में** **अटल नहीं रहता, तो वह निश्चय ही पापमय तथा अधाॢमक कार्यों में लिप्त रहेगा। इस तरह** **उसको बारश्बार जन्म-मृत्यु भोगना पड़ेगा।** **तात्पर्य :** पिछले श्लोक में बतलाया गया था कि यद्यपि वेदों में सकाम कर्म की संस्तुति की गई है, किन्तु मनुष्य-जीवन का वास्तविक लक्ष्य अपने को समस्त भौतिकतावादी कार्यकलापों से मुक्त करना है। इसलिए यह निष्कर्ष निकाला जा सकता है कि उन वैदिक अनुष्ठानों को सश्पन्न करने की कोई जरूरत नहीं है, जो संयमित इन्द्रिय-तृप्ति प्रदान करने वाले हैं। किन्तु अज्ञानी व्यकि्त, या यों कहें कि जिसने यह नहीं समझा कि वह भौतिक शरीर नहीं, अपितु कृष्ण का अंशरूप नित्य आत्मा है, वह अपनी भौतिक इन्द्रियों के वेगों को वश में करने में अक्षम होगा। इस तरह संयमित इन्द्रिय-तृप्ति का भोग बताने वाले वैदिक आदेशों की उपेक्षा करने वाला व्यक्ति पापपूर्ण असंयमित इन्द्रिय-तृप्ति के गड्ढे में जा गिरता है। उदाहरणार्थ, जो लोग मैथुन-इच्छा से पीडि़त रहते हैं, उन्हें *विवाह यज्ञ* करने का आदेश दिया जाता है। हम प्राय: देखते हैं कि तथाकथित ब्रह्मचारी मिथ्या गर्व के कारण विवाह को माया कह कर तिरस्कृत करते हैं। किन्तु यदि ऐसा ब्रह्मचारी अपनी इन्द्रियों को वश में नहीं रख पाता, तो वह निस्सन्देह अवैध यौन में रत होकर जिसका वैदिक संस्कृति से कोई सश्बन्ध नहीं है, अपने को नीचे गिरायेगा। इसी तरह कृष्णभावनामृत के नौसिखिया को जी-भरकर *कृष्ण प्रसादम्* खाने के लिए प्रोत्साहित किया जाता है। कभी कभी भकि्तयोग का कच्चा अवयासकर्ता विकट भोजन की आदतें प्रदॢशत करने लगता है, जिसके कारण वह असंयमित तथा गॢहत भोज्य वस्तुएँ खाने लगता है। श्रील विश्वनाथ चक्रवर्ती ठाकुर के अनुसार *मृत्योर्मृत्युम् उपैति* शब्दों का अर्थ यह है कि मृत्यु के स्वामी यमराज पापी व्यक्ति को नर्क जाने का मुळत टिकट काट देते हैं। इसी का वर्णन वेदों में इस प्रकार हुआ है : *मृत्वा पुनर्मृत्युम् आपद्यते अद्र्यमान: स्वकर्मभि:* —जो लोग अपने भौतिकतावादी कर्मों से अपने को असह्य पीड़ा पहुँचाते हैं, उन्हें मृत्यु के समय शान्ति नहीं मिलती, क्योंकि उन्हें पुन: ऐसी स्थिति में डाल दिया जायेगा, जिसमें मृत्यु होनी है। इसलिए जिनकी इन्द्रियाँ अभी वश में नहीं हुई हैं, उन्हें वैदिक कर्मकाण्डों का यथा विवाह या *यज्ञशिष्ट* का परित्याग नहीं करना चाहिए। पिछले श्लोक में बच्चे को दवा पिलाने के लिए पिता द्वारा मिठाई से, उसे लुभाये जाने का उदाहरण दिया गया था। यदि बच्चा यह सोच कर पिता की दी हुई मिठाई त्याग देता है कि वह अनावश्यक है, तो वह बालक उस दवा को पीने का अवसर हाथ से चला जाने देता है, जो उसे स्वस्थ बनाने वाली है। इसी तरह, यदि कोई भौतिकतावादी व्यक्ति निर्देश्य इनि्द्रय-तृप्ति के लिए वैदिक आदेशों को ठुकराता है, तो वह शुद्ध नहीं बन सकता, अपितु वह और भी पतित होगा। श्रील जीव गोस्वामी ने भौतिकतावादी व्यक्ति का वर्णन उस व्यक्ति के रूप में किया है, जिसका मन तथा बुद्धि भगवान् के सन्देश में श्रद्धापूर्वक स्थिर नहीं रहते। *भगवद्गीता* में भगवान् श्रीकृष्ण ने अर्जुन द्वारा प्रतिनिधित्व करने वाले बद्धजीवों को जीवन के वास्तविक लक्ष्य के विषय में अद्भुत बातें बताई हैं। जो व्यक्ति इन उपदेशों में अपने मन को स्थिर नहीं कर पाता, उसे ऐसा भौतिकतावादी व्यक्ति मानना चाहिए, जो पापकर्मों में रुचि रखता है और अतएव जिसे आदर्श वैदिक आदेशों का पालन करना चाहिए। ऐसे वैदिक आदेश श्रील जीव गोस्वामी के अनुसार सकाम होते हुए भी *पुण्य* माने जाते हैं, अतएव जो इनका ²ढ़ता से पालन करता है, उसे नर्क नहीं जाना पड़ता। स्वयं भगवान् ने *भागवत*  (११.२०.९) में कहा है— *तावत कर्माणि कुर्वीत न निॢवद्येत यावता।* *मत्कथा श्रवणादौ वा श्रद्धा यावन्न जायते॥* ''मनुष्य को तब तक वैदिक कर्मकाण्ड करते रहना चाहिए, जब तक वह भौतिक इन्द्रिय-तृप्ति से विरक्त नहीं हो जाता और मेरे विषय में श्रवण तथा कीर्तन करने में श्रद्धा उत्पन्न नहीं कर लेता।ÓÓ श्रील विश्वनाथ चक्रवर्ती ठाकुर बतलाते हैं कि वेदों में संस्तुति की गई है कि मनुष्य प्रात:काल उठे, स्नान करे और गायत्री मंत्र का उच्चारण करे। यदि वह ऐसे अनुशासित संयमित जीवन को जान- बूझकर त्यागता है, तो वह धीरे धीरे स्थूल इन्द्रिय-तृप्ति के लिए कर्म करने लगता है—अर्थात् वह होटलों में भोजन करता है और षियों के साथ अवैध सश्बन्ध बनाता है। इस तरह अपनी इन्द्रियों को वश में न रख पाने से वह पशुवत् बन जाता है। श्रील मध्वाचार्य ने इस सन्दर्भ में टीका की है : *अज्ञ:* *सन्नाचरन्नपि।* भले ही अज्ञान में सही, किन्तु अपने कर्मों का भावी फल न सोच कर वह कर्म करता जाता है। *भगवद्गीता* में अपने कर्मों के भावी फल के प्रति उदासीनता को तमोगुण का लक्षण बतलाया गया है। जिस प्रकार बुद्धिमान व्यक्ति ऐसे मार्ग में मोटर-कार नहीं चलायेगा, जिसमें खतरा हो, उसी तरह बुद्धिमान व्यक्ति अवैदिक कर्म नहीं करेगा, यदि वह यह जानता है कि अन्तिम परिणाम विपत्ति के रूप में होगा, जिसे यहाँ *मृत्यो: मृत्युमुपैति* शब्दों द्वारा व्यक्त किया गया है। श्रील भकि्तसिद्धान्त सरस्वती ठाकुर ने कहा है कि अज्ञानी व्यक्ति कभी कभी सोचते हैं कि मृत्यु के बाद मनुष्य को स्वयमेव शान्ति प्राप्त होगी। किन्तु पापकर्मों के फलस्वरूप मनुष्य को सबसे अधिक अशान्त दशा प्राप्त होती है, क्योंकि भौतिक कर्म के क्षणिक फल के बदले में मनुष्य को नर्क-यातना भोगनी ही पड़ेगी। ऐसी नारकीय दशा एक बार नहीं, अपितु सदा के लिए और बारश्बार भोगनी होगी, जब तक मनुष्य वैदिक आदेशों से विमुख रहेगा। 