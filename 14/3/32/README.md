**क्वचिद्रुदन्त्यच्युतचिन्तया क्वचि-** **द्धसन्ति नन्दन्ति वदन्त्यलौकिका: ।** **नृत्यन्ति गायन्त्यनुशीलयन्त्यजं** **भवन्ति तूष्णीं परमेत्य निर्वृता: ॥ ३२॥** 

**शब्दार्थ** 

**क्वचित्—** **कभी** **; रुदन्ति—** **रोते हैं** **; अच्युत—** **अच्युत भगवान् के** **; चिन्तया—** **विचार से** **; क्वचित्—** **कभी** **; हसन्ति—** **हँसते हैं** **;** **नन्दन्ति—** **अतीव आनन्द लेते हैं** **; वदन्ति—** **बोलते हैं** **; अलौकिका:—** **आश्चर्यजनक रीति से अभिनय करते हुए** **; नृत्यन्ति—** **नाचते** **हैं** **; गायन्ति—** **गाते हैं** **; अनुशीलयन्ति—** **तथा अनुकरण करते हैं** **; अजम्—** **अजन्मा** **; भवन्ति—** **बन जाते हैं** **; तूष्णीम्—** **मौन** **;** **परम्—** **ब्रह्म** **; एत्य—** **प्राप्त करके** **; निर्वृता:—** **दुख से मुक्त।** **.** 

**भगवत्प्रेम प्राप्त कर लेने पर भक्तगण अच्युत भगवान् के विचार में मग्न होकर कभी जोर से** **निनाद हैं। कभी हँसते हैं, कभी अगाध आनन्द का अनुभव करते हैं, भगवान् से जोर से बातें** **करते हैं, नाचते या गाते हैं। ऐसे भक्तगण दिव्य भौतिक बद्धजीव की अवस्था को लाँघकर** **कभी कभी अजन्मा परमेश्वर की लीलाओं का अनुकरण करते हैं और कभी उनका दर्शन पाकर** **वे शान्त एवं मौन हो जाते हैं।** **तात्पर्य :** श्रील विश्वनाथ चक्रवर्ती ठाकुर ने भगवत्प्रेम के लक्षणों की विवेचना की है। *रुदन्ति:*  भक्तगण यह सोचकर चिल्लाते हैं कि ''एक दिन और बीत गया किन्तु मुझे कृष्ण नहीं मिले। तो फिर मैं क्या करूँ, कहाँ जाऊँ, किससे पूछूँ और कृष्ण तक पहुँचने में संभवत: कौन मेरी सहायता कर सकता है?ÓÓ *हसन्ति:* रात काफी बीत चुकी है, आकाश में अंधकार छाया है और कृष्ण किसी वृद्धा गोपी के घर से चुराने की घात में हैं। वे किसी ग्वाले के आँगन के एक कोने में वृक्ष के नीचे छिपे हैं। यद्यपि कृष्ण सोचते हैं कि वे पूरी तरह छिपे हैं, किन्तु परिवार के किसी वृद्धजन की सहसा आवाज सुनते हैं, ''तुम कौन हो? तुम हो कौन? मैं पूछता हूँ।ÓÓ इस तरह कृष्ण पकड़े जाते हैं और वे आँगन से भागने लगते हैं। जब यह हँसी से युक्त ²श्य भक्त के समक्ष प्रकट होता है, तो वह जी-भरकर हँसता है। *नन्दन्ति:* जब कृष्ण अपना दिव्य रूप भक्त को दिखलाते हैं, तो उसे सर्वोच्च दिव्य आनन्द मिलता है। *वदन्ति:* भक्तगण भगवान् से कहते हैं, ''हे कृष्ण! मैंने कितने दिनों के बाद आज तुश्हें पा ही लिया!ÓÓ जब भक्त की सारी इन्द्रियाँ श्रीकृष्ण में लीन हो जाती हैं, तो भक्त इस भव-सागर को सफलतापूर्वक पार कर जाता है। इसका संकेत *अलौकिका:* शब्द द्वारा हुआ है। *अलौकिका:* या दिव्य पद की व्यालया *भगवद्गीता* (१४.२६) में मिलती है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो समस्त परिस्थितियों में एकान्त भाव से पूर्ण भक्ति में प्रवृत्त होता है और किसी भी परिस्थिति में गिरता नहीं, वह तुरन्त ही प्रकृति के गुणों को लाँघ जाता है और इस प्रकार ब्रह्म के पद तक पहुँच जाता है।ÓÓ श्रील श्रीधर स्वामी के अनुसार *अजं हरिम्, अनुशीलयन्ति तल्लीलामभिनयन्ति।* '' *अनुशीलयन्ति*  यह सूचित करता है कि भक्तगण कभी कभी परम आनन्दित होकर भगवान् की लीलाओं का अनुकरण करते हैं।ÓÓ यह भाव-लक्षण गोपियों द्वारा कृष्ण की अनुपस्थिति में वृन्दावन में प्रकट हुआ था। इस अध्याय के २१वें श्लोक में यह कहा गया था कि जिसने यह समझ लिया है कि पृथ्वी पर या भौतिक स्वर्ग में कोई सुख नहीं है, उसे प्रामाणिक गुरु के चरणकमलों में शरण लेनी चाहिए। *तस्माद्* *गुरुं प्रपद्येत जिज्ञासु: श्रेय उत्तमम्।* उसके बाद के श्लोकों में प्रामाणिक शिष्य के कार्यों के सश्बन्ध में कई विस्तृत आदेश दिये गये। अब इस श्लोक में भक्ति के पक्व फल—शुद्ध भगवत्प्रेम—का वर्णन हुआ है। हर व्यक्ति को कृष्ण के प्रतिनिधि की चरण-धूलि सिर पर धारण करने पर यह दिव्य आनन्द प्राप्त होता है। उसे ईष्र्या तथा मिथ्या प्रतिष्ठा की मनोवृति्त त्याग कर भगवान् की कृपा की शरण ग्रहण करनी चाहिए। गुरु को भगवत्कृपा का अवतार मानना चाहिए। इसमें तनिक भी सन्देह नहीं है कि जो निष्ठावान व्यक्ति अपने प्रामाणिक गुरु की सेवा करता है, उसे जीवन की सर्वोच्च सिद्धि ( *श्रेय उत्तमम्* ) प्राप्त होगी। भगवद्धाम में वह दिव्य आनन्द तथा ज्ञान का भोग करेगा। 