**एवं कृष्णात्मनाथेषु मनुष्येषु च सौहृदम् ।** **परिचर्यां चोभयत्र महत्सु नृषु साधुषु ॥ २९॥** 

**शब्दार्थ** 

**एवम्—** **इस तरह** **; कृष्ण-आत्म-नाथेषु—** **जो लोग कृष्ण को अपनी आत्मा का स्वामी मानते हैं, उन** **; मनुष्येषु—** **मनुष्यों के लिए** **;** **च—** **तथा** **; सौहृदम्—** **मैत्री** **; परिचर्याम्—** **सेवा** **; च—** **तथा** **; उभयत्र—** **(चर तथा अचर अथवा भगवान् तथा उनके भक्त) दोनों के** **प्रति की गई** **; महत्सु—** **(विशेषतया) भगवद्भक्तों में से** **; नृषु—** **मनुष्यों में से** **; साधुषु—** **सन्त आचरण वालों में से।** **.** 

**जो अपने चरम स्वार्थ का इच्छुक है, उसे उन व्यक्तियों से मैत्री करनी चाहिए, जिन्होंने कृष्ण** **को अपना जीवन-नाथ मान लिया है। उसे समस्त जीवों के प्रति सेवाभाव भी उत्पन्न करना** **चाहिए। उसे मनुष्य-रूप में पैदा हुए लोगों की और इनमें से विशेष रूप से उनकी सहायता करनी** **चाहिए, जो धाॢमक आचरण के सिद्धान्त को अपनाते हैं। धाॢमक व्यक्तियों में से भगवान् के** **शुद्ध भक्तों की सेवा की जानी चाहिए।** **तात्पर्य :** श्रील भक्तिसिद्धान्त सरस्वती ठाकुर के अनुसार भगवद्भक्तों का सर्वोपरि कर्तव्य है उन लोगों के साथ मैत्री स्थापित करना, जो पूर्ण रूप से कृष्ण के शरणागत हैं और इस तरह जिन्होंने *शरणागति* प्राप्त कर ली है। मनुष्य को चाहिए कि वह भगवान् तथा उनके भक्त दोनों की सेवा करे, क्योंकि अपने शुद्ध भक्तों की सेवा किये जाने से भगवान् अधिक प्रसन्न होते हैं। मनुष्य को चाहिए कि वह न केवल औपचारिक तौर पर भगवान्, उनके भक्तों तथा उनकी पूज्य साज-सामग्री को नमस्कार करे, अपितु वह वास्तव में भगवान् के प्रतिनिधियों की सेवा करे, जो *महाभागवत* कहलाते हैं। 