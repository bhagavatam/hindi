**आत्मानश्तन्मयश्ध्यायन्मूॄत सश्पूजयेद्धरे: ।** **शेषामाधाय शिरसा स्वधाश्न्युद्वास्य सत्कृतम् ॥ ५४॥** 

**शब्दार्थ** 

**आत्मानम्—** **स्वयं** **; तत्—** **भगवान् में** **; मयम्—** **लीन** **; ध्यायन्—** **ध्यान करते हुए** **; मूॢतम्—** **साकार रूप** **; सश्पूजयेत्—** **पूरी करह** **पूजे** **; हरे:—** **भगवान् हरि का** **; शेषाम्—** **पूजा का जूठन** **; आधाय—** **लेकर** **; शिरसा—** **अपने सिर पर** **; स्व-धाश्नि—** **अपने स्थान में** **;** **उद्वास्य—** **रह कर** **; सत्-कृतम्—** **आदरपूर्वक।** **.** 

**पूजा करने वाले को चाहिए कि अपने आपको भगवान् का नित्य दास मान कर ध्यान में** **पूर्णतया लीन हो जाय और इस तरह यह स्मरण करे कि अर्चाविग्रह उसके हृदय में भी स्थित है,** **अर्चाविग्रह की भलीभाँति पूजा करे। तत्पश्चात्, उसे अर्चाविग्रह के साज-सामान यथा बची हुई** **फूल-माला को अपने सिर पर धारण करे और आदरपूर्वक अर्चाविग्रह को उसके स्थान पर** **वापस रख कर पूजा का समापन करे।** **तात्पर्य :** इस श्लोक में *तन्मयम्* शब्द महत्त्वपूर्ण है। जो व्यक्ति भगवान् के अर्चाविग्रह रूप की पूजा करके शुद्ध बनता है, वह यह समझ सकता है कि वह अर्थात् पूजक भगवान् का नित्य दास है और गुणात्मक ²ष्टि से भगवान् रूपी मूल अग्नि की छोटी चिनगी के समान है। इस सन्दर्भ में श्रील मध्वाचार्य ने कहा है— *विष्णोर्भृत्योऽहमित्येव सदा स्याद् भगवन्मय:।* *नैवाहं विष्णुरस्मीति विष्णु: सर्वेश्वरो ह्यज:॥* ''मनुष्य को सोचना चाहिए कि मैं विष्णु का नित्य दास हूँ और मैं उनसे एकाकार हूँ, क्योंकि मैं उनका नित्य भिन्नांश हूँ। किन्तु मैं भगवान् विष्णु नहीं हूँ, क्योंकि विष्णु तो हर वस्तु के परम नियन्ता हैं।ÓÓ अर्चापूजन का मूल सिद्धान्त यह है कि मनुष्य अपने को भगवान् का नित्य दास समझे। जो व्यकि्त यौन-तृप्ति का आदी है, और अपने को मूर्खतापूर्ण बाह्य भौतिक शरीर समझता है, वह अपने विषय में अपनी धारणा भोक्ता से भोक्त्य में नहीं बदल सकता। ऐसा व्यक्ति *तन्मयम्* का अर्थ यह लगाता है कि पूजक स्वयं भी पूज्य है। श्रील जीव गोस्वामी प्रभुपाद ने अपने ग्रंथ *दुर्ग संगमनी* में जो श्रील रूप गोस्वामी प्रभु के ग्रंथ भक्तिरसामृत—ङ्क्षसधु पर टीका है, लिखा है कि *अहंग्रहोपासना* —अर्थात् ब्रह्म रूप में अपनी पूजा करने की विधि अपने को नित्य-शरण-रूप ब्रह्म से एकाकार होने की निपट भ्रान्त पहचान है। षड् गोस्वामियों ने बारश्बार यह बात स्पष्ट की है। किन्तु *प्राकृत सहजिया* जाति में अज्ञानी लोग मायावादी दार्शनिकों के व्यर्थ के विचारों से प्रभावित होते हैं और इस भ्रान्त धारणा के शिकार होते हैं कि पूजक परम आश्रय बन जाता है। ऐसा व्यामोह *अपराध* है। इसलिए इस श्लोक में आये *तन्मय* शब्द से यह अर्थ नहीं लेना चाहिए कि पूजक अपने शाश्वत पूज्य पदार्थ के तुल्य बन जाता है।  