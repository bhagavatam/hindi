**परोक्षवादो वेदोऽयं बालानामनुशासनम् ।** **कर्ममोक्षाय कर्माणि विधत्ते ह्यगदं यथा ॥ ४४॥** 

**शब्दार्थ** 

**परोक्ष-वाद:—** **किसी वस्तु के असली स्वरूप को छिपाने के लिए उसे अन्य रूप में प्रस्तुत करना** **; वेद:—** **वेद** **; अयम्—** **ये** **;** **बालानाम्—** **बचकाने लोग** **; अनुशासनम्—** **निर्देशन** **; कर्म-मोक्षाय—** **भौतिक कार्यों से मुक्ति के लिए** **; कर्माणि—** **भौतिक कार्य** **;** **विधत्ते—** **संस्तुति करते हैं** **; हि—** **निस्सन्देह** **; अगदम्—** **औषधि** **; यथा—** **जिस तरह।** **.** 

**बचकाने तथा मूर्ख लोग भौतिकतावादी सकाम कर्मों के प्रति आसक्त रहते हैं, यद्यपि जीवन** **का वास्तविक लक्ष्य ऐसे कर्मों से मुक्त बनना है। इसलिए वैदिक आदेश सर्वप्रथम सकाम** **धाॢमक कर्मों की संस्तुति करके मनुष्य को परोक्ष रीति से चरम मोक्ष के मार्ग पर ले जाते हैं,** **जिस तरह पिता अपने पुत्र को दवा पिलाने के लिए उसे मिठाई देने का वादा करता है।** **तात्पर्य :** जैसाकि *भगवद्गीता* में कहा गया है— *त्रैगुण्यविषया वेदा निषैगुण्यो भवार्जुन।* वेद प्रकृति के तीनों गुणों के ही अन्तर्गत सकाम फल प्रदान करते हैं। जो लोग सतोगुणी कर्मकाण्ड या तपस्या करते हैं, उन्हें स्वर्गलोक जाने का अवसर प्रदान किया जाता है। *अश्नन्ति दिव्यान् दिवि* *देवभोगान्।* इसी तरह जो लोग रजोगुण के अन्तर्गत कर्मकाण्ड या सकाम धाॢमक कर्म करते हैं उन्हें इसी पृथ्वी पर महान् शासक या धनिक बनने और महान् प्रतिष्ठा तथा पाॢथव शक्ति भोगने का अवसर दिया जाता है। किन्तु जैसाकि *मनु-संहिता* में कहा गया है : *प्रवृत्तिरेषा भूतानां निवृत्तिस्तु महाफला* — यद्यपि बद्धजीवों में कर्मकाण्ड अत्यन्त लोकपि्रय है, किन्तु वास्तविक जीवन-सिद्धि तो तब मिलती है, जब कोई व्यक्ति सारे सकाम प्रयास छोड़ देता है। यदि पिता अपने बच्चे से कहता है, ''मेरा आदेश है, तुम दवा पिओÓÓ तो वह बच्चा डर सकता है और उत्पात मचाकर दवा को ग्रहण नहीं करता। इसलिए पिता उस सन्तान को यह कह कर लुभाता है, ''मैं तुश्हें स्वादिष्ट मिठाई दूँगा, किन्तु तब, जब तुम यह दवा पी लो।ÓÓ ऐसा अप्रत्यक्ष फुसलाना *परोक्षवाद:* कहलाता है—परोक्ष वर्णन जिसमें वास्तविक अभिप्राय को छिपा लिया जाता है। पिता अपनी सन्तान के समक्ष अपना प्रस्ताव इस रूप में रखता है, मानो असली उद्देश्य मिठाई प्राप्त करना है, जिसे पाने के लिए छोटी-सी शर्त पूरी करनी है। किन्तु वस्तुत: पिता का लक्ष्य बच्चे को दवा पिलाकर उसे रोग से मुक्त कराना है। इस प्रकार मूल प्रयोजन को परोक्ष रूप से बताना और गौण प्रस्ताव से उसे छिपाना *परोक्षवाद* कहलाता है। चूँकि अधिकांश बद्धजीव इन्द्रिय-तृप्ति के आदी होते हैं ( *प्रवृत्तिरेषा भूतानाम्* ) इसलिए वैदिक कर्मकाण्ड के अनुष्ठान उन्हें स्वर्ग जाने या पृथ्वी पर शासन करने का पद प्रदान करने जैसे लोभ दिखलाकर उन्हें क्षणिक भौतिकतावादी इन्द्रिय-तृप्ति से अपने को छुड़ाने का अवसर प्रदान करते हैं। समस्त वैदिक अनुष्ठानों में विष्णु की पूजा की जाती है। इस तरह मनुष्य को धीरे धीरे यह समझने दिया जाता है कि उसका हित विष्णु की शरण जाने में है। *न ते विदु: स्वार्थगङ्क्षत हि विष्णुम्।* ऐसी परोक्ष विधि *बालानाम्* अर्थात् मूर्खों के लिए है। बुद्धिमान व्यक्ति परोक्ष विधि से तुरन्त ही वैदिक साहित्य के वास्तविक प्रयोजन को समझ लेता है, जैसाकि स्वयं भगवान् ने बतलाया है ( *वेदैश्च सर्वैरहमेव वेद्य:* )। समस्त वैदिक ज्ञान का चरम लक्ष्य भगवान् के चरणकमलों की शरण प्राप्त करना है। ऐसी शरण के बिना मनुष्य माया द्वारा प्रदत्त ८४,००,००० योनियों में चक्कर लगाता रहता है। सामान्य रूप से भौतिक ²ष्टि अपूर्ण ज्ञान प्रदान करती है, जो भ्रामक भौतिक भोग की इच्छा से विकृत होता है। श्रील भक्तिसिद्धान्त सरस्वती ठाकुर की टीका है कि बद्धजीवों के लिए निॢवशेष आत्म-साक्षात्कार का अनुशीलन भी एक उत्पात है, क्योंकि निॢवशेष चिन्तन विधि एकदम रूपविहीन बनने का कृत्रिम प्रयास है। ऐसा प्रयास वेदों के उस सही निर्णय के अनुसार नहीं है, जिसका वर्णन *भगवद्गीता* में हुआ है ( *वेदैश्च सर्वैरहमेव वेद्य:* )। श्री चैतन्य महाप्रभु के आन्दोलन में व्यर्थ ही सकाम फल पाने की और धीरे धीरे वास्तविक ज्ञान की ओर खींचे जाने की आवश्यकता नहीं रहती। श्री चैतन्य महाप्रभु के अनुसार— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* कलियुग में जीवन अत्यल्प है ( *प्रायेणाल्पायुष:* ) और लोग सामान्य रूप से उद्धत ( *मन्दा:* ), कुमार्गगामी ( *सुमन्दमतय:* ) तथा अपने पूर्वकर्मों के प्रतिकूल फलों से अभिभूत ( *मन्दभाग्या:* ) होते हैं। इस तरह उनके मन कभी भी शान्त नहीं रहते ( *उपद्रुता:* ) और उनकी अल्पायु उन्हें वैदिक कर्मकाण्ड के मार्ग से धीरे धीरे प्रगति करने की संभावना से विचलित करती है। इसलिए एकमात्र यही आशा बचती है कि भगवान् के नाम *हरेर्नाम* का कीर्तन किया जाय। *श्रीमद्भागवत* (१२.३.५१) में कहा गया है— *कलेर्दोषनिधे राजन्नस्ति ह्येको महान् गुण:।* *कीर्तनादेव कृष्णस्य मुक्तसंग: परं व्रजेत्॥* कलियुग दिखावे तथा प्रदूषण का सागर है। कलियुग में सारे प्राकृतिक तत्त्व यथा जल, पृथ्वी, आकाश, मन, बुद्धि तथा अहंकार—प्रदूषित हो चुके हैं। इस पतित युग का केवल एक ही शुभ पक्ष है और वह है भगवन्नाम का कीर्तन ( *अस्ति ह्येको महान् गुण:* )। एकमात्र कृष्ण-कीर्तन की उल्लासमयी विधि से मनुष्य इस पतित युग के साथ जुड़े सश्बन्ध से मुक्त हो सकता है ( *मुक्तसंग:* ) और वापस घर को अर्थात् भगवद्धाम जा सकता है ( *परं व्रजेत्* )। कभी कभी कृष्णभावनामृत आन्दोलन के प्रचारक भी *परोक्षवाद* का प्रयोग करते हैं—वे बद्धजीवों को मुग्ध करने के लिए अच्छी अच्छी मिठाइयाँ देते हैं, जिससे वे भगवान् के चरणकमलों में आयें। चैतन्य महाप्रभु का आन्दोलन *केवल आनन्दकाण्ड* अर्थात् केवल आनन्द है। किन्तु महाप्रभु की दया से कृष्णभावनामृत आन्दोलन के प्रति परोक्ष रूप से आकृष्ट व्यक्ति भी शीघ्र ही जीवन-सिद्धि प्राप्त करके भगवद्धाम वापस जाता है। 