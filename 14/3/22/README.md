**तस्माद्गुरुं प्रपद्येत जिज्ञासु: श्रेय उत्तमम् ।** **शाब्दे परे च निष्णातं ब्रह्मण्युपशमाश्रयम् ॥ २१॥** 

**शब्दार्थ** 

**तस्मात्—** **अतएव** **; गुरुम्—** **गुरु की** **; प्रपद्येत—** **शरण ग्रहण करे** **; जिज्ञासु:—** **उत्सुक होकर** **; श्रेय: उत्तमम्—** **सर्वोच्च कल्याण के** **लिए** **; शाब्दे—** **वेदों में** **; परे—** **ब्रह्म में** **; च—** **तथा** **; निष्णातम्—** **पूर्णतया ज्ञेय** **; ब्रह्मणि—** **ब्रह्म के (इन दोनों पक्षों में)** **; उपशम-** **आश्रयम्—** **भौतिक मामलों से विरक्त होने पर स्थित।** **.** 

**अतएव जो व्यक्ति गश्भीरतापूर्वक असली सुख की इच्छा रखता हो, उसे प्रामाणिक गुरु की** **खोज करनी चाहिए और दीक्षा द्वारा उसकी शरण ग्रहण करनी चाहिए। प्रामाणिक गुरु की** **योग्यता यह होती है कि वह विचार-विमर्श द्वारा शाषों के निष्कर्षों से अवगत हो चुका होता है** **और इन निष्कर्षों के विषय में अन्यों को आश्वस्त करने में सक्षम होता है। ऐसे महापुरुष, जिन्होंने** **समस्त भौतिक धारणाओं को त्याग कर भगवान् की शरण ग्रहण कर ली है, उन्हें प्रामाणिक गुरु** **मानना चाहिए।** **तात्पर्य :** श्रील श्रीधर स्वामी के अनुसार *शाब्दे* शब्द वैदिक वाङ्मय का द्योतक है और *परे*  भगवान् का। प्रामाणिक गुरु को *निष्णातम्* होना चाहिए अर्थात् उसे प्रामाणिक वैदिक ग्रंथों का गहन अनुभव होना चाहिए और भगवान् की व्यावहारिक समझ होनी चाहिए। ऐसा न होने पर तथाकथित गुरु अपने शिष्यो के संशयों को दूर नहीं कर सकेगा और इस तरह निष्ठावान् छात्र को भगवद्धाम वापस ले जाने में असमर्थ होगा। वेदों तथा कृष्ण के अनुभूत ज्ञान का लक्षण *उपशमाश्रयम्* है। दूसरे शब्दों में, प्रामाणिक गुरु वह है, जो भौतिकतावादी समाज, मैत्री तथा प्रेम की चमक-दमक वाले मोह से विरक्त हो चुका हो। भौतिक जगत के अन्तर्गत मनुष्य निश्चित रूप से महान् बुद्धिजीवी, सशक्त राजनीतिज्ञ, अनेक सुन्दर बच्चों का प्यारा पिता, सुसश्मानित कल्याण कार्यकर्ता या बहुप्रशंसित तथा सफल व्यापारी बनने के प्रति आकृष्ट रहता है। लेकिन इनमें से एक भी भौतिक पद न तो स्थायी है, न ही स्थायी सुख प्रदान करने वाला है, क्योंकि ये सारे के सारे उस मूलभूत भ्रान्ति पर आधारित हैं, जिससे मनुष्य अपनी पहचान भौतिक शरीर के रूप में करता है। कोई भी व्यक्ति आसानी से अनुभव कर सकता है कि वह शरीर नहीं है, बल्कि चेतना है। यदि कोई अपने शरीर के किसी अंग को खो देता है, तो भी वह चेतन जीव ही रहता है। अन्ततोगत्वा मृत्यु के समय सारा शरीर नष्ट हो जाता है और जीव को नया शरीर मिलता है। चेतना के रूप में अपनी पहचान का प्रारश्भिक ज्ञान आत्म-साक्षात्कार कहलाता है। किन्तु इस प्रारश्भिक ज्ञान के परे यह विस्तृत विषय है कि ८४,००,००० योनियों का चक्कर लगाते हुए आत्मा अस्तित्व में कैसे आया। और यदि जीव भौतिक शरीर न होकर चेतना है, तो उसका किसी उच्च पद पर कोई आदि स्थान होना चाहिए। दण्ड में पुरस्कार भी छिपा रहता है। जो सशक्त व्यक्ति दण्ड दे सकता है, वह पुरस्कार भी दे सकता है। अतएव ऐसे जीव के लिए जो जन्म, जरा, व्याधि और मृत्यु से युक्त कष्टप्रद भौतिक शरीर धारण करने पर बाध्य होता है, दण्ड के विधान का अर्थ है कि उसके लिए पुरस्कार भी है। यद्यपि हम भूल से भौतिक इन्द्रिय-तृप्ति को जीवन का चरम पुरस्कार मान बैठते हैं, किन्तु भौतिक सुख वास्तव में दण्ड का दूसरा रूप है, क्योंकि इससे मनुष्य जन्म-मृत्यु के चक्र में घूमने के लिए लुब्ध होता है। पाश्चात्य देशों में उग्र कैदियों को एकान्तवास दिया जाता है, जबकि शिष्ट कैदियों को जेल अधिकारी के बाग में या पुस्तकालय में पुरस्कार स्वरूप काम करने दिया जाता है। किन्तु कारागार के भीतर का कोई भी पद आखिर दण्ड ही है। इसी तरह भौतिक इन्द्रिय-तृप्ति की उच्च तथा निश्न कोटियाँ जीव के चरम पुरस्कार की व्यालया नहीं कर सकती। असली पुरस्कार तो भगवद्धाम में आनन्द तथा ज्ञान से युक्त जीवन है, जहाँ किसी तरह का दण्ड नहीं होता। ईश्वर का धाम वैकुण्ठ है अर्थात् मुक्त आनन्द है। वैकुण्ठ में कोई दण्ड नहीं होता। यह तो नित-वर्धमान आनन्द का स्थान है। प्रामाणिक गुरु वह है, जो इन विषयों में अपनी कल्पना के आधार पर नहीं, अपितु प्रामाणिक वैदिक साहित्य के परिपक्व ज्ञान में, जो भगवान् की अहैतुकी कृपा की साहित्यिक अभिव्यक्ति है, दक्ष होता है। भगवान् ने *भगवद्गीता* (९.३) में कहा है— *अश्रद्दधाना: पुरुषा धर्मस्यास्य परन्तप।* *अप्राप्य मां निवर्तन्ते मृत्युसंसारवत्र्मनि॥* ''हे परन्तप! जो लोग भक्ति में श्रद्धा नहीं रखते, वे मुझे प्राप्त नहीं कर पाते। अत: वे इस भौतिक जगत में जन्म-मृत्यु के मार्ग पर वापस आते रहते हैं।ÓÓ इसलिए गुरु को चाहिए कि शिष्य में भकि्त जागृत करे। यहाँ पर उस माता का उदाहरण दिया जा सकता है, जो भोर में ही अपनी सन्तान के कमरे में जाकर उसे जगाती है, जिससे वह पाठशाला जा सके। यद्यपि बालक उठना नहीं चाहता, किन्तु ममतामयी माता उसे उठने के लिए बाध्य करती है, जिससे वह पाठशाला जाकर शिक्षित बन सके। इसी तरह प्रामाणिक गुरु सुप्त जीव को जगाकर गुरुकुल या गुरु के आश्रम भेजता है, जहाँ उसे पूर्ण ज्ञान प्राप्त हो सके। यदि शिष्य को कृष्णभावनामृत की महत्ता के विषय में शंका हो, तो प्रामाणिक गुरु को चाहिए कि श्रेष्ठ ज्ञान द्वारा उसे दूर करे। जो व्यक्ति कृष्ण या वैदिक ज्ञान के प्रमाण के विषय में शंका करता है, वह प्रामाणिक गुरु नहीं बन सकता। दूसरी ओर, *किबा विप्र, किबा न्यासी, शूद्र केन नय।येइ कृष्ण-तत्त्व-* *वेत्ता, सेइ 'गुरुÓ हय* —किसी भी जाति का व्यकि्त प्रामाणिक गुरु बन सकता है, यदि वह कृष्ण के विज्ञान को जानता है। श्री चैतन्य महाप्रभु ने कहा है— *यारे देख, तारे कह 'कृष्णÓ-उपदेश।* *आमार आज्ञाय गुरु हञ तार एइ देश॥* ''हर व्यक्ति को भगवान् श्रीकृष्ण के उन आदेशों का पालन करने की शिक्षा दो, जो भगवद्गीता तथा श्रीमद्भागवत में दिये हुए हैं। इस तरह गुरु बन कर इस धरा के प्रत्येक निवासी का उद्धार करने का प्रयास करो।ÓÓ (चैतन्य चरितामृत, मध्य ७.१२८) केवल भगवान् के आदेश से गुरु बना जा सकता है, अपने तथाकथित पाण्डित्य से नहीं। प्रामाणिक गुरु का कर्तव्य है कि वह शिष्य को कृष्ण से जोड़े। कोई विद्वान या चिन्तक तब तक अन्य जीव को कृष्ण से जोडऩे की शक्ति नहीं रखता, जब तक वह स्वयं कृष्ण से जुड़ा न हो। यद्यपि बहुत-से क्रीड़ा-प्रशंसक व्यायाम सश्बन्धी स्पर्धाओं में उपस्थित रहते हैं और कठिन करतबों के प्रदर्शन में वाह-वाह करते हैं, किन्तु भगवान् ऐसे दर्शक नहीं, न ही वे योग के नाम पर मूर्ख व्यकि्तयों द्वारा प्रदॢशत किये जाने वाले आसनों की वाहवाही करते हैं। न ही भगवान् दार्शनिक चिन्तन के घटिया दर्जे के प्रयासों से प्रभावित होते हैं, क्योंकि भगवान् पहले ही *भगवद्गीता* में अपने विचार व्यक्त कर चुके हैं ( *शृणु मे परमं वच:* )। भगवान् के शब्द *परमं वच:* हैं—अर्थात् ज्ञान की पराकाष्ठा हैं और कृष्ण का कथन है *यज्ज्ञात्वा नेह भूयोऽन्यज्ज्ञातव्यम् अवशिष्यते* —जब तुम इस ज्ञान को जान लोगे, तो आगे जानने के लिए कुछ भी शेष नहीं रहेगा। कृष्ण ने इस ज्ञान को *राज विद्या* भी कहा है। यदि कोई व्यक्ति कृष्ण का प्रेमी नहीं बनता, तो कृष्ण से उसका सश्बन्ध अप्रत्यक्ष अर्थात् माया के माध्यम से होता है। यह विचार कि कोई व्यकि्त आसनों द्वारा या ब्रह्म के मूर्खतापूर्ण चिन्तन द्वारा भगवान् को आकृष्ट कर सकता है, निस्सन्देह माया की उपज है। जो व्यक्ति भगवान् की बहिरंगा माया- शक्ति द्वारा कृष्ण से जुड़ता है, वह भौतिक गुरु के रूप में अपने तथाकथित शिष्यों को उसी माया से जोड़ सकता है। दूसरी ओर *भगवद्गीता* (९.१३) में कहा गया है— *महात्मानस्तु मां पार्थ दैवीं प्रकृतिमाश्रिता:।* *भजन्त्यनन्यमनसो ज्ञात्वा भूतादिमव्ययम्॥* ''हे पार्थ! मोहमुक्त महात्माजन दैवी प्रकृति के संरक्षण में रहते हैं। वे पूर्णत: भक्ति में निमग्न रहते हैं, क्योंकि वे मुझे आदि तथा अविनाशी भगवान् के रूप में जानते हैं।ÓÓ जो लोग वास्तव में महात्मा हैं, वे भगवान् की अन्तरंगा शक्ति के शरणागत होते हैं और वे अन्यों को अपनी ही तरह अंतरंगा ह्लादिनी शक्ति से जोड़ सकते हैं। *भगवद्गीता* में *महात्मा* का वर्णन इस प्रकार हुआ है : *वासुदेव: सर्वमिति स* *महात्मा सुदुर्लभ:* —वह मुझे समस्त कारणों का और सारे के सारे अस्तित्व का कारण मानता है। ऐसा महात्मा अत्यन्त दुर्लभ है। ऐसे गुरु की, जो इस परिपक्व ज्ञान को प्राप्त हुआ रहता है कि वासुदेव ही सर्वस्व हैं, ही शरण ग्रहण की जानी चाहिए। नारद मुनि के अनुसार *यो विद्वान् स गुरुर्हरि:* —ऐसे महात्मा को साक्षात् कृष्ण की बाह्य अभिव्यक्ति मानना चाहिए। कृष्ण ने यह भी कहा है (भागवत ११.१७.२७) : *आचार्यं मां विजानीयन्नावमन्येत कॢहचित्।* *न मत्र्यबुद्ध्यासूयेत सर्वदेवमयो गुरु:॥* ''मनुष्य को चाहिए कि आचार्य को साक्षात् मेरा स्वरूप माने और किसी तरह से उसका अनादर न करे। उसे सामान्य व्यक्ति समझ कर उससे ईष्र्या न करे, क्योंकि वह समस्त देवताओं का प्रतिनिधि होता है।ÓÓ श्रील विश्वनाथ चक्रवर्ती ठाकुर के अनुसार, यदि गुरु उच्च ज्ञान द्वारा अपने शिष्य की शंकाओं को दूर नहीं कर सकता, तो वह शिष्य धीरे-धीरे आध्यात्मिक जीवन के प्रति निराश हो जायेगा। चूँकि नकली गुरु अपने शिष्य को कृष्ण से नहीं मिला सकता, क्योंकि नियम है *रसवर्जं रसोऽप्यस्य,* अत: कृष्ण के सान्निध्य का आनन्द प्राप्त न कर सकने से शिष्य भौतिक सुख की ओर पुन: आकृष्ट होगा। ऐसे अशक्त गुरु का अशक्त शिष्य आत्म-साक्षात्कार के अपने प्रयास में धीरे धीरे हतोत्साहित हो उठेगा और पुन: षियों, धन तथा कल्पना एवं चिन्तन पर आधारित तथाकथित बौद्धिकता जैसे माया के प्रलोभनों द्वारा मोहित हो जायेगा। प्रामाणिक गुरु के और अधिक लक्षण *उपदेशामृत* (१) में दिये हुए हैं— *वाचो वेगं मनस: क्रोधवेगं* *जिह्वावेगम् उदरोपस्थवेगम्।* *एतान् वेगान् यो विषहेत धीर:* *सर्वाम् अपीमां पृथिवीं स शिष्यात्॥* ''जो धीर पुरुष बोलने की उत्कंठा, मन की माँगों, क्रोध के कार्यों तथा वाणी, उदर और जननेन्द्रियों की उत्कंठाओं को सह सकता है, वह सारे विश्व में शिष्य बनाने के लिए योग्य है।ÓÓ श्रील विश्वनाथ चक्रवर्ती ठाकुर ने कहा है— *उपशमाश्रयं क्रोधलोभाद्यवशीभूतम्* —प्रामाणिक गुरु सामान्य क्रोध, लोभ तथा काम-वासना के वशीभूत नहीं हो सकता। श्रील भक्तिसिद्धान्त सरस्वती ठाकुर के अनुसार जिस व्यक्ति ने संसार की असारता को समझ लिया है, वही गुरु के निकट तक जा सकता है। पिछले दो श्लोकों में पाॢथव तथा स्वॢगक इनि्द्रय-तृपि्त की व्यर्थता का वर्णन हुआ है। अब यह सहज निष्कर्ष निकलता है कि जिसने यह सब समझ लिया है, उसे प्रामाणिक गुरु के पास जाना चाहिए। प्रामाणिक गुरु वैकुण्ठ लोक जैसे दिव्य लोकों की ध्वनि को प्रसारित करता है। दिव्य लोकों के निवासी, जिनमें स्वयं भगवान् मुलय हैं, न तो बहरे हैं और न गूंगे। वे असीम आनन्द तथा ज्ञान के माध्यम से निरन्तर संचार स्थापित किये रहते हैं और प्रामाणिक गुरु आनन्द तथा ज्ञान की इस ध्वनि को अपने शिष्य तक प्रेषित कर सकता है। जिस तरह रेडियो संसारी समाचार प्रसारित करता है, उसी तरह प्रामाणिक गुरु वैकुण्ठ के समाचार प्रसारित करता है। इसकी पुष्टि नरोत्तम दास ठाकुर द्वारा होती है : *गोलोकेर प्रेमधन, हरिनाम-सङ्कीर्तन।* गुरु अपने शिष्य तक कृष्ण के पवित्र नाम को भी प्रेषित करता है, जो साक्षात् कृष्ण से अभिन्न है। प्रामाणिक गुरु अपने शिष्य को बताता है कि हर जीव गुणात्मक रूप से भगवान् से एकाकार है, किन्तु मात्रा की ²ष्टि से भिन्न है और इस तरह शिष्य को भगवान् की प्रेमाभक्ति में लगाता है। चूँकि गुणात्मक ²ष्टि से जीव भगवान् से एकाकार है और उनका अंश रूप है, इसलिए उन दोनों के मध्य नित्य प्रेम-सश्बन्ध होता है। और चूँकि मात्रा की ²ष्टि से जीव भगवान् से भिन्न है, अत: उसका सश्बन्ध शाश्वत दासता का होता है। श्रील भक्तिसिद्धान्त सरस्वती ठाकुर के अनुसार भले ही किसी को अत्यन्त योग्य तथा प्रामाणिक गुरु प्राप्त करने का सौभाग्य प्राप्त हो, किन्तु यदि उसे सकाम कर्मों में या मानसिक चिन्तन में रुचि बनी रहती है, तो उसकी प्रगति रुक जाएगी। किन्तु यदि धीर शिष्य अपने प्रामाणिक गुरु की शरण ग्रहण करता है, तो भगवद्भक्ति में पूर्ण ज्ञान तथा आनन्द के सश्प्रेषण में कोई अवरोध नहीं आता। 