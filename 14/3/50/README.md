**अर्चादौ हृदये चापि यथालब्धोपचारकै: ।** **द्रव्यक्षित्यात्मलिण्गानि निष्पाद्य प्रोक्ष्य चासनम् ॥ ५०॥** **पाद्यादीनुपकल्प्याथ सन्निधाप्य समाहित: ।** **हृदादिभि: कृतन्यासो मूलमन्त्रेण चार्चयेत् ॥ ५१॥** 

**शब्दार्थ** 

**अर्चा-आदौ—** **अर्चाविग्रह तथा अपनी साज-सामग्री के रूप में** **; हृदये—** **हृदय में** **; च अपि—** **भी** **; यथा-लब्ध—** **जो भी प्राप्त हो** **;** **उपचारकै:—** **पूजा की सामग्री से** **; द्रव्य—** **अॢपत की जाने वाली वस्तुएँ** **; क्षिति—** **पृथ्वी** **; आत्म—** **अपना मन** **; लिङ्गानि—** **तथा** **अर्चाविग्रह** **; निष्पाद्य—** **तैयार करके** **; प्रोक्ष्य—** **शुद्धि के लिए जल छिड़क कर** **; च—** **तथा** **; आसनम्—** **बैठने का आसन** **; पाद्य-** **आदीन्—** **अर्चाविग्रह का चरण धोने तथा अन्य कार्यों के लिए जल** **; उपकल्प्य—** **तैयार होकर** **; अथ—** **तब** **; सन्निधाप्य—** **अर्चाविग्रह को उचित स्थान पर रख कर** **; समाहित:—** **मन को एकाग्र करके** **; हृत्-आदिभि:—** **अर्चाविग्रह के हृदय तथा अन्य** **अंगों में** **; कृत-न्यास:—** **पवित्र चिह्न बनाकर** **; मूल-मन्त्रेण—** **अर्चाविग्रह की पूजा के लिए उपयुक्त मंत्र से** **; च—** **तथा** **; अर्चयेत्—** **पूजा करे।** **.** 

**भक्त को चाहिए कि अर्चाविग्रह की पूजा के लिए, जो भी वस्तुएँ उपलब्ध हों, उन्हें एकत्र** **करे, भेंट सामग्री, भूमि, अपना मन तथा अर्चाविग्रह को तैयार करे, अपने बैठने के स्थान को** **शुद्ध करने के लिए पानी छिड़के और फिर स्नान के लिए जल तथा अन्य साज-सामग्री तैयार** **करे। इसके बाद भक्त को चाहिए कि अर्चाविग्रह को शरीर से तथा अपने मन से उसके सही** **स्थान पर रखे, वह अपना ध्यान एकाग्र करे और अर्चाविग्रह के हृदय पर तथा शरीर के अन्य** **अंगों पर तिलक लगाये। तब उपयुक्त मंत्र द्वारा पूजा करे।** **तात्पर्य :** अत: श्रीकृष्णनामादि न भवेद् ग्राह्यमिन्द्रियै। *सेवोन्मुखे हि जिह्वादौ स्वयमेव स्फुरत्यद:॥* ( *पद्म पुराण* ) ** परम सत्य को कभी भी सामान्य इन्द्रिय अनुभूति से नहीं जाना जा सकता। भौतिक इन्द्रिय-तृप्ति के पीछे व्यर्थ ही व्यस्त रहने वाले बद्धजीव भगवान् की दिव्य प्रेमाभाक्ति से पूरी तरह अनमने रहते हैं। उनके भौतिकता से बद्ध मन सदैव भौतिक द्वन्द्वों—यथा सश्पन्नता-विपन्नता, ग्रीष्म-शीत, यश-अपयश, यौवन-जरा के अनन्त प्रवाह द्वारा क्षुब्ध एवं मलिन होते रहते हैं। ऐसे विचलित बद्धजीव अर्चाविग्रह के रूप में परब्रह्म की साकारता को नहीं पहचान सकते। भगवान् का *अर्चा अवतार* उन भौतिकतावादी या नवदीक्षित भक्तों के लिए विशेष अभिव्यकि्त होती है, जो अभी तक भौतिक उपाधियों के प्रभाव के अन्तर्गत रहते हैं। वे भगवान् को उनके नित्य धाम में देख पाने में असमर्थ रहते हैं, इसलिए भगवान् अर्चा-अवतार के रूप में प्रकट होते हैं और *प्रकाश*  अवतार तथा *स्वयंप्रकाश* अर्थात् अपने आदि रूप तक को प्रदॢशत करते हैं। *प्रकाश* अवतार इस जगत में विविध लीलाएँ प्रदॢशत करता है, जबकि *स्वयंप्रकाश* अर्थात् भगवान् का आदि रूप समस्त अवतारों का स्रोत है। जो व्यक्ति निष्ठापूर्वक अर्चाविग्रह की पूजा करता है, उसके समक्ष अर्चाविग्रह भगवान् के रूप में प्रकट होता है। जो लोग अत्यन्त अभागे हैं, वे भगवान् को उनके दयालु अर्चा के रूप में भी पहचान नहीं पाते। वे अर्चाविग्रह को सामान्य भौतिक वस्तु मानते हैं। किन्तु भगवान् के शुद्ध भक्त प्रामाणिक गुरु के चरणकमलों की शरण ग्रहण करके अर्चाविग्रह की पूजा करना सीख सकता है, जैसाकि इस श्लोक में उल्लेख हुआ है और इस तरह भगवान् के साथ अपने भूले सश्बन्ध को पुन: जागृत कर लेता है। जो व्यक्ति ऐसी दिव्य अर्चा-पूजा को मूॢत-पूजा के तुल्य मानता है, वह प्रकृति के तीनों गुणों द्वारा पूरी तरह प्रच्छन्न रहता है। आँखों में गुलाबी चश्मा पहनने वाले को सारी दुनिया गुलाबी दिखती है। इसी तरह वे अभागे जीव, जो प्रकृति के गुणों से बुरी तरह प्रच्छन्न हैं, परमेश्वर समेत हर वस्तु को अपनी दूषित ²षि्ट के कारण भौतिक रूप में देखते हैं। 