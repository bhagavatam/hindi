का स्वभाव तथा कार्य, माया के दुर्लंघ्य पाश से मुक्त होने की विधि, भगवान् नारायण की दिव्य स्थिति तथा कर्म-योग की विधि, जिससे मनुष्य सारे भौतिक कार्यों से मुक्त हो जाता है। समस्त कारणों के मूल कारण भगवान् ने पाँच तत्त्वों की सृष्टि की जिनसे बद्धजीवों के भौतिक शरीर बनते हैं, जिससे बद्धजीव चाहें तो इन्द्रिय-तृप्ति या परम मोक्ष का अनुशीलन कर सकते हैं। भगवान् परमात्मा के रूप में प्रकट होकर सृजित जीवों के भौतिक शरीरों में प्रवेश कर जाते हंै और बद्धजीव की ग्यारह इन्द्रियों को सक्रिय बनाते हंै। बद्धजीव भौतिक शरीर को ही आत्मा मान बैठता है और इस तरह वह विविध सकाम कर्मों में लग जाता है। वह अपने ही कर्मों के फलों से बाध्य होकर विविध योनियों में बारश्बार जन्म लेता है और प्रलय आने तक अत्यधिक कष्ट भोगता रहता है। जब प्रलय सन्निकट होता है, तो विराट स्वरूप की आत्मा सश्पूर्ण भौतिक सृष्टि को अपने में समेट लेती है और तब वह स्वयं समस्त कारणों के आदि-कारण में प्रवेश कर जाता है। इस प्रकार से भगवान् तीन गुणों वाली अपनी माया को भौतिक ब्रह्माण्ड के सृजन, पालन तथा संहार के लिए शक्ति प्रदान करते हैं। इस भौतिक जगत में नर तथा नारी के रूप में बद्धजीव संभोगरत होते हैं। यद्यपि ये जीव अपने दुखों को दूर करने तथा अपने आनन्द को असीम रुप से बढ़ाने के लिए निरन्तर भौतिक प्रयास करते रहते हैं, किन्तु इससे सदैव विपरीत परिणाम प्राप्त होता रहता है। स्थायी सुख इस जगत में ढूँढ़े नहीं मिलता, चाहे वह पृथ्वी-लोक हो या स्वर्ग-लोक हो, जिसे लोग अनुष्ठान तथा यज्ञ सश्पन्न करने के बाद अगले जीवन में प्राप्त कर सकते हैं। पृथ्वी तथा स्वर्ग दोनों ही में ईष्र्या तथा स्पर्धा जीव का पीछा नहीं छोड़तीं। इसलिए जो व्यक्ति संसार के कष्टों से स्थायी छुटकारा पाने का सचमुच इच्छुक है, उसे प्रामाणिक गुरु के चरणकमलों की शरण ग्रहण करनी चाहिए। प्रामाणिक गुरु की योग्यता यह है कि वह विचार- विमर्श द्वारा वैदिक शाषों के निष्कर्षों की अनुभूति कर चुका हो और इन निष्कर्षों द्वारा अन्यों को आश्वस्त कर सके। ऐसे महापुरुष, जिन्होंने सारे भौतिक मामलों को त्याग कर भगवान् की शरण ग्रहण कर ली है, उन्हें ही प्रामाणिक गुरु मानना चाहिए। प्रामाणिक गुरु को ही अपना जीवन तथा आत्मा मान कर विनीत शिष्य को उससे शुद्ध भक्ति की विधि सीखनी चाहिए, जो भगवान् को तुष्ट करने वाली है। इस तरह शिष्य भक्ति-मार्ग पर चलकर क्रमश: समस्त सद्गुण प्राप्त कर लेता है। मनुष्य को चाहिए कि भगवान् के अद्भुत दिव्य कार्यकलापों, उनके प्राकट्य, गुणों तथा पवित्र नामों को सुने, उनका गुणगान करे और उनका ध्यान करे। उसे जो भी अच्छी लगने वाली या भोग्य वस्तु प्राप्त हो, वह भगवान् को तुरन्त अॢपत कर दे, यहाँ तक कि अपनी पत्नी, सन्तान, घर तथा अपने प्राण तक भगवान् के चरणकमलों में समॢपत कर दे। उसे अन्यों की सेवा करनी चाहिए और उनसे आदेश लेने चाहिए। विशेष रूप से जो भगवद्भक्त हैं, उनसे शिक्षा लेनी चाहिए और उनकी सेवा करनी चाहिए। भक्तों की संगति में रह कर भगवान् की महिमा का कीर्तन करने से मनुष्य तुष्ट तथा सुखी हो जाता है और भक्तों से प्रेम-मैत्री स्थापित कर लेता है। इस तरह वह समस्त दुखों की कारणस्वरूप इन्द्रिय- तृप्ति को त्यागने में सक्षम हो जाता है। जब भक्त को भगवान् के शुद्ध प्रेम की अवस्था प्राप्त हो जाती है, तो उसे रोमांच हो आता है और वह अनेक भावलक्षण प्रकट करने लगता है। वह भगवान् से प्रत्यक्ष मिलता है और दिव्य आनन्द से पूरित हो उठता है। भक्तियोग की शिक्षा से तथा भगवद्भक्ति में लगने से, भक्त भगवत्प्रेम की अवस्था को प्राप्त होता है। भगवान् नारायण के प्रति पूर्णतया अनुरक्त होने पर, भक्त दुर्लंघ्य माया को पार कर लेता है। भगवान् ब्रह्माण्ड की सृष्टि, पालन तथा संहार के कारणस्वरूप हैं, फिर भी उनका कोई पूर्व कारण नहीं है। नश्वर तथा निरन्तर परिवर्तनशील भौतिक जगत में स्थित रह कर, वे नित्य तथा अपरिवॢतत रहते हैं। वे मन तथा इन्द्रियों से किसी सहायता के बिना समझे नहीं जा सकते। वे भौतिक जगत के प्राकट्य से परे हैं, जो सूक्ष्म भौतिक वस्तुओं में दिखने वाले कार्य-कारण के रूप में होता है। मूलत: अपनी माया द्वारा एक से विस्तार करके वे नाना रूपों में प्रकट होते हैं। वे जन्म, विकास, क्षय तथा मृत्यु से सदैव मुक्त हैं और सर्वव्यापक साक्षी परमात्मा हैं, जो सारे जीवों की मनोवृत्तियों का निरीक्षण करता है। वे परम ब्रह्म हैं और नारायण कहलाते हैं। जब कोई व्यक्ति गश्भीरतापूर्वक भगवान् नारायण के चरणकमलों में भक्ति करता है, तो उसकी प्रकृति के तीन गुणों के अन्तर्गत पूर्वकर्म के फलस्वरूप हृदय के भीतर स्थित अशुद्ध इच्छाएँ नष्ट हो जाती हैं। इस प्रकार हृदय निर्मल हो जाने पर, वह भगवान् को तथा अपने आपको दिव्य जीवात्माओं के रूप में देख सकता है। दिव्य वैदिक वाङ्मय के प्रामाणिक अध्ययन से ही मनुष्य नियत कर्तव्यों, इन कर्तव्यों के सश्पन्न न होने तथा वॢजत कार्यों के अर्थ को ठीक तरह से समझ सकता है। इस कठिन विषय को कभी भी संसारी चिन्तन से नहीं समझा जा सकता। वैदिक आदेश मनुष्य को पहले सकाम धाॢमक कर्म करने की संस्तुति करके अप्रत्यक्षत: चरम मोक्ष के मार्ग पर ले जाते हैं, जिस तरह बच्चे को दवा खिलाने के लिए पिता उसे मिठाई देने का वचन देता है। यदि भौतिक इन्द्रियों को न जीत सकने वाला अज्ञानी व्यक्ति वैदिक आदेशों को पूरा नहीं करता, तो वह पापमय तथा अधाॢमक कर्मों में प्रवृत्त होगा। इस तरह उसे बारश्बार जन्म तथा मृत्यु का पुरस्कार मिलेगा। दूसरी ओर, यदि कोई व्यक्ति वेदों द्वारा नियत किये गये नियमित कर्मों को अनासक्त होकर करता है और ऐसे कर्म का फल भगवान् को अॢपत करता है, तो उसे भौतिक कर्म के बन्धन से पूरी मुक्ति मिल जाती है। शाषों में प्रदत्त भौतिक सकाम फल वैदिक ज्ञान के वास्तविक लक्ष्य नहीं, अपितु कर्म करने वाले में रुचि जागृत करने के लिए होते हैं। यदि बद्धजीव वैदिक ग्रंथों में, यथा तंत्रों में प्राप्य नियमों का पालन करते हुए भगवान् हरि की पूजा करता है, तो वह मिथ्या अहंकार के बन्धन से तुरन्त मुक्त हो जायेगा। जब भक्त को वैदिक शाषों के आदेशों को बतलाने वाले अपने गुरु की कृपा प्राप्त हो जाती है, तो वह भगवान् के अत्यन्त आकर्षक किसी स्वरूप की पूजा करता है। इस तरह वह भव-बन्धन से तुरन्त मुक्त हो जाता है। 

**श्रीराजोवाच** 