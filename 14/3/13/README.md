**ततो विराजमुत्सृज्य्वैराज: पुरुषो नृप ।** **अव्यक्तं विशते सूक्ष्मं निरिन्धन इवानल: ॥ १२॥** 

**शब्दार्थ** 

**तत:—** **तब** **; विराजम्—** **ब्रह्माण्ड** **; उत्सृज्य—** **(अपने शरीर के रूप में) त्याग कर** **; वैराज: पुरुष:—** **विराट रूप वाला व्यक्ति** **(हिरण्यगर्भ ब्रह्मा)** **; नृप—** **हे राजा निमि** **; अव्यक्तम्—** **अव्यक्त प्रकृति (प्रधान) में** **; विशते—** **प्रवेश करता है** **; सूक्ष्मम्—** **सूक्ष्म** **;** **निरिन्धन:—** **ईंधन से रहित** **; इव—** **स²श** **; अनल:—** **अग्नि।** **.** 

**हे राजन्, तब विराट रूप का आत्मा वैराज ब्रह्मा अपने विराट शरीर को त्याग देता है और** **सूक्ष्म अव्यक्त प्रकृति में उसी तरह प्रवेश कर जाता है, जिस तरह ईंधन समाप्त हो जाने पर अग्नि।** **तात्पर्य :** श्रील भक्तिसिद्धान्त सरस्वती ठाकुर के अनुसार इस श्लोक में *वैराज:* शब्द बद्धजीवों की सश्पूर्णता को सूचित करता है, जो मूलत: ब्रह्मा से जन्म लेते हैं और प्रलय के समय उसी में मिल जाते हैं। *विराट पुरुष* के प्रकट होने से इस भौतिक सृष्टि में कुछ काल के लिए रूपों, गुणों तथा कर्मों का प्रदर्शन होता है। किन्तु जब भगवान् इस सृष्टि को समेटते हैं, तो सारा विराट ²श्य जड़ रूपविहीनता में बदल जाता है। इसलिए भगवान् के विराट रूप को भगवान् का शाश्वत रूप नहीं माना जा सकता। माया के राज्य में यह तो उनके साकार रूप से क्षणिक काल्पनिक साश्य है। *श्रीमद्भागवत* के प्रथम तथा द्वितीय स्कन्धों में भगवान् के विराट रूप को काल्पनिक बतलाया गया है, जो ईश्वर का ध्यान करने वाले नवदीक्षितों के लिए है। जो लोग निपट भौतिकतावादी हैं, वे यह समझ ही नहीं पाते कि भगवान् *सच्चिदानन्दविग्रह* हैं और भौतिक शक्ति के प्रदर्शन के परे हैं। अतएव ऐसे निपट भौतिकतावादियों को श्रद्धालु आस्तिक बनाने के लिए ही वैदिक वाङ्मय उन्हें परमेश्वर के विराट शरीर के रूप में इस भौतिक ब्रह्माण्ड का ध्यान करने का आदेश देता है। यह सर्वेश्वरवाद परमेश्वर की चरम सत्यता को नहीं बतलाता, अपितु यह मन को धीरे धीरे ईश्वर की ओर ले जाने की प्रविधि है। श्रील श्रीधर स्वामी ने इसके साक्ष्य के लिए कि प्रलय के समय ब्रह्मा कों भगवद्धाम वापस चले जाना होता है निश्नलिखित श्लोक उद्धृत किया है— *ब्रह्मणा सह ते सर्वे सश्प्राप्ते प्रतिसञ्चरे।* *परस्यान्ते कृतात्मान: प्रविशन्ति परं पदम्॥* ''अन्तिम प्रलय के समय सारे स्वरूपसिद्ध जीवात्माएँ ब्रह्मा के साथ साथ परम धाम में प्रवेश करते हैं।ÓÓ चूँकि ब्रह्मा को कभी कभी परमेश्वर का सर्वश्रेष्ठ भक्त माना जाता है, अतएव उन्हें *अव्यक्त*  (भौतिक प्रकृति की अव्यक्त अवस्था) में प्रवेश ही नहीं करना चाहिए, अपितु मोक्ष प्राप्त करना चाहिए। इस सन्दर्भ में श्रील श्रीधर स्वामी इंगित करते हैं कि अभक्तों की एक श्रेणी ऐसी है, जो अश्वमेध यज्ञ तथा अन्य यज्ञ कर लेने पर ब्रह्मा के लोक को प्राप्त होते हैं। किन्हीं किन्हीं स्थितियों में तो स्वयं ब्रह्मा भी भगवान् के भक्त नहीं होते। अत: *अव्यक्तं विशते सूक्ष्मम्* शब्दों से यह सूचित हो सकता है कि ऐसा अभक्त ब्रह्मा विराट पद प्राप्त कर लेने पर भी वैकुण्ठ में प्रवेश नहीं कर सकता। किन्तु जब ब्रह्मा भगवद्भक्त के रूप में होता है, तो *अव्यक्तम्* शब्द से *वैकुण्ठ* सूचित होता है। चूँकि बद्धजीवों को वैकुण्ठ व्यक्त नहीं है, अतएव इसे *अव्यक्त* माना जा सकता है। यदि ब्रह्मा तक भगवान् के शरणागत हुए बिना भगवद्धाम में प्रवेश नहीं कर सकते, तो अन्य तथाकथित पवित्र या पटु अभक्तों के विषय में क्या कहा जा सकता है? इस सन्दर्भ में श्रील विश्वनाथ चक्रवर्ती ठाकुर ने इंगित किया है कि ब्रह्मा पद की तीन कोटियाँ हैं—कर्मी, ज्ञानी तथा भक्त। ब्रह्मा, जो कि ब्रह्माण्ड के सर्वोच्च *कर्मी* हैं, उन्हें भौतिक जगत में वापस आना होगा, जिस जीव ने इस ब्रह्माण्ड में महान् चिन्तक एवं दार्शनिक के रूप में ब्रह्मा का पद प्राप्त किया है, वह निॢवशेष मोक्ष पा सकता है, किन्तु जिस जीव को भगवान् का परम भक्त होने के कारण ब्रह्मा का पद मिला है, वह भगवद्धाम में प्रवेश करता है। *श्रीमद्भागवत* (३.३२.१५) में एक अन्य प्रसंग भी वॢणत है : वह ब्रह्मा जो भगवद्भक्त होते हुए भी अपने को भगवान् से स्वतंत्र या भगवान् के तुल्य मानने की प्रवृत्ति रखता है प्रलय के समय महाविष्णु का धाम प्राप्त कर सकता है, किन्तु जब पुन: सृष्टि का शुभारश्भ होता है, तो उसे फिर से ब्रह्मा का पद सँभालना होता है। इसके लिए *भेद²ष्ट्या*  शब्द प्रयुक्त हुआ है, जो अपने को स्वतंत्र रूप से शक्तिशाली सोचने की प्रवृत्ति को दर्शाता है। ब्रह्मा जैसे उच्च जीव के लिए सश्भव विविध गंतव्य यह सिद्ध करते हैं कि आनन्द तथा ज्ञानमय शाश्वत जीवन की गारंटी देने के लिए कोई भी भौतिक पद व्यर्थ है। *भगवद्गीता* में भगवान् कृष्ण वचन देते हैं कि जो व्यकि्त अन्य सारे तथाकथित कर्तव्यों को त्याग कर भगवान् की भकि्त में समॢपत हो जाता है, भगवान् उसकी स्वयं रक्षा करते हैं और उसे वैकुण्ठ धाम ले जाते हैं। अत: अपने कठोर परिश्रम द्वारा सिद्धि प्राप्त करने का प्रयास करना और कृष्ण के चरणकमलों की शरण में न जाना व्यर्थ तथा मूर्खतापूर्ण है। *भगवद्गीता* के अठारहवें अध्याय में ऐसे व्यर्थ प्रयास को *बहुलायासम्* कहा गया है, जो रजोगुणी कर्म का सूचक है। ब्रह्मा रजोगुण के स्वामी हैं और उनके द्वारा सश्पूर्ण ब्रह्माण्ड की सृष्टि तथा व्यवस्था निश्चय ही *बहुलायासम्* या कठोर श्रम है। किन्तु ऐसा सारा रजोगुणी कर्म, यहाँ तक कि ब्रह्मा का भी कर्म, अन्ततोगत्वा कृष्ण के चरणकमलों की शरण में गये बिना व्यर्थ है। 