**नात्मा जजान न मरिष्यति नैधतेऽसौ** **न क्षीयते सवनविद्व्यभिचारिणां हि ।** **सर्वत्र शश्वदनपाय्युपलब्धिमात्रं** **प्राणो यथेन्द्रियबलेन विकल्पितं सत् ॥ ३८॥** 

**शब्दार्थ** 

**न—** **कभी नहीं** **; आत्मा—** **आत्मा** **; जजान—** **उत्पन्न हुआ था** **; न—** **कभी नहीं** **; मरिष्यति—** **मरेगा** **; न—** **कभी नहीं** **; एधते—** **बढ़ता** **है** **; असौ—** **यह** **; न—** **नहीं** **; क्षीयते—** **क्षीण होता है** **; सवन-वित्—** **काल की इन अवस्थाओं का ज्ञाता** **; व्यभिचारिणाम्—** **जैसाकि** **अन्य परिवर्तनशील प्राणियों में घटित होते हैं** **; हि—** **निस्सन्देह** **; सर्वत्र—** **सभी जगह** **; शश्वत्—** **निरन्तर** **; अनपायि—** **कभी अप्रकट** **न होकर** **; उपलब्धि-मात्रम्—** **शुद्ध चेतना** **; प्राण: यथा—** **जिस तरह शरीर के भीतर प्राण-वायु** **; इन्द्रिय-बलेन—** **इन्द्रियों के बल** **से** **; विकल्पितम्—** **विभक्त मानते हुए** **; सत्—** **होकर।** **.** 

**नित्य आत्मा ब्रह्म न तो कभी जन्मा था और न कभी मरेगा। न ही वह बड़ा होता है न उसका** **क्षय होता है। वह आध्यात्मिक आत्मा वास्तव में भौतिक शरीर की युवावस्था, मध्यावस्था तथा** **भौतिक शरीर की मृत्यु का ज्ञाता है। इस प्रकार आत्मा को शुद्ध चेतना माना जा सकता है, जो** **सभी काल में सर्वत्र विद्यमान रहता है और कभी विनष्ट नहीं होता। जिस प्रकार प्राण एक होते** **हुए भी शरीर के भीतर विभिन्न इन्द्रियों के सश्पर्क में अनेक रूप में प्रकट होता है, उसी तरह वह** **एक आत्मा भौतिक शरीर के सश्पर्क में विविध भौतिक उपाधियाँ धारण करता प्रतीत होता है।** **तात्पर्य :** *भागवत* के इस अध्याय में *सर्वं खल्विदं ब्रह्म* इस वैदिक सूक्ति की व्यालया की गई है। भगवान् हर वस्तु के मूल स्रोत हैं। वे अपनी अन्तरंगा शक्ति का विस्तार करके आध्यात्मिक जगत प्रकट करते हैं और अपनी बहिरंगा शक्ति के विस्तार से भौतिक जगत को प्रकट करते हैं। बद्धजीव मूलत: भगवान् की परा (श्रेष्ठ) अन्तरंगा शक्ति के अंश हैं किन्तु मोह के सश्पर्क में रहने से वह बहिरंगा शक्ति के पाश में जा गिरते हैं। चूँकि हर अवस्था में प्रत्येक वस्तु परब्रह्म की शकि्त का अंश है अतएव हर वस्तु भगवान् की आध्यात्मिक शक्ति का अंश है। *भयं द्वितीयाभिनिवेशत: स्याद् ईशादपेतस्य* *विपर्ययोऽस्मृति:।* जब जीव यह सोचता है कि भौतिक जगत भगवान् की शकि्त का अंश नहीं है अपितु उसका पृथक् अस्तित्व है, जो क्षुद्र जीवात्मा द्वारा नियंत्रित तथा भुक्त हो सकता है, तो वह *विपर्यय:*  अर्थात् गलत विचार से ग्रस्त रहता है। *अस्मृति:* —इस तरह जीव भूल जाता है कि भगवान् हर वस्तु के स्वामी हैं और हर वस्तु भगवान् की अंश है। श्रील श्रीधर स्वामी ने संकेत किया है कि यद्यपि भगवान् की बहिरंगा शकि्त में जन्म, वृद्धि, क्षय तथा मृत्यु जैसे रूपान्तर (विकार) होते हैं, किन्तु इससे यह मूर्खतापूर्ण निष्कर्ष नहीं निकाल लेना चाहिए कि भगवान् की अन्तरंगा शकि्त रूपी जीव भी इन परिवर्तनों के अधीन है। जीव तथा प्रकृति दोनों ही अन्तत: ब्रह्म हैं, क्योंकि वे परब्रह्म के अंश हैं। किन्तु वेदों का स्पष्ट कथन है *परास्य* *शक्तिॢवविधैव श्रूयते* —भगवान् की शक्तियाँ *विविधा* अर्थात् अनेकरूपा हैं। इस तरह इस श्लोक के अनुसार *नात्मा जजान न मरिष्यति नैधतेऽसौ न क्षीयते* —आत्मा न तो कभी उत्पन्न होता है, न मरता है और भौतिक शरीर की तरह निश्चय ही यह न तो बढ़ता है न ही इसका क्षय होता है। यद्यपि ²श्य भौतिक शरीर बालपन, युवावस्था तथा वृद्धावस्था से होकर गुजरता है या कि कोई देवता, मनुष्य, पौधे या पशु के रूप में जन्म ग्रहण कर सकता है, किन्तु आत्मा कभी भी अपनी नित्य स्वाभाविक स्थिति को नहीं छोड़ता। प्रत्युत वह झूठे ही अपनी पहचान भौतिक शरीर के बाह्य रूपान्तरों से करता है और इस तरह वह मोह नामक मनोवैज्ञानिक स्थिति का शिकार बनता है। अपने को प्रकृति के नियमों द्वारा रूपान्तरित एवं विनष्ट होते देखने का दयनीय मोहमय अनुभव अपने नित्य पद को भगवान् की पराशक्ति के रूप में जान करके ही समाप्त किया जा सकता है। इस श्लोक में *सर्वत्र* शब्द का अर्थ मूर्खतावश जीवात्मा का सर्वव्यापक होना नहीं लेना चाहिए। आत्मा न तो जन्म लेता है, न मरता है। तो भी अपनी वर्तमान बद्ध अवस्था में हम झूठे ही शरीर के जन्म तथा मृत्यु से अपनी पहचान करते हैं। चूँकि सर्वव्यापक आत्मा कभी मोहग्रस्त नहीं होता, अतएव *सर्वत्र* शब्द यह सूचित नहीं कर सकता कि व्यष्टि आत्मा सर्वव्यापक है। मोह वास्तविकता के अपूर्ण ज्ञान को बताने वाला है, जो कि सर्वव्यापक जीव के लिए सश्भव नहीं है। इसलिए *सर्वत्र* शब्द का अर्थ यह लगाना चाहिए कि शुद्ध आध्यात्मिक आत्मा समस्त भौतिक दशाओं में विद्यमान रहता है। उदाहरणार्थ, सुषुप्ति में हो सकता है चेतना खुल्लमखुल्ला प्रकट नहीं हो, फिर भी शरीर के भीतर आत्मा को विद्यमान मान लिया जाता है। इसी प्रकार *भगवद्गीता* से यह जाना जाता है कि आत्मा अग्नि, जल या बाह्य अवकाश में भी विद्यमान रह सकता है (नित्य: सर्वगत:) क्योंकि आत्मा कभी भी भौतिक दशाओं पर आश्रित नहीं होता, अपितु वह एक शाश्वत तथ्य है। आत्मा की चेतना किसी विशेष भौतिक दशा द्वारा प्रदत्त सश्भावनाओं के अनुसार कम या ज्यादा प्रकट हो सकती है, जिस तरह विद्युत् प्रकाश उपलब्ध बल्ब (लट्टू) के अनुसार किसी विशेष प्रखरता तथा रंग में प्रकट होता है। विद्युत् शकि्त एक है, किन्तु भौतिक दशाओं के अनुसार विविध रूपों में प्रकट होती है। यह तर्क दिया जा सकता है कि यद्यपि आत्मा शुद्ध चेतना है ( *उपलब्धिमात्रम्* ), किन्तु यह हमारा व्यावहारिक अनुभव है कि चेतना निरन्तर बदलती रहती है। यदि मैं आकाश जैसे नीले पदार्थ के विषय में सोच रहा हूँ, तो फूल जैसे किसी पीले पदार्थ के विषय में इसके पूर्व का मेरा विचार विनष्ट हो जाता है। इसी प्रकार यदि मुझे पता चल जाता है कि मैं भूखा हूँ, तो नीले आकाश की मेरी चेतना नष्ट हो जाती है। इस तरह चेतना निरन्तर परिवॢतत होती रहती है। श्रील श्रीधर स्वामी ने उत्तर दिया है कि चेतना स्वयं तो नित्य है, किन्तु भौतिक इनि्द्रयों के सश्पर्क में आने से यह अनेक प्रकार से प्रकट हो सकती है। प्राण का उदाहरण अत्यन्त उपयुक्त है। *प्राण* एक है, किन्तु विभिन्न इन्द्रियों के सश्पर्क में वह देखने, सुनने इत्यादि की शक्तियों के रूप में प्रकट होता है। इसी तरह आध्यात्मकि होने से चेतना अन्तत: एक है, किन्तु विविध इन्द्रियों के सश्पर्क में होने से इसे विशेष इन्द्रिय-व्यापार के रूप में अनुभव किया जा सकता है। किन्तु चेतना की अवस्था एक शाश्वत तथ्य है, जिसे बदला नहीं जा सकता, यद्यपि अस्थायी रूप से वह माया द्वारा आवृत हो सकती है। जब कोई व्यक्ति कृष्णभावनाभावित हो जाता है, तो वह *धीर* मान लिया जाता है ( *धीरस्तत्र न* *मुह्यति* )। उस समय वह अपनी चेतना की झूठी पहचान प्रकृति के रूपान्तरों के रूप में करके मोहग्रस्त नहीं होता। *छान्दोग्य उपनिषद्* में प्राप्त *तत्त्वमसि* कथन से यह समझा जाना चाहिए कि आध्यात्मिक ज्ञान निॢवशेष नहीं है, अपितु भौतिक शरीर के भीतर शुद्ध आत्मा की क्रमिक अनुभूति करना है। जिस तरह *भगवद्गीता* में कृष्ण बारश्बार *अहम्* का प्रयोग करते हैं, उसी तरह इस वैदिक सूक्ति में *त्वम्* का प्रयोग यह सूचित करने के लिए हुआ है कि जिस तरह परब्रह्म भगवान् है, उसी तरह ब्रह्म ( *तत्* ) की हर चिनगारी भी नित्य पुरुष ( *त्वम्* ) है। इसलिए श्रील जीव गोस्वामी के अनुसार ब्रह्म की हर चिनगारी नित्य चेतन है। श्रील विश्वनाथ चक्रवर्ती ठाकुर ने यह भी इंगित किया है कि सत्य के निॢवशेष पक्ष को समझने में समय न गँवाकर, अपने आप को *जीव* कोटि में नित्य चेतन जीव समझना चाहिए। दूसरे शब्दों में, मनुष्य को चाहिए कि अपने को भगवान् का चेतन दास समझे। इस सश्बन्ध में श्रील मध्वाचार्य ने *महाभारत* के *मोक्ष-धर्म* खण्ड से निश्नलिखित वक्तव्य उद्धृत किया है— *अहं हि जीवसंज्ञो वै मयि जीव: सनातन:।* *मैवं त्वयानुमन्तव्यं ²ष्टो जीवो मयेति ह।* *अहं श्रेयो विधास्यामि यथाधिकारमीश्वर:॥* ''जीवात्मा मुझसे भिन्न नहीं है, क्योंकि वह मेरा अंश है। इस तरह जीव मेरे ही समान नित्य है और वह मेरे भीतर सदैव स्थित रहता है। किन्तु तुम कृत्रिम रूप से यह न सोच बैठना कि मैंने आत्मा को देख लिया है। प्रत्युत मैं भगवान् तुश्हें वह वर तब दूँगा, जब तुम सचमुच इसके योग्य हो जाओगे।ÓÓ 