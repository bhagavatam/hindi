**सर्वत्रात्मेश्वरान्वीक्षां कैवल्यमनिकेतताम् ।** **विविक्तचीरवसनं सन्तोषं येन केनचित् ॥ २५॥** 

**शब्दार्थ** 

**सर्वत्र—** **सभी जगह** **; आत्म—** **अपनी आत्मा के लिए** **; ईश्वर—** **तथा भगवान् के लिए** **; अन्वीक्षाम्—** **सतत दृष्टिï में रखते हुए ध्यान** **;** **कैवल्यम्—** **मोक्ष** **; अनिकेतताम्—** **जिसका कोई स्थायी घर न हो** **; विविक्त-चीर—** **चीथड़े** **; वसनम्—** **पहने हुए** **; सन्तोषम्—** **सन्तोष** **; येन केनचित्—** **किसी भी वस्तु से।** **.** 

**मनुष्य को चाहिए कि अपने को नित्य आत्मा के रूप में और भगवान् को हर वस्तु का परम** **नियन्ता देखते हुए ध्यान करे। ध्यान में वृद्धि लाने के लिए वह एकान्त स्थान में रहे और अपने** **घर तथा घर की सामग्री के प्रति झूठी आसक्ति को त्याग दे। नश्वर शरीर के अलंकरण को त्याग** **कर, मनुष्य अपने को चीथड़ों से या वृक्षों की छाल से ढके। इस तरह, उसे किसी भी भौतिक** **परिस्थिति में सन्तुष्ट रहना सीखना चाहिए।** **तात्पर्य :** *कैवल्यम्* का अर्थ है, एकान्तवास अर्थात् भौतिक उत्पातों से मुक्त स्थान। इसलिए मनुष्य को वैष्णवों की संगति में रहना चाहिए, जहाँ सबका लक्ष्य कृष्णभावनामृत में प्रगति करना रहता है। कलियुग में यदि अन्यों से शारीरिक रूप से विलग रहने का प्रयास किया जाता है, तो उसका परिणाम पतन या पागलपन होता है। *अनिकेतताम्* का अर्थ है कि मनुष्य को ''अपनी प्रिय जन्मभूमिÓÓ की क्षणभंगुर तुष्टि से पगलाना नहीं चाहिए, क्योंकि यह किसी भी क्षण पूर्वकर्मों से उत्पन्न अ²श्य कारणों से लुप्त हो सकती है। इस युग में आधुनिक शहरों में, न तो वृक्ष की छाल पहनना सश्भव है, न ही चीथड़ा पहनना। पहले मानव संस्कृति आध्याति्मक प्रगति के लिए तपस्या करने वालों को अपने में खपा लेती थी। किन्तु इस युग में सबसे बड़ी आवश्यकता है कि पूरे मानव समाज में *भगवद्गीता* के सन्देश का प्रचार किया जाय। इसीलिए यह संस्तुति की जाती है कि वैष्णवजन शरीर को सुचारु ढंग से ढकने वाले स्वच्छ वष धारण करें, जिससे बद्धजीव न तो वैष्णवों की उग्र तपस्या से भयभीत हों, न विकॢषत हों। कलियुग में बद्धजीव इन्द्रिय-तृप्ति में अत्यधिक रत रहते हैं और कठोर तपस्या का सश्मान नहीं करते, प्रत्युत शरीर का घृणाजनक निषेधकर्ता माने जाते हैं। वस्तुत: आध्यात्मिक उन्नति के लिए तपस्या आवश्यक है, किन्तु कृष्णभावनामृत आन्दोलन के सफल प्रचार के लिए श्रील प्रभुपाद ने जो आदर्श स्थापित किया, वह यह था कि सारी भौतिक वस्तुओं का उपयोग लोगों को कृष्णभावनामृत की ओर आकृष्ट करने के लिए किया जाय। इसलिए वैष्णवजन समय समय पर कृष्णभावनामृत के वितरण सश्बन्धी उच्च आदर्श का पालन करने हेतु सामान्य वष भी धारण कर सकते हैं। मनुष्य को प्रत्येक दशा में किसी भी भौतिक परिस्थिति से तुष्ट रहना सीखना चाहिए, जिससे मृत्यु की तैयारी हो सके। *भगवद्गीता* के अनुसार मृत्यु के समय इस जीवन में हम, जो भी चेतना उत्पन्न कर लेते हैं, वह हमें हमारी भावी स्थिति तक ले जाती है। इसलिए मनुष्य-जीवन एक प्रकार का अवयास है, जिसमें मनुष्य मृत्यु के समय कठिन परीक्षा के समय परम सत्य में अपने मन को सफलतापूर्वक टिका सके। 