**सर्वतो मनसोऽसङ्गमादौ सङ्गं च साधुषु ।** **दयां मैत्रीं प्रश्रयं च भूतेष्वद्धा यथोचितम् ॥ २३॥** 

**शब्दार्थ** 

**सर्वत:—** **सर्वत्र** **; मनस:—** **मन की** **; असङ्गम्—** **विरक्ति** **; आदौ—** **प्रारश्भ में** **; सङ्गम्—** **संगति** **; च—** **तथा** **; साधुषु—** **साधुओं की** **;** **दयाम्—** **दया** **; मैत्रीम्—** **मित्रता** **; प्रश्रयम्—** **आदर** **; च—** **तथा** **; भूतेषु—** **समस्त जीवों के प्रति** **; अद्धा—** **इस प्रकार** **; यथा** **उचितम्—** **जो उपयुक्त हो।** **.** 

**निष्ठावान् शिष्य को चाहिए कि मन को प्रत्येक भौतिक वस्तु से विलग रखना सीखे एवं** **अपने गुरु तथा अन्य साधु भक्तों की संगति का सकारात्मक रूप से अनुशीलन करे। उसे अपने** **से निश्न पद वालों के प्रति उदार होना चाहिए, समान पद वालों के साथ मैत्री करनी चाहिए और** **जो अपने से उच्चतर आध्यात्मिक पद पर हैं, उनकी विनीत भाव से सेवा करनी चाहिए। इस तरह** **उसे समस्त जीवों के साथ समुचित व्यवहार करना सीखना चाहिए।** **तात्पर्य :** श्रील मध्वाचार्य ने *गरुड़ पुराण* से उद्धरण देकर बतलाया है कि इस ब्रह्मïाण्ड में जो लोग देवताओं, महॢषयों या पवित्र मनुष्यों की तरह जन्म लेते हैं, वे *सन्त:* माने जाते हैं। *भगवद्गीता* के अनुसार *त्रैगुण्यविषया वेदा:* —वैदिक साहित्य में वॢणत वर्णाश्रम संस्कृति उन लोगों से सश्बन्धित है, जो प्रकृति के तीनों गुणों से संघर्ष कर रहे हैं। वैदिक ग्रंथ ऐसे बद्धजीवों को यह शिक्षा देते हैं कि केवल पवित्र कार्य द्वारा ही भौतिक सुख प्राप्त किया जा सकता है। इस तरह देवताओं को प्रकृति के तीन गुणों के अन्तर्गत सर्वाधिक पवित्र जीव माना जाता है। विभिन्न लोकों की स्वेच्छा से विचरण करने वाले तथा योगशक्ति वाले ऋषिगण देवताओं से थोड़ा-सा नीचे माने जाते हैं और पृथ्वी के वे मनुष्य जो वैदिक अनुष्ठानों को पूर्णतया सश्पन्न करते हैं, सन्तों की निश्नतम अर्थात् तीसरी कोटि में माने जाते हैं। किन्तु भगवद्भक्त प्रकृति के तीनों गुणों से परे होता है। भगवान् कृष्ण ने *भगवद्गीता* (१४.२६) में कहा है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो समस्त परिस्थितियों में अच्युत भाव से पूर्ण भक्ति में प्रवृत्त होता है, वह तुरन्त ही प्रकृति के गुणों को लाँघ जाता है और इस प्रकार ब्रह्म के स्तर (पद) तक पहुँच जाता है।ÓÓ इस तरह कृष्ण स्पष्ट कर देते हैं कि जो वैष्णव भकि्तयोग के नियमों से च्युत नहीं होता, वह तीनों गुणों से परे है। भगवान् कृष्ण ने कृष्ण-भक्त अर्जुन को माया के तीनों गुणों को लाँघने की सलाह दी ( *निषैगुण्यो भवार्जुन* )। किन्तु *भगवद्गीता* के अठारहवें अध्याय (१८.४०) में भगवान् कहते हैं— *न तदस्ति पृथिव्यां वा दिवि देवेषु वा पुन:।* *सत्त्वं प्रकृतिजैर्मुक्तं यदेभि: स्याति्त्रभिर्गुणै॥* ''इस लोक में तथा स्वर्गलोकों में देवताओं के मध्य में कोई भी ऐसा व्यक्ति विद्यमान नहीं है, जो प्रकृति के तीन गुणों से मुक्त हो।ÓÓ इस तरह देवता प्रकृति के तीन गुणों के दूषण से मुक्त नहीं होते, जबकि शुद्ध भक्त वस्तुत: *गुणातीत* है अर्थात् माया के प्रभाव से परे है। अतएव मनुष्य को *उत्तम अधिकारी* अर्थात् भगवान् के शुद्ध भक्त की संगति करनी चाहिए, जैसाकि पहले कहा जा चुका है (भागवत ११.३.२१)— *तस्माद् गुरुं प्रपद्येत जिज्ञासु: श्रेय उत्तमम्।* *शाब्दे परे च निष्णातं ब्रह्मण्युपशमाश्रयम्॥* ''अतएव जो व्यक्ति वास्तविक सुख का इच्छुक है, उसे चाहिए कि प्रामाणिक गुरु खोजे और दीक्षा लेकर उसकी शरण ग्रहण करे। प्रामाणिक गुरु का गुण यह है कि वह विचार-विमर्श द्वारा शाषों के निष्कर्षों से अवगत रहता है और अन्यों को इन निष्कर्षों के विषय में विश्वस्त कर सकता है। ऐसे महापुरुष जिन्होंने सारे भौतिक अनुचिन्तन को त्याग कर भगवान् की शरण ले रखी है, उन्हें ही प्रामाणिक गुरु मानना चाहिए।ÓÓ दूसरी ओर, मनुष्य को चाहिए कि भौतिकतावादी व्यकि्त की संगति से बचे, भले ही वह ऊपर से कृष्ण के पवित्र नाम का उच्चारण करता हो। ऐसी दशा में श्रील रूप गोस्वामी का उपदेश है— *कृष्णेति यस्य गिरि तं मनसाद्रियेत* *दीक्षास्ति चेत् प्रणतिभिश्च भजन्तमीशम्।* *शुश्रूषया भजनविज्ञमनन्यमन्य-* *निन्दादिशून्यहृदमीप्सितसंगलब्ध्या ॥* ऐसे किसी भी व्यकि्त को, जो कृष्ण-नाम का कीर्तन करता हो, मन ही मन नमस्कार किया जा सकता है, किन्तु भौतिकतावादी व्यकि्तयों की घनिष्ठ संगति से बचना चाहिए, विशेष रूप से उनसे जो यौन-सुख में आसक्त रहते हैं। *तमोद्वारं योषितां संगि-संगम्।* यदि ऐसे कामी व्यक्ति की संगति की जाय, जिसे षियों की संगति प्रिय है, तो ऐसी संगति से मनुष्य निश्चित रूप से नर्क में जाता है। किन्तु यदि कोई भौतिकतावादी व्यकि्त शुद्ध भक्त से आध्याति्मक सुधार के विषय में सुनने की इच्छा से उससे सश्पर्क करता है, तो उस उच्च श्रेणी के भक्त को चाहिए कि दयापूर्वक उसे अपनी संगति प्रदान करे, बशर्ते कि ऐसी संगति का अभिप्राय कृष्ण-भकि्त में प्रगति हो। ऐसी संगति से भौतिकतावादी व्यक्ति भी क्रमश: शुद्ध कृष्ण-भक्त बन सकता है। यदि ऐसा प्रगत भक्त उस भौतिकतावादी व्यक्ति को कृष्ण-भक्ति में नहीं लगा पाता, तो ऐसी संगति वॢजत है। *गरुड़ पुराण* में कहा गया है कि— *विशेषत: स्वोत्तमेषु विना संगं न मुच्यते।* *स्वनीचेषु तु देवेषु विना संगं न पूर्यते॥* ''भगवद्भक्त की संगति के बिना मोक्ष नहीं मिल सकता। और जब तक किसी निश्न पद वाले पर दया नहीं दिखलाई जाती, तब तक मनुष्य का जीवन सतही रहेगा।ÓÓ कृष्णभावनामृत आन्दोलन में हमारा यह व्यावहारिक अनुभव है कि जो लोग कृष्ण के संदेश का प्रचार करके अपनी दया को विस्तार दे रहे हैं, वे तेजी से आध्यात्मिक प्रगति कर रहे हैं और उनका जीवन दिव्य आनन्द से पूरित होता जाता है। जो लोग कृष्णभावनामृत आन्दोलन के मिशनरी कार्यों में अरुचि होने से दया के गुण की उपेक्षा करते हैं, वे दिव्य आनन्द से पूरित नहीं होते, जिसका वर्णन *पूर्यते* शब्द से हुआ है। दिव्य आनन्द से पूरित न होने से ऐसे व्यक्ति अपने जीवन को इन्द्रिय-तृप्ति, मानसिक चिन्तन, षी-संग, अनेक संसारी उपन्यासों, समाचार-पत्रों, पत्रिकाओं इत्यादि के पठन द्वारा भौतिक आनन्द से पूरित करते हैं। श्री चैतन्य महाप्रभु ने कृष्णभावनामृत आन्दोलन के प्रचार कार्य को सतत वर्धमान आनन्द का सागर— *आनन्दाश्बुधिवर्धनम्* —कहा है। मिशनरी कार्य *दयाम्* अर्थात् पतितों पर दया के सिद्धान्त पर आधारित है। जो लोग प्रचार कार्य में लगे हैं, वे अन्य प्रचारकों की संगति से प्रोत्साहित होते हैं। यह सिद्धान्त *मैत्रीम्* अर्थात् समान व्यक्तियों में मित्रता कहलाता है। ऐसे प्रचार कार्य करने की शक्ति एवं कृष्ण का संदेश वितरित करने का उचित मार्गदर्शन, गुरु जैसे महापुरुषों के चरणकमलों की सेवा अर्थात् *प्रश्रयम्* सिद्धान्त से ही प्राप्त होते हैं। यदि गुरु के निर्देशन में तथा साथी प्रचारकों के संग रह कर कृष्णभावनामृत का निष्ठापूर्वक प्रचार किया जाय, तो भागवत के इस श्लोक की पूरी तरह पूॢत होती है और *सर्वतो मनसोऽसंगम्* —अर्थात् भगवान् की माया से पूर्ण विरक्ति प्राप्त की जा सकती है। चैतन्य महाप्रभु ने कहा है *लवमात्र साधुसंगे सर्वसिद्धि हय।* भगवद्भक्तों के प्रति लगाव होने से मनुष्य को जीवन की सिद्धि—भगवद्धाम वापस जाने—का लक्ष्य प्राप्त हो जायेगा। यदि कोई व्यक्ति पापपूर्ण जीवन में व्यस्त रह कर भगवान् के आदेश की उपेक्षा करता है, तो वह दयालु नहीं है। जो व्यक्ति भगवान् के भिन्नांश होने के अपने नित्य पद की उपेक्षा करता है और इसके विपरीत अपने को इस प्रकार की अस्थायी उपाधियों के रूप में भौतिक मोहों से जैसे कि ''मैं अमरीकी हूँ, मैं रूसी हूँ, मैं भारतीय हूँ, मैं काला हूँ, मैं गोरा हूँÓÓ—आवृत कर लेता है, वह आत्महन्ता है और उसे दयालु नहीं माना जा सकता। इसी तरह जो लोग मांस, मछली तथा अंडे खाकर पशु-हत्या का समर्थन करते हैं, वे दयालु नहीं माने जा सकते। कभी कभी यह तर्क पेश किया जाता है कि यदि कोई व्यक्ति किसी को हानि नहीं पहुँचाता तो वह पूर्णरूपेण धाॢमक है। किन्तु हम अज्ञान में रहने के कारण यह नहीं समझ पाते कि हमारे वर्तमान कार्यों का भविष्य में क्या फल होगा। प्रकृति के सूक्ष्म नियमों को जाने बिना केवल इस डींग मारने से कि अमुक व्यकि्त किसी को हानि नहीं पहुँचा रहा, कोई धाॢमक नहीं बन सकता। कोई भी व्यक्ति ईश्वर द्वारा बनाये गये उन नियमों की शरण ग्रहण करके धाॢमक बनता है, जो *भगवद्गीता* में साक्षात् भगवान् द्वारा कहे गये हैं। जब तक मनुष्य अपनी ही कल्पना की लहरों में बहता रहता है, जो उसे सागर की तरंगों की भाँति दूर ले जाती हैं, तब तक वह भगवद्भक्ति की विधि को नहीं समझ पाता। भगवान् की माया की विविध सृष्टियों के बारे में अपनी अनुभवजन्य मनोकल्पना से पूर्ण ज्ञान प्राप्त नहीं किया जा सकता। मनुष्य को भौतिकतावादी संगति का परित्याग करके, उन शुद्ध भगवद्भक्तों का साथ करना चाहिए, जो भगवान् को पूरी तरह प्रसन्न करने में चौबीसों घंटे लगे रहते हैं। मनुष्य को उन लोगों की संगति करनी चाहिए, जो भक्ति में उससे उच्च स्तर पर हों। किसी की प्रगति को उसकी इन्द्रिय-तृप्ति से विरक्ति द्वारा तथा अन्यों को कृष्णभावनामृत वितरित करने की क्षमता द्वारा मापा जा सकता है। इस सश्बन्ध में श्रील नरोत्तम दास ठाकुर ने कहा है *छाडिया वैष्णवसेवा,* *निस्तार पायेछे केबा* —वैष्णव की सेवा का परित्याग करने वाले को मोक्ष कैसे मिल सकता है? शुद्ध भक्तों के चरणकमलों की सेवा करके आध्यात्मिक ज्ञान प्राप्त किया जा सकता है। जिसे कृष्ण के शुद्ध भक्त के चरणकमलों की दया प्राप्त हो जाती है, उसके लिए भौतिक जगत के तथाकाथित सारे आनन्द, जिनका अन्त नाना प्रकार की विषय-वासनाओं तथा अपने को ईश्वर समझने की ²ष्टि पाने में होता है, व्यर्थ हो जाते हैं। इस समस्त भौतिक जगत की उपमा सागर के क्षुद्र बुलबुले से दी जाती है। यह भौतिक ब्रह्माण्ड भगवान् की आध्याति्मक शक्ति पर अर्थात् *ब्रह्मज्योति* पर उसी तरह टिका हुआ है, जिस तरह क्षुद्र बुलबुला असीम समुद्र की शक्ति पर टिका होता है। शुद्ध भक्त के चरणकमलों की सेवा करके मनुष्य नित्य आनन्द के सागर में प्रवेश कर सकता है और कृष्ण के नित्य दास के रूप में अपनी स्वाभाविक स्थिति का अनुभव कर सकता है। वैष्णवों की दया असीम होती है और जिसने इस दया का आस्वाद कर लिया है, वह तथाकथित भौतिक सुख या मानसिक चिन्तन की परवाह न करके कृष्ण के चरणों के पीछे पागल हुआ रहता है। वैष्णवों की दया तात्त्विक है और कृष्ण के ही तुल्य शक्तिमान है, जबकि निॢवशेष चिन्तन तथा समाज, मैत्री एवं प्रेम विषयक व्यर्थ के स्वप्न वे साधन हैं, जिनसे माया बद्धजीवों को ठगती रहती है और उन्हें निरन्तर उद्विग्न बनाये रखती है। 