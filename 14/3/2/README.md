**परस्य विष्णोरीशस्य मायिनामपि मोहिनीम् ।** **मायां वेदितुमिच्छामो भगवन्तो ब्रुवन्तु न: ॥ १॥** 

**शब्दार्थ** 

**श्री-राजा उवाच—** **राजा ने कहा** **; परस्य—** **परम** **; विष्णो:—** **विष्णु का** **; ईशस्य—** **भगवान्** **; मायिनाम्—** **महान् योगशक्ति से** **सश्पन्नों के लिए** **; अपि—** **भी** **; मोहिनीम्—** **मोहने वाली** **; मायाम्—** **माया को** **; वेदितुम्—** **जानना** **; इच्छाम:—** **हम चाहते हैं** **;** **भगवन्त:—** **हे प्रभुओ** **; ब्रुवन्तु—** **कहें** **; न:—** **हमसे।** **.** 

**राजा निमि ने कहा : अब हम भगवान् विष्णु की उस माया के विषय में जानना चाहते हैं,** **जो बड़े बड़े योगियों को भी मोह लेती है। हे प्रभुओ, कृपा करके हमें इस विषय में बतलायें।** **तात्पर्य :** श्रील श्रीधर स्वामी के अनुसार इस अध्याय में ऋषभदेव के विभिन्न साधु सदृश पुत्र माया, माया को तरने के साधनों, भगवान् के गुणों तथा मनुष्यों के लिए नियत कर्तव्यों का वर्णन करेंगे। पिछले अध्याय के ४८ वें श्लोक में कहा गया था— *विष्णोर्मायामिदम् पश्यन्* —कृष्ण-भक्त को चाहिए कि समग्र ब्रह्माण्ड को भगवान् की माया के रूप में देखे। इसलिए राजा निमि साधु योगेन्द्रों से इस विषय में अधिक विस्तार से बतलाने की प्रार्थना कर रहे हैं। श्रील भक्तिसिद्धान्त सरस्वती ठाकुर के अनुसार ब्रह्मा इत्यादि देवतागण तथा पृथ्वी के मनुष्य भौतिक इन्द्रिय-तृप्ति के लिए अपनी विशेष इच्छा के द्वारा चालित होते हैं। इस तरह वे अपनी इन्द्रियों को भौतिक ज्ञान की खोज करने में लगाते हैं। देवताओं की सूक्ष्म दैवी इन्द्रियाँ तथा मनुष्यों की स्थूल इन्द्रियाँ भौतिक इन्द्रिय-विषयों का मापतोल करने में लगी रहती हैं। राजा निमि नौ योगेन्द्रों में से अब श्री अन्तरीक्ष से उस माया के वास्तविक स्वभाव के विषय में पूरी तरह जानना चाहते हैं, जो बद्धजीव को कृष्णभावनामृत से विमुख कराकर, मोहने वाली भौतिक वस्तुओं के सामने घुटने टेकने के लिए बाध्य करती है। 