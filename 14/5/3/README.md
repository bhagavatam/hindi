**मुखबाहूरुपादेवय: पुरुषस्याश्रमै: सह ।** **चत्वारो जज्ञिरे वर्णा गुणैॢवप्रादय: पृथक् ॥ २॥** 

**शब्दार्थ** 

**श्री-चमस: उवाच—** **श्री चमस ने कहा** **; मुख—** **मुख** **; बाहु—** **भुजाएँ** **; ऊरु—** **जाँघें** **; पादेवय:—** **पाँवों से** **; पुरुषस्य—** **परमेश्वर के** **;** **आश्रमै:—** **चारों आश्रम** **; सह—** **सहित** **; चत्वार:—** **चार** **; जज्ञिरे—** **उत्पन्न हुए थे** **; वर्णा:—** **जातियाँ** **; गुणै:—** **गुणों से** **; विप्र-** **आदय:—** **ब्राह्मण इत्यादि** **; पृथक्—** **विविध।** **.** 

**श्री चमस ने कहा : ब्राह्मण से शुरु होने वाले चारों वर्ण प्रकृति के गुणों के विभिन्न संयोगों** **से भगवान् के विराट रूप के मुख, बाहु, जाँघ तथा पाँव से उत्पन्न हुए। इसी तरह चार** **आध्यात्मिक आश्रम भी उत्पन्न हुए।** **तात्पर्य :** जो लोग भगवद्भक्ति की ओर स्वत: आकृष्ट नहीं होते, वे चार वर्णों तथा चार आश्रमों वाली वर्णाश्रम प्रणाली का पालन करके धीरे धीरे शुद्ध बन सकते हैं। श्रील श्रीधर स्वामी के अनुसार ब्राह्मण सतोगुण से, क्षत्रिय सतो तथा रजोगुण के मिश्रण से, वैश्य रजो तथा तमोगुण के मिश्रण से और शूद्र तमोगुण से उत्पन्न होते हैं। जिस प्रकार चारों वर्ण भगवान् के विराट रूप के मुख, बाहु, जाँघ तथा पाँव से उत्पन्न हैं, उसी तरह ब्रह्मचारी भगवान् के हृदय से, गृहस्थ आश्रम उनके कटि से, वानप्रस्थ आश्रम उनके वक्षस्थल से और संन्यास आश्रम उनके सिर से उत्पन्न हैं। ऐसा ही श्लोक *ऋक्-संहिता* (८.४.१९) में, *शुक्ल-यजुर्वेद* (३४.११) में तथा *अथर्ववेद*  (१९.६६) में पाया जाता है— *ब्राह्मणोऽस्य मुखमासीद् बाहु राजन्य: कृत:।* *ऊरु तदस्य यद् वैश्य: पद्वयां शूद्रोऽजायता॥* ''ब्राह्मण उनके मुख से, राजा उनके भुजाओं से, वैश्य उनकी जाँघों से और शूद्र उनके पैरों से उत्पन्न हुए।ÓÓ यह विदित है कि भगवद्भकि्त का वर्णन नौ-योगेन्द्रों में से दो—द्रुमिल तथा आविर्होत्र ने पहले ही किया है। चमस मुनि अब *वर्णाश्रम-धर्म* का वर्णन कर रहे हैं, क्योंकि यह प्रणाली उन लोगों को क्रमश: शुद्ध करने और उन्हें भगवत्प्रेम की वैधानिक स्थिति में वापस लाने के लिए है, जो भगवान् से शत्रुभाव रखते हैं। इसी प्रकार विराट रूप काल्पनिक रूप है, जो निपट भौतिकतावादियों को भगवान् की स्थिति को क्रमिक रूप से समझाने के लिए है। चूँकि मूर्ख भौतिकतावादी पदार्थ के परे कुछ भी नहीं समझ पाता, इसलिए उसे सश्पूर्ण ब्रह्माण्ड को भगवान् के साकार रूप में देखने के लिए प्रोत्साहित किया जाता है। भगवान् की आध्यात्मिक शकि्त की किसी धारणा के बिना निराकार की निॢवशेष धारणा क्षणिक भौतिक-विविधता का केवल निषेध है। निॢवशेष ²ष्टिकोण भौतिक चिन्तन का दूसरा रूप है। भगवान् *ह्लादिनी, सन्धिनी* तथा *संवित्* शक्तियों के मुलय शीर्षकों के अन्तर्गत दिव्य शक्तियों से पूर्ण हैं। इस श्लोक से यह समझना होगा कि भगवान् के विराट रूप से उत्पन्न *वर्णाश्रम-धर्म* प्रणाली भगवान् द्वारा प्रदत्त ऐसा कार्यक्रम है, जो बद्धजीवों को नितान्त सामाजिक तथा धाॢमक प्रणाली में लगाकर, उन्हें क्रमश: भगवद्धाम की ओर ले जाने वाला है।  