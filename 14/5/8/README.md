**रजसा घोरसङ्कल्पा: कामुका अहिमन्यव: ।** **दाश्भिका मानिन: पापा विहसन्त्यच्युतप्रियान् ॥ ७॥** 

**शब्दार्थ** 

**रजसा—** **रजोगुण की प्रधानता से** **; घोर-सङ्कल्पा:—** **उग्र इच्छाओं वाले** **; कामुका:—** **विषयी** **; अहि-मन्यव:—** **सर्प जैसा क्रोध** **करने वाले** **; दाश्भिका:—** **बनावटी** **; मानिन:—** **अत्यधिक गर्वीले** **; पापा:—** **पापी** **; विहसन्ति—** **हँसी उड़ाते हैं** **; अच्युत-प्रियान्—** **अच्युत भगवान् के प्रियजनों का।** **.** 

**रजोगुण के प्रभाव के कारण वेदों के भौतिकतावादी अनुयायी उग्र इच्छाओं के वशीभूत** **होकर अत्यधिक कामुक बन जाते हैं। उनका क्रोध सर्प जैसा होता है। वे चालबाज, अत्यधिक** **गर्वीले तथा आचरण में पापपूर्ण होने से भगवान् अच्युत के भक्तों की हँसी उड़ाते हैं।** **तात्पर्य :** *घोर-सङ्कल्पा:* द्योतक है उग्र इच्छाओं का जैसे कि यह सोचना कि अमुक व्यकि्त मेरा शत्रु है, इसलिए वह मर जाय। रजोगुण के कारण काम की तरंगें बद्धजीव को वशीभूत कर लेती हैं, जिससे वह साँप जैसा क्रुद्ध हो उठता है। ऐसा व्यक्ति गर्व तथा अहंकार से पूरित होने के कारण भगवद्भक्तों द्वारा कृष्णभावनामृत को वितरित करने के विनीत प्रयासों की बड़ाई नहीं कर पाता। वह यही सोचता है, ''ये भिखमंगे अपना पेट भरने के लिए भगवान् विष्णु की पूजा करते हैं, किन्तु ये सुखी कभी नहीं हो सकते।ÓÓ ऐसे भौतिकतावादी धूर्त उन भगवद्भक्तों के दिव्य पद को कभी नहीं समझ पायेंगे, जो स्वयं भगवान् द्वारा रक्षित एवं प्रोत्साहित होते हैं।  