**देवॢषभूताप्तनृणां पितृृणां** **न किङ्करो नायमृणी च राजन् ।** **सर्वात्मना य: शरणं शरण्यं** **गतो मुकुन्दं परिहृत्य कर्तम् ॥ ४१॥** 

**शब्दार्थ** 

**देव—** **देवताओं के** **; ऋषि—** **ऋषियों के** **; भूत—** **सामान्य जीवों के** **; आप्त—** **मित्रों तथा सश्बन्धियों के** **; नृणाम्—** **सामान्य लोगों** **के** **; पितृृणाम्—** **पूर्वजों के** **; न—** **नहीं** **; किङ्कर:—** **सेवक** **; न—** **न तो** **; अयम्—** **यह** **; ऋणी—** **कर्जदार** **; च—** **भी** **; राजन्—** **हे राजा** **;** **सर्व-आत्मना—** **अपने पूरे मन से** **; य:—** **जो व्यक्ति** **; शरणम्—** **शरण** **; शरण्यम्—** **सबों को शरण देने वाला, भगवान्** **; गत:—** **पास आया हुआ** **; मुकुन्दम्—** **मुकुन्द को** **; परिहृत्य—** **त्याग कर** **; कर्तम्—** **कर्तव्य।** **.** 

**हे राजन्, जिस व्यक्ति ने सारे भौतिक कार्यों को त्याग कर उन मुकुन्द के चरणकमलों में** **पूरी तरह शरण ले रखी है, जो सबों को आश्रय देते हंै, ऐसा व्यक्ति देवताओं, ऋषियों, सामान्य** **जीवों, सश्बन्धियों, मित्रों, मनुष्यों या दिवंगत हो चुके पितरों का ऋणी नहीं रहता। चूँकि इन** **सभी श्रेणियों के जीव भगवान् के ही भिन्नांश हैं, अत: जिसने भगवान् की सेवा में अपने को** **समॢपत कर दिया है, उसे ऐसे व्यक्तियों की अलग से सेवा करने की आवश्यकता नहीं रह** **जाती।** **तात्पर्य :** जिस व्यक्ति ने भगवान् की भक्ति में अपने को पूरी तरह से समॢपत नहीं किया है, उसे निस्सन्देह अनेक भौतिक कार्य करने पड़ते हैं। प्रत्येक बद्धजीव को उन देवताओं से असंलय लाभ प्राप्त होते रहते हैं, जो धूप तथा चाँदनी, वर्षा, वायु, भोजन तथा उसका शरीर तक प्रदान करने वाले हैं। *भगवद्गीता* में कहा गया है *स्तेन एव स:* —जो व्यक्ति देवताओं को बलि नहीं चढ़ाता वह *स्तेन* अर्थात् चोर है। इसी प्रकार अन्य जीव, यथा गौवें हमें असंलय सुस्वादु तथा पौष्टिक भोजन सामग्री प्रदान करती हैं। प्रात:काल जब हम जागते हैं; पक्षियों के मधुर संगीत से हमारा मन ताजा हो उठता है और गर्म दिन में जंगल के वृक्षों की शीतल छाया तथा मंद वायु का हम आनन्द उठाते हैं। हम असंलय जीवों की सेवा स्वीकार करते हैं और उन्हें प्रतिदान करने के लिए हम बाध्य हैं। *आप्त* का अर्थ है अपने परिवार के सदस्य, जिनके प्रति मनुष्य को सामान्य नैतिकता के अनुसार ऋणी होना पड़ता है तथा *नृणाम्* का अर्थ है मानव समाज। जब तक कोई व्यक्ति भगवान् का भक्त नहीं बन जाता, तब तक वह अपने समाज की ही उपज होता है। हम जिस समाज में रहते हैं, उसी से संसारी शिक्षा, संस्कृति, परश्परा तथा सुरक्षा प्राप्त करते हैं। वस्तुत: समाज के प्रति हमारा ऋण न केवल वर्तमान व्यवस्था के प्रति है, अपितु उन अपने सारे पूर्वजों तथा बाप-दादों के प्रति भी हम ऋणी हैं, जिन्होंने सावधानी से नैतिक तथा सामाजिक रीति-रिवाजों को बनाये रखा, जिससे उनके वंशज हम शान्तिमय जीवन बिता सकें। इसलिए *पितृणाम्* शब्द अपनी पूर्ववर्ती पीढिय़ों के प्रति हमार ऊपर ऋण का सूचक है। वस्तुत: कभी कभी भौतिकतावादी लोग कृष्णभावनामृत समाज के सदस्यों की आलोचना यह कह कर करते हैं कि वे उपर्युक्त ऋणों को न निभाकर कृष्ण पर अधिक ध्यान देते हैं। इसके उत्तर में *भागवत* का (४.३१.१४) कथन है— *यथा तरोर्मूलनिषेचनेन तृप्यनि्त तत्स्कन्धभुजोपशाखा:।* यदि वृक्ष की जड़ों को सींचा जाय, तो सभी शाखाएँ, पत्तियाँ स्वयमेव ही *पोषित* होती रहती हैं। उन्हें अलग से सींचने की कोई आवश्यकता नहीं है, न ही इसका प्रभाव पड़ेगा। जल को जड़ों में ही डालना होगा। इसी तरह *प्राणोपहाराच्च यथेन्द्रियाणाम्* —भोजन को आमाशय में जाना चाहिए, जहाँ से वह शरीर के सभी अंगों में स्वत: वितरित होता है। सभी अंगों पर भोजन मल कर सारे शरीर को पोषित करना मूर्खता होगी। इसी प्रकार भगवान् कृष्ण सारे जगत के उद्गम हैं। हर वस्तु उनसे उद्भूत होती है, उन्हीं के द्वारा पालित होती है और अन्त में उन्हीं में विलीन हो जाएगी। भगवान् कृष्ण सारे जीवों के परम हितैषी, मित्र, रक्षक तथा शुभचिन्तक हैं। यदि वे प्रसन्न हो जाते हैं, तो सारा संसार अपने आप प्रसन्न हो उठता है, जिस तरह आमाशय में भोजन पहुँचने पर शरीर के सारे अंग बलवान् एवं पुष्ट हो जाते हैं। यहाँ उस व्यक्ति का उदाहरण दिया जा सकता है, जो किसी बड़े राजा का निजी सचिव होने पर क्षुद्र राजाओं के प्रति किसी तरह ऋणी नहीं होता। सामान्य व्यकि्त के लिए इस भौतिक जगत में अनेक दयित्व हैं। किन्तु *भगवद्गीता* के अनुसार *मयैव विहितान् हि तान्* —वास्तव में परमेश्वर ही सारे वर देता है। उदाहरणार्थ, मनुष्य को अपना शरीर अपने माता-पिता की कृपा से मिलता है। किन्तु कभी कभी किसी विशेष समय पर पुरुष या षी नपुंसक या बाँझ हो सकते हैं। कभी कभी विकृत शिशु जन्म लेता है और कभी शिशु मृत पैदा होता है। कभी कभी संभोग करने पर भी संतति उत्पन्न ही नहीं होती। अतएव यद्यपि सारे ही माता-पिता सुन्दर तथा योग्य शिशु चाहते हैं, किन्तु प्राय: ऐसा नहीं हो पाता। अत: यह समझा जा सकता है कि अन्ततोगत्वा यह परमेश्वर की कृपा पर निर्भर करता है कि पुरुष तथा षी संभोग द्वारा शिशु उत्पन्न कर पाते हैं। भगवान् की कृपा होने पर ही मनुष्य का वीर्य और षी का रज उर्वर बनते हैं। इसी तरह भगवान् की ही दया से स्वस्थ शिशु उत्पन्न होता है और शारीरिक स्वस्थता प्राप्त करके अपना जीवन-निर्वाह करता है। यदि मानव-विकास की किसी भी अवस्था में भगवान् की कृपा न रहे, तो आकस्मिक मृत्यु या अपंगता हो सकती है। देवता भी स्वतंत्र नहीं हैं। *परिहृत्य कर्तम्* अर्थात् ''अन्य कर्तव्यों को त्याग करÓÓ सूचित करता है कि ऐसी कोई भी धारणा त्यागनी होगी कि देवतागण कृष्ण से विलग हैं। वैदिक वाङ्मय में स्पष्ट कहा गया है कि देवतागण भगवान् के विराट शरीर के विभिन्न अंग हैं। यही नहीं, *भगवद्गीता* में कहा गया है कि भगवान् हर एक के हृदय में स्थित हैं और वे ही बुद्धि तथा स्मृति प्रदान करने वाले हैं। इस तरह हमारे पूर्वज, जिन्होंने सावधानी के साथ सांस्कृतिक परश्पराओं को सुरक्षित रखा है, परमेश्वर द्वारा प्रदत्त बुद्धि से कार्य करते रहे हैं। वे अपनी स्वतंत्र बुद्धि से कार्य नहीं कर रहे थे। कोई भी व्यक्ति मस्तिष्क के बिना बुद्धिमान नहीं हो सकता और यह तो कृष्ण की कृपा है कि हमें मनुष्य का मस्तिष्क मिला है। इसलिए यदि हम सावधानी के साथ विभिन्न श्रेणी के जीवों के प्रति अपने ऋणों का विश्लेषण करें, तो हम पायेंगे कि अन्तत: भगवान् की दया से ही हमें जीवन में कोई वर प्राप्त होता है। इस तरह यद्यपि सामान्य व्यक्ति को उन लोगों को प्रसन्न करने के लिए, जिन्होंने उसे लाभ पहुँचाया है, विभिन्न प्रकार के त्यागों तथा दान-कार्यों द्वारा अपने ऋण चुकाने होते हैं, किन्तु जो व्यकि्त सीधे भगवान् कृष्ण की सेवा करता है, वह ऐसे सारे ऋणों को तुरन्त चुकता कर देता है, क्योंकि सारे वर उसे परिवार, पूर्वजों, देवताओं इत्यादि के माध्यम से भगवान् से ही मिले होते हैं। यहाँ पर एक उदाहरण दिया जा सकता है, जिसमें कभी कभी राज्य सरकार को केन्द्रीय सरकार द्वारा दिये गये लाभांश को वितरित करना होता है। इस तरह जो व्यक्ति केन्द्रीय सरकार के मुलय प्रशासक का निजी सचिव या मंत्री बन जाता है, उसे राज्य सरकार के कम महत्त्वपूर्ण प्रतिनिधियों का ऋणी नहीं बनना होता। इसीलिए *श्रीमद्भागवत* (११.२०.९) में कहा गया है— *तावत् कर्माणि कुर्वीत न निॢवद्येत यावता।* *मत्कथाश्रवणादौ वा श्रद्धा यावन्न जायते॥* ''जब तक मनुष्य भगवान् के श्रवण तथा कीर्तन द्वारा भक्ति के प्रति रुचि उत्पन्न नहीं कर लेता और सकाम कर्म से तृप्त नहीं हो जाता, तब तक उसे वैदिक आदेशों के अनुसार कर्म करना पड़ता है।ÓÓ निष्कर्ष यह निकला कि जिसने भगवान् की भकि्त में अपने को पूरी तरह समॢपत कर दिया है, वह उच्च कोटि का मनुष्य है। सामान्यतया लोग देवताओं, पारिवारिकजनों तथा समाज से वर प्राप्त करने के इच्छुक रहते हैं, क्योंकि ऐसे वर भौतिक इन्द्रिय-तृप्ति के पोषक होते हैं। अल्पज्ञ तो ऐसी भौतिक उन्नति को ही जीवन-लक्ष्य मान बैठते हैं, अतएव शुद्ध भगवद्भक्ति का उच्च पद उनकी समझ में नहीं आता। *भक्तियोग* भगवान् की इन्द्रियों को प्रसन्न करने के निमित्त है। ईष्र्यालु भौतिकतावादी लोग अनेक प्रकार के तर्क देकर इसका निषेध करते हैं कि भगवान् के दिव्य इनि्द्रयाँ भी हैं। किन्तु भक्तगण भगवान् के अचिन्त्य सौन्दर्य, बल, वैभव तथा रमणीयता के बारे में किसी प्रकार का सन्देह करके समय नष्ट नहीं करते, अपितु प्रेमाभक्ति द्वारा उनकी इन्द्रियों को प्रसन्न करते हैं और इस तरह भगवद्धाम वापस जाने का परम वर प्राप्त करते हैं। भक्तगण भगवद्धाम वापस जाते हैं, जहाँ का जीवन सच्चिदानन्द स्वरूप है। कोई देवता, पारिवारिकजन अथवा पूर्वज किसी को सच्चिदानन्द स्वरूप जीवन प्रदान नहीं कर सकता। किन्तु यदि कोई मूर्खतावश भगवान् के चरणकमलों की उपेक्षा करके नश्वर भौतिक शरीर को ही सबकुछ मान बैठता है, तो ऊपर कहे गये ऋणों से उऋण होने के लिए उसे महान् यज्ञ, तप तथा दान करने पड़ते हैं। अन्यथा वह भौतिक ²ष्टिकोण से भी पूर्णत: पापी तथा निन्दनीय बन जाता है।  