**विप्रो राजन्यवैश्यौ वा हरे: प्राप्ता: पदान्तिकम् ।** **श्रौतेन जन्मनाथापि मुह्यन्त्याश्नायवादिन: ॥ ५॥** 

**शब्दार्थ** 

**विप्र:—** **ब्राह्मण** **; राजन्य-वैश्यौ—** **राजसी वर्ग तथा वैश्य लोग** **; वा—** **अथवा** **; हरे:—** **हरि के** **; प्राप्ता:—** **निकट जाने की अनुमति** **दिये जाने पर** **; पद-अन्तिकम्—** **चरणकमलों के पास** **; श्रौतेन जन्मना—** **वैदिक दीक्षा का दि्वतीय जन्म प्राप्त कर चुकने पर** **;** **अथ—** **तत्पश्चात्** **; अपि—** **भी** **; मुह्यन्ति—** **मुग्ध हो जाते हैं** **; आश्नाय-वादिन:—** **अनेक दर्शनों को स्वीकार करते हुए।** **.** 

**दूसरी ओर ब्राह्मण, राजसी वर्ग के लोग तथा वैश्यजन वैदिक दीक्षा द्वारा दि्वतीय जन्म प्राप्त** **करके (द्विज) भगवान् हरि के चरणकमलों के निकट जाने की अनुमति दिये जाने पर भी** **मोहित हो सकते हैं और विविध भौतिकतावादी दर्शन ग्रहण कर सकते हैं।** **तात्पर्य :** कहा गया है कि अल्पज्ञान अत्यन्त घातक हो सकता है। जो लोग सामाजिक पद से झूठे ही गॢवत होकर भगवान् की पूजा पूरी करने में लापरवाही बरतने लगते हैं, उनकी इस श्लोक में निन्दा की गई है। *मुह्यन्ति आश्नायवादिन:* —वर्णाश्रम धर्म के अन्तर्गत ही उच्च पद की इन्द्रिय-तृप्ति के द्वारा आकृष्ट होकर ऐसे व्यक्ति परम सत्य की अपेक्षा भ्रामक भौतिक दर्शन की ओर अधिक आकृष्ट होते हैं। जैसाकि इस श्लोक में बताया गया है, ब्राह्मणों, क्षत्रियों तथा वैश्यों को वैदिक प्रणाली के अन्तर्गत गायत्री मंत्र की दीक्षा दी जाती है, और उन्हें द्विजन्मा अर्थात् अत्यधिक सुसंस्कृत माना जाता है। वैदिक साहित्य का अध्ययन करने, वैदिक मंत्रों का उच्चारण करने, कर्मकाण्ड सश्पन्न करने तथा गुरु एवं भगवान् की पूजा करने से ऐसे व्यक्ति क्रमश: भगवान् के चरणकमलों के निकट पहुँच पाते हैं। यदि ऐसे उच्च पद को प्राप्त कोई व्यक्ति अपने पद के प्रति गॢवत हो उठता है या वर्णाश्रम धर्म के अनुयायियों के लिए निस्सन्देह उपलब्ध स्वॢगक भोग के प्रति मुग्ध हो जाता है, तो ऐसा विमुग्ध व्यक्ति जन्म तथा मृत्यु के भौतिक मायावी पद को प्राप्त होता है। यहाँ तक कि उच्च पद प्राप्त देवतागण भी माया-लोभ के शिकार बनते हैं जैसाकि *श्रीमद्भागवत* के प्रथम श्लोक में वॢणत है— *मुह्यन्ति यत्* *सूरय:।*  निर्जीव पदार्थ का भोग करने की मायावी इच्छा की संपुष्टि करने के लिए ऐसे मूर्ख लोग भगवान् के पूजन की आवश्यकता का अवमूल्यन करते हुए ( *अवजानन्ति* ) और वेदों के कर्मकाण्ड भाग को जो नियमित अनुष्ठानों के बदले स्वॢगक इनि्द्रयतृप्ति प्रदान करता है समान महत्ता प्रदान करने का झूठा प्रयास करते हुए अपनी ही अवमानना करते हैं। *भगवद्गीता* (२.४२) में ऐसे झूठे उदारचेताओं का वर्णन हुआ है— *यामिमां पुष्पितां वाचं प्रवदन्त्यविपश्चित:।* *वेदवादरता: पार्थ नान्यदस्तीति वादिन:॥* ''अल्पज्ञानी मनुष्य वेदों के उन अलंकारमय शब्दों के प्रति अत्यधिक आसक्त रहते हैं, जो स्वर्ग की प्राप्ति, अच्छे भावी जन्म, शक्ति इत्यादि के लिए विविध सकाम कर्म करने की संस्तुति करते हैं। इन्द्रिय-तृप्ति तथा ऐश्वर्यमय-जीवन की अभिलाषा के कारण, वे ऐसा कहते हैं कि इससे बढ़कर और कुछ नहीं है।ÓÓ श्रील प्रभुपाद ने *भगवद्गीता* के इस श्लोक के तात्पर्य में यहाँ पर वॢणत अपराधी वर्ग के लोगों का स्पष्ट चित्रण किया है। ''सामान्यत: सब लोग अत्याधिक बुद्धिमान नहीं होते और वे अज्ञान के कारण वेदों के कर्मकाण्ड भाग में बताये गये सकाम कर्मों के प्रति अत्यधिक आसक्त रहते हैं। वे स्वर्ग में जीवन का आनन्द उठाने के लिए इन्द्रिय-तृप्ति कराने वाले प्रस्तावों से अधिक और कुछ नहीं चाहते, जहाँ मदिरा तथा तरुणियाँ उपलब्ध हैं और भौतिक ऐश्वर्य सर्वसामान्य है। वेदों में स्वर्गलोक पहुँचने के लिए अनेक यज्ञों की संस्तुति है, जिनमें *ज्योतिष्टोम* यज्ञ प्रमुख है। वास्तव में वेदों में कहा गया है कि जो स्वर्ग जाना चाहता है, उसे ये यज्ञ सश्पन्न करने चाहिए और अल्पज्ञानी पुरुष सोचते हैं कि वैदिक ज्ञान का सारा अभिप्राय यही है। ऐसे अनुभवहीन लोगों के लिए कृष्णभावना के ²ढ़ कर्म में स्थित हो पाना अत्यन्त कठिन है। जिस प्रकार मूर्ख लोग विषैले वृक्षों के फूलों के प्रति बिना यह जाने कि इस आकर्षण का क्या फल होगा आसक्त रहते हैं, उसी प्रकार अज्ञानी व्यकि्त ऐसे स्वॢगक ऐश्वर्य तथा तज्जनित इनि्द्रय-भोग के प्रति आकृष्ट रहते हैं। वेदों के कर्मकाण्ड भाग में कहा गया है, जो लोग चातुर्मास तप करते हैं, वे अमर तथा सदा सुखी रहने के लिए सोमरस पीने के अधिकारी बन जाते हैं। यहाँ तक कि इस पृथ्वी में भी कुछ लोग सोमरस के लिए अत्यन्त इच्छुक रहते हैं, जिससे वे बलवान बनें और इन्द्रिय-तृप्ति का सुख पाने में समर्थ हों। ऐसे लोगों को भव-बन्धन से मुक्ति में कोई श्रद्धा नहीं होती और वे वैदिक यज्ञों की तड़क- भड़क में विशेष आसक्त रहते हैं। वे सामान्यतया विषयी होते हैं और जीवन में स्वॢगक आनन्द के अतिरिक्त और कुछ नहीं चाहते। कहा जाता है कि स्वर्ग में नन्दनकानन नामक अनेक उद्यान हैं, जिनमें दैवी-सुन्दरी षियों का संग और प्रचुर मात्रा में सोमरस उपलब्ध रहता है। ऐसा शारीरिक सुख निस्सन्देह विषयी है। अत: ये लोग वे हैं, जो भौतिक जगत के स्वामी बन कर, केवल ऐसे भौतिक क्षणिक सुख के प्रति आसक्त हैं।ÓÓ इस श्लोक में महत्त्वपूर्ण बिन्दू यह है कि ऐसे मोहग्रस्त भौतिकतावादी जो वेदों के कर्मकांड भाग के प्रति आकृष्ट हैं ( *मुह्यन्त्याश्नायवादिन:* ) वे परम भोक्ता भगवान् के परम स्वामित्व की उपेक्षा करना चाहते हैं ( *भोक्तारं यज्ञतपसाम्* )। उसी के साथ वे वैदिक नियमों के महान् पालक का पद भी बनाए रखना चाहते हैं। ऐसे दोहरे विचार वाले व्यक्ति भौतिकतावादी दार्शनिकों की यथा जैमिनि की शरण ग्रहण करते हैं, जो ईश्वर के अस्तित्व को ठोस नियम के तौर पर नकारते हैं ( *ईश्वरासिद्धे:* ) और इसीलिए वे सकाम कर्मों को सर्वोच्च ज्ञेय सत्य के रूप में मानने की संस्तुति करते हैं। ऐसे तथाकथित वैदिक दार्शनिक सुसंस्कृत नास्तिकों जैसे ही हैं, इसलिए *अनीश्वरवादिन:* समझे जाते हैं। यद्यपि वर्णाश्रम प्रणाली के मूर्ख भौतिकतावादी अनुयायी अपना पद आर्यों या द्विजों के रूप में बनाये रखना चाहते हैं और उसी के साथ भगवान् की उपेक्षा करना चाहते हैं, किन्तु *भागवत* (११.५.३) में स्पष्ट कहा गया है *स्थानाद् भ्रष्टा: पतन्त्यध:* —ऐसे व्यक्ति अवश्य ही अपने पदों से गिर कर जीवन की निश्न अवस्थाओं को प्राप्त होते हैं। जैसाकि इस श्लोक के *मुह्यन्ति* शब्द से पुष्टिï होती है, वे अज्ञान के गर्त में जा गिरते हैं। ऐसे दिखावे वाले लोग कभी कभी अपने को *गुरु* रूप में भी प्रस्तुत करते हैं। किन्तु भक्तिसिद्धान्त सरस्वती ठाकुर ने इंगित किया है कि वे ज्ञान में भारी या *गुरु* न होकर *लघु* होते हैं। यह तो मनुष्य का अपने प्रति ( *स्वार्थगति* ) तथा भगवान् के प्रति परम कर्तव्य है कि *कर्म* तथा *ज्ञान* द्वारा विशेषित भौतिकतावादी कर्म त्याग दे और भगवान् के चरणकमलों की शरण में जाय। केवल अभागे व्यक्ति ही मानेंगे कि गोकुलानन्द भगवान् के चरणकमलों पर भावमय शरणागति की अपेक्षा कोई और भी उच्चतर आनन्द है।  