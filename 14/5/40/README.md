**स्वपादमूलश्भजत: प्रियस्य** **त्यक्तान्यभावस्य हरि: परेश: ।** **विकर्म यच्चोत्पतितं कथञ्चिद्** **धुनोति सर्वं हृदि सन्निविष्ट: ॥ ४२॥** 

**शब्दार्थ** 

**स्व-पाद-मूलम्—** **भक्तों के शरण, कृष्ण के चरणकमल** **; भजत:—** **पूजा में लगा हुआ** **; प्रियस्य—** **कृष्ण को अत्यन्त प्रिय** **;** **त्यक्त—** **त्यागा हुआ** **; अन्य—** **दूसरों के लिए** **; भावस्य—** **स्वभाव वाले का** **; हरि:—** **भगवान्** **; पर-ईश:—** **भगवान्** **; विकर्म—** **पापकर्म** **; यत्—** **जो भी** **; च—** **तथा** **; उत्पतितम्—** **घटित** **; कथञ्चित्—** **जैसे-तैसे** **; धुनोति—** **हटाता है** **; सर्वम्—** **समस्त** **; हृदि—** **हृदय** **में** **; सन्निविष्ट:—** **प्रविष्ट।** **.** 

**जिस मनुष्य ने अन्य सारे कार्यकलापों को त्याग कर भगवान् हरि के चरणकमलों की पूर्ण** **शरण ग्रहण कर ली है, वह भगवान् को अत्यन्त प्रिय है। निस्संदेह यदि ऐसा शरणागत जीव** **संयोगवश कोई पापकर्म कर भी बैठे है, तो प्रत्येक हृदय के भीतर स्थित भगवान्, तुरन्त ही ऐसे** **पाप के फल को समाप्त कर देते हैं।** **तात्पर्य :** पिछले श्लोक में यह स्पष्ट कहा गया है कि भगवान् के पूर्ण-शरणागत भक्त को सामान्य सांसारिक कर्म करने की आवश्यकता नहीं रह जाती है। अब इस श्लोक में यह प्रकट किया गया है कि भकि्त इतनी शुद्ध तथा शकि्तशाली होती है कि भगवद्भक्त को किसी अन्य प्रकार की शुद्धि नहीं करनी होती। जैसाकि *श्रीमद्भागवत* के छठे स्कंध में कहा गया है, शरणागत भक्त से सहसा पापकर्म हो जाने पर *प्रायश्चित्त* करने की आवश्यकता नहीं होती। चूँकि भकि्त स्वयं ही अत्यन्त शुद्धिकारी है, अतएव संयोगवश मार्ग से च्युत हुए भक्त को तुरन्त ही भगवान् के चरणकमलों की भक्ति पुन: चालू कर देनी चाहिए। इस तरह भगवान् उसको बचायेंगे, जैसाकि *भगवद्गीता* (९.३०) में कहा गया है— *अपि चेत् सुदुराचारो भजते माम् अनन्यभाक्।* *साधुरेव स मन्तव्य: सश्यग्व्यवसितो हि स:॥* प्रस्तुत श्लोक में *त्यक्तान्यभावस्य* शब्द अत्यन्त महत्त्वपूर्ण है। जैसाकि पिछले श्लोक में कहा गया है शुद्ध भक्त जानता रहता है कि ब्रह्मा तथा शिव समेत सारे जीव भगवान् के भिन्नांश हैं, अतएव उनका कोई पृथक् या स्वतंत्र अस्तित्व नहीं होता। यह अनुभव करते हुए कि प्रत्येक वस्तु एवं प्रत्येक जीव भगवान् का भिन्नांश है, भक्त ईश्वर के आदेश का अतिक्रमण करके पापकर्म करने के प्रति उन्मुख नहीं होता। किन्तु भौतिक प्रकृति के प्रबल प्रभाव के कारण निष्ठावान भक्त भी क्षण-भर के लिए मोहग्रस्त हो सकता है और शुद्ध भक्ति के मार्ग से विचलित हो सकता है। ऐसी अवस्था में भगवान् कृष्ण स्वयं ही हृदय के भीतर से कार्य करते हुए ऐसे पापकर्मों को दूर कर देते हैं। यहाँ तक कि यमराज भी ऐसे शरणागत भक्त को, जिसने संयोगवश कोई पापकर्म किया हो दण्ड नहीं दे सकता। जैसाकि यहाँ पर कहा गया है कृष्ण *परेश* हैं, अत: देवता जैसे गौण स्वामी भगवान् के निजी भक्तों को डरा-धमका नहीं सकते। अजामिल अपनी युवावस्था में भगवान् की सेवा में लगा रहने वाला पवित्र ब्राह्मण था। तत्पश्चात्, वेश्या की कुसंगति से वह संसार का अत्यन्त अधम व्यक्ति बन गया। उसके जीवन के अन्त समय मैं यमराज ने अपने दूतों को पापी अजामिल की आत्मा को घसीट लाने के लिए भेजा, किन्तु भगवान् ने तुरन्त ही अजामिल को बचाने तथा यमराज को यह दिखाने के लिए कि कोई भी गौण व्यक्ति भगवान् के निजी भक्तों को सता नहीं सकता, तुरन्त ही अपने निजी दूतों को भेजा। *भगवद्गीता*  में कहा गया है— *कौन्तेय प्रतिजानीहि न मे भक्त: प्रणश्यति* । यह तर्क किया जा सकता है कि *स्मृति-शाष* का तो कहना है— *श्रुतिस्मृती ममैवाज्ञे* —वैदिक शाष भगवान् के प्रत्यक्ष आदेश हैं। इसलिए यह प्रश्न पूछा जा सकता है कि भगवान् को यह कैसे सहन हो सकता है कि यदा-कदा उनके आदेशों की उपेक्षा उनके भक्त भी करें? इस आक्षेप का उत्तर देने के लिए ही इस श्लोक में *प्रियस्य* शब्द का प्रयोग हुआ है। भगवान् के भक्त भगवान् को अत्यन्त प्रिय होते हैं। यद्यपि प्यारा शिशु संयोगवश कोई निन्दनीय कार्य कर सकता है, किन्तु प्रेमी पिता उस शिशु के वास्तविक मनोभावों को ध्यान में रखते हुए, उसे क्षमा कर देता है। इस तरह भगवद्भक्त कभी अपने भावी कष्ट को दूर करने के लिए भगवान् से प्रार्थना नहीं करता, किन्तु भगवान् अपनी ओर से भक्त के आकस्मिक पतन के फल से उसे मुक्त कर देते हैं। अपने भक्त पर भगवान् की यह अहैतुकी कृपा उनका *परमैश्वर्यम्* है। श्रद्धावान् भक्त क्रमश: आकस्मिक पतन से भी मुक्त हो जाता है, क्योंकि भगवान् के चरणकमलों के स्मरण मात्र से उसका हृदय शुद्ध हो जाता है, भगवान् की वास्तविक भक्ति का तो कहना ही क्या? यद्यपि भगवान् के शरणागत भक्त कभी कभी भौतिक प्रवृति्तयों से प्रभावित प्रतीत होते हैं, किन्तु कृपालु ईश्वर उनकी सदैव रक्षा करते हंै और जीवन में उनकी कभी पराजय नहीं होती।  

**श्रीनारद उवाच** 