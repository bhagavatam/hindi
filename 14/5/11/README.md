**सर्वेषु शश्वत्तनुभृत्स्ववस्थितं** **यथा खमात्मानमभीष्टमीश्वरम् ।** **वेदोपगीतं च न शृण्वतेऽबुधा** **मनोरथानां प्रवदन्ति वार्तया ॥ १०॥** 

**शब्दार्थ** 

**सर्वेषु—** **समस्त** **; शश्वत्—** **नित्य** **; तनु-भृत्सु—** **देहधारी जीवों में** **; अवस्थितम्—** **स्थित** **; यथा—** **जिस तरह** **; खम्—** **आकाश** **;** **आत्मानम्—** **परमात्मा को** **; अभीष्टम्—** **अत्यन्त पूज्य** **; ईश्वरम्—** **परम नियन्ता को** **; वेद-उपगीतम्—** **वेदों द्वारा प्रशंसित** **; च—** **भी** **;** **न शृण्वते—** **नहीं सुनते हैं** **; अबुधा:—** **अज्ञानीजन** **; मन:-रथानाम्—** **मनमाने आनन्द के** **; प्रवदन्ति—** **परस्पर विवाद करते जाते हैं** **;** **वार्तया—** **कथाएँ।** **.** 

**प्रत्येक देहधारी जीव के हृदय के भीतर शाश्वत स्थित रहते हुए भी भगवान् उनसे पृथक् रहते** **हैं, जिस तरह कि सर्वव्यापक आकाश किसी भौतिक वस्तु में घुल-मिल नहीं जाता। इस प्रकार** **भगवान् परम पूज्य हैं तथा हर वस्तु के परम नियन्ता हैं। वेदों में उनकी विस्तार से महिमा गाई** **जाती है, किन्तु जो लोग बुद्धिविहीन हैं, वे उनके विषय में सुनना नहीं चाहते। वे अपना समय** **अपने उन मनोरथों की चर्चा करने में बिताते हैं, जो यौन-जीवन तथा मांसाहार जैसी स्थूल** **इन्द्रिय-तृप्ति से सश्बनि्धत होते हैं।** **तात्पर्य :** *भगवद्गीता* में भगवान् कृष्ण कहते हैं— *वेदैश्च सर्वैरहमेव वेद्य:।* समस्त वैदिक ज्ञान का लक्ष्य परम सत्य को जानना है। यद्यपि वेदों का यह उद्देश्य स्वयं वैदिक साहित्य में तथा स्वरूपसिद्ध आचार्यों द्वारा स्पष्ट प्रकट किया जाता है, किन्तु मूर्ख लोग इस सरल सत्य को ग्रहण नहीं कर पाते। वे अपने लंैगिक साथियों और अपने अनुभवों की चर्चा करके अवैध यौन के ज्ञान का अनुशीलन करना अधिक पसन्द करते हैं। वे मांसाहार के लिए अपने दोस्तों को अच्छे से अच्छा भोजनालय बताते हैं और बड़े शौक से उसकी संस्तुति करते हैं और नशीली दवाओं तथा सुराओं के पापपूर्ण अनुभवों को बताकर उनकी प्रशंसा करने में रुचि लेते हैं। ये भौतिकतावादी इन्द्रिय-लोलुप व्यक्ति एक-दूसरे से बड़े शौक से टेलीफोन पर बात करते हैं, सभा-सोसाइटियों में एकत्र होते हैं और आखेट करने, शराब पीने तथा जुआ खेलने के पर्यटनों में रुचि लेते हैं और इस तरह तमोगुणी जीवन बिताते हैं। उनके पास परम सत्य कृष्ण के विषय में चर्चा करने के लिए न तो समय रहता है, न ही रुचि होती है। दुर्भाग्यवश वे भगवान् की अनदेखी करते हैं, जिससे भगवान् उन्हें होश में लाने के लिए कठिन दण्ड देते हैं। प्रत्येक वस्तु भगवान् की है, अतएव प्रत्येक वस्तु भगवान् के भोग के निमित्त है। जब जीव अपने सारे कर्म भगवान् की प्रसन्नता के लिए करता है, तो उसे असीम सुख का अनुभव होता है। *येन सत्त्वं शुद्ध्येद्* *यस्माद् ब्रह्मसौलयं त्वनन्तम्।* भौतिक प्रपंच में वस्तुत: कोई सुख नहीं है और भगवान् मदान्ध बद्धजीव को होश में लाने के लिए कृपापूर्वक दण्ड देते हैं। दुर्भाग्यवश भौतिकतावादी लोग *भगवद्गीता* में दिये गये भगवान् के उपदेश की या भगवान् के प्रतिनिधियों द्वारा *श्रीमद्भागवत* जैसे सश्बन्धित साहित्य में से दिये जाने वाले प्रवचन की परवाह नहीं करते। उल्टे ऐसे विषयी लोग अपने को प्रकाण्ड वक्ता एवं विद्वान मानते हैं। हर भौतिकतावादी व्यक्ति अपने को सर्वाधिक बुद्धिमान मानता है, अतएव वास्तविक सत्य सुनने के लिए उसके पास समय नहीं रहता। फिर भी जैसाकि इस श्लोक में वर्णन हुआ है, भगवान् बद्धजीव के हृदय में धैर्यपूर्वक प्रतीक्षा करते हुए, उसी के भीतर बैठे हुए परमात्मा को पहचानने के लिए उसे प्रोत्साहित करते हैं। बद्धजीव द्वारा इस तरह भगवान् को पहचानना कल्याण तथा सुख की शुरुआत है।  