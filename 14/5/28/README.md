**द्वापरे भगवाञ्श्याम: पीतवासा निजायुध: ।** **श्रीवत्सादिभिरङ्कैश्च लक्षणैरुपलक्षित: ॥ २७॥** 

**शब्दार्थ** 

**द्वापरे—** **द्वापर युग में** **; भगवान्—** **भगवान्** **; श्याम:—** **साँवले रंग का** **; पीत-वासा:—** **पीत वष धारण किये हुए** **; निज-आयुध:—** **अपने विशिष्ट हथियारों सहित (चक्र, गदा, शंख तथा कमल-पुष्प से युक्त)** **; श्रीवत्स-आदिभि:—** **श्रीवत्स तथा अन्यों से** **;** **अङ्कै:—** **शरीर के चिह्न** **; च—** **तथा** **; लक्षणै:—** **आभूषणों द्वारा** **; उपलक्षित:—** **विशेषित।** **.** 

**द्वापर युग में भगवान् श्याम-वर्ण से युक्त और पीताश्बर धारण किये प्रकट होते हैं। इस** **अवतार में भगवान् के दिव्य शरीर में श्रीवत्स तथा अन्य विशेष आभूषण अंकित रहते हैं और वे** **अपने निजी आयुध प्रकट करते हैं।** **तात्पर्य :** द्वापर युग में भगवान् के दिव्य शरीर की उपमा गहरे नीले फूल से दी जा सकती है। भगवान् अपने निजी दिव्य हथियारों को यथा सुदर्शन चक्र को प्रदॢशत करते हैं और उनके शरीर के सारे अंग, विशेष रूप से हाथ-पाँव शुभ प्रतीकों से यथा कमल तथा पताका से अलंकृत रहते हैं। वे अपने वक्षस्थल के दाईं ओर कौस्तुभ मणि तथा शुभ श्रीवत्स (बालों के गुच्छे का बाईं से दाईं ओर मुड़े रहना) धारण करते हैं। वस्तुत: कौस्तुभ तथा श्रीवत्स जैसे शुभ प्रतीक एवं हथियार सभी *विष्णु* तत्त्व- अवतारों में उपस्थित रहते हैं। श्रील जीव गोस्वामी बतलाते हैं कि करभाजन द्वारा उल्लिखित भगवान् के ये सारे सार्वभौम लक्षण कृष्ण-अवतार के सूचक हैं। चूँकि कृष्ण समस्त अवतारों के स्रोत हैं, अतएव अन्य सारे अवतारों के समस्त प्रतीक उनके दिव्य शरीर में पाये जाते हैं।  