**ध्येयं सदा परिभवघ्नमभीष्टदोहं** **तीर्थास्पदं शिवविरिञ्चिनुतं शरण्यम् ।** **भृत्याॢतहं प्रणतपाल भवाब्धिपोतं** **वन्दे महापुरुष ते चरणारविन्दम् ॥ ३३॥** 

**शब्दार्थ** 

**ध्येयम्—** **ध्यान किये जाने के योग्य** **; सदा—** **सदैव** **; परिभव—** **भौतिक जगत के अपमान** **; घ्नम्—** **नष्ट करने वाला** **; अभीष्ट—** **आत्मा की असली इच्छा** **; दोहम्—** **ठीक से पुरस्कार करने वाले** **; तीर्थ—** **सारे पवित्र स्थानों तथा सन्त-महापुरुषों का** **;** **आस्पदम्—** **धाम** **; शिव-विरिञ्चि—** **शिव तथा ब्रह्मा जैसे महान् देवताओं द्वारा** **; नुतम्—** **झुके हुए** **; शरण्यम्—** **शरण ग्रहण करने** **के लिए सर्वाधिक योग्य** **; भृत्य—** **सेवकों के** **; आॢत-हम्—** **कष्ट को दूर करने वाले** **; प्रणत-पाल—** **उन सबके रक्षक, जो आपको** **प्रणाम करते हैं** **; भव-अब्धि—** **जन्म-मृत्यु के सागर का** **; पोतम्—** **उपयुक्त नाव (पार करने के लिए)** **; वन्दे—** **मैं वन्दना करता हूँ** **;** **महा-पुरुष—** **हे महाप्रभु** **; ते—** **तुश्हारे** **; चरण-अरविन्दम्—** **चरणकमलों की।** **.** 

**हे प्रभु, आप महापुरुष हैं और मैं आपके उन चरणकमलों की पूजा करता हूँ, जो शाश्वत** **ध्यान के एकमात्र लक्ष्य हैं। वे चरण भौतिक जीवन की चिन्ताओं को नष्ट करते हैं और आत्मा** **की सर्वोच्च इच्छा—शुद्ध भगवत्प्रेम की प्राप्ति—प्रदान करते हैं। हे प्रभु, आपके चरणकमल** **समस्त तीर्थस्थानों के तथा भक्ति-परश्परा के समस्त सन्त-महापुरुषों के आश्रय हैं और शिव** **तथा ब्रह्मा जैसे शक्तिशाली देवताओं द्वारा सश्मानित होते हैं। हे प्रभु, आप इतने दयालु हैं कि** **आप उन सबों की स्वेच्छा से रक्षा करते हैं, जो आदरपूर्वक आपको नमस्कार करते हैं। इस तरह** **आप अपने सेवकों के सारे कष्टों को दयापूर्वक दूर कर देते हैं। निष्कर्ष रूप में, हे प्रभु, आपके** **चरणकमल वास्तव में जन्म तथा मृत्यु के सागर को पार करने के लिए उपयुक्त नाव हैं, इसीलिए** **ब्रह्मा तथा शिव भी आपके चरणकमलों में आश्रय की तलाश करते रहते हैं।ÓÓ** **तात्पर्य :** इस श्लोक में कलियुग में भगवान् के अवतार का वर्णन हुआ है और उसकी पूजा की गई है। विगत तीन युगों—सत्य, त्रेता तथा द्वापर—में ईश्वर के अवतारों का वर्णन करने के बाद करभाजन मुनि ने उपयुक्त स्तुतियाँ प्रस्तुत कीं, जो प्रत्येक युगविशेष में भगवान् की महिमा का वर्णन करने के लिए सदुपयोग किया जाता है। *कृष्णवर्णं त्विषाकृष्णम्* श्लोक द्वारा कलियुग में भगवान् के अवतार का वर्णन करने के बाद इस तथा अगले श्लोक में चैतन्य महाप्रभु के रूप में कलियुग में भगवान् के प्राकट्य, *कृष्णवर्णं,* की महिमा का वर्णन है। चैतन्य महाप्रभु कलियुग में प्रकट होते हैं और हर एक को कृष्ण-नाम का कीर्तन करना सिखाते हैं। इस्कॉन आन्दोलन के सदस्य *कृष्णवर्णं* अर्थात् कृष्ण-नाम के कीर्तन में इतना लीन रहते हैं कि कभी कभी सामान्य लोग उन्हें ''कृष्णÓÓ कहते हैं। इस तरह जो भी व्यक्ति चैतन्य महाप्रभु के आन्दोलन के सश्पर्क में आता है, वह उनके पवित्र नाम के कीर्तन से तुरन्त कृष्ण की पूजा करने लगता है। *ध्येयं सदा* शब्द सूचित करते हैं कि कृष्ण के पवित्र नामों का कीर्तन करने के लिए इस युग में कोई कठोर नियम नहीं हैं। कलियुग में ध्यान की प्रामाणिक विधि भगवन्नाम का कीर्तन विशेष रूप से—हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे—महामंत्र का कीर्तन करना है। इस विधि को सदा एवं निरंतर सश्पन्न करना चाहिए। इसी प्रकार चैतन्य महाप्रभु ने कहा— *नाश्नाम् अकारि बहुधा निजसर्व-शक्तिस्तत्राॢपता नियमित: स्मरणे न काल:* —कलियुग में भगवान् ने अपनी सारी शक्तियाँ अपने नाम में लगा दी हैं और इन नामों का कीर्तन करने की कोई घिसी-पिटी विधि नहीं है। ऐसे नियमों का उल्लेख *काल-देश-नियम* का द्योतक है। सामान्यतया काल, ऋतु, स्थान, दशा इत्यादि को नियंत्रित करने वाले कठोर नियम होते हैं, जिनके अनुसार कोई विशेष वैदिक उत्सव सश्पन्न किया जा सकता है या कि किसी विशेष मंत्र का उच्चारण किया जा सकता है। इसलिए मनुष्य को सर्वत्र तथा सदैव, चौबीसों घण्टे, कृष्ण-नाम का कीर्तन करना चाहिए। इस प्रकार काल तथा स्थान के रूप में कोई प्रतिबन्ध नहीं है। चैतन्य महाप्रभु के कथन का यही अर्थ है। इस श्लोक में *परिभव-घ्नम्* शब्द महत्त्वपूर्ण है। कलियुग में मानव समाज ईष्र्या से दूषित रहता है। यहाँ तक कि एक ही परिवार के सदस्यों में भी अत्यधिक ईष्र्या व्याप्त रहती है, जिससे वे इस युग में निरन्तर झगड़ते रहते हैं। इसी प्रकार पड़ोसी एक-दूसरे से तथा एक-दूसरे की सश्पत्ति तथा पद से ईष्र्या रखते हैं और सश्पूर्ण राष्ट्र ईष्र्या से जल कर व्यर्थ ही युद्धरत होते हैं, जिसमें भीषण आधुनिक अषों द्वारा नरसंहार का खतरा बना रहता है। किन्तु पारिवारिक सदस्यों, अनजानों, तथाकथित कृतघ्न मित्रों, विरोधी राष्ट्रों, आॢथक स्पर्धा, सामाजिक अप्रतिष्ठा, कंैसर इत्यादि द्वारा उत्पन्न इन उत्पीडऩों से चैतन्य महाप्रभु के चरणकमलों की शरण ग्रहण करके बचा जा सकता है। भौतिक शरीर को तो नहीं बचाया जा सकता, किन्तु चैतन्य महाप्रभु की शरण में आने वाले व्यकि्त की कठोर हृदयग्रंथि खुल जाती है, जिसके कारण वह अपने को बाह्य शरीर या सूक्ष्म मन मान रहा होता है। एक बार इस झूठी पहचान के टूट जाने पर मनुष्य किसी भी प्रतिकूल भौतिक परिस्थिति में आनन्दपूर्वक रह सकता है। जो लोग इस नश्वर शरीर को शाश्वत बनाना चाहते हैं, वे अपना समय तो गँवाते ही हैं, साथ ही वे अपने जीवन को स्थायी बनाने वाली उस वास्तविक विधि की उपेक्षा करते हैं, जो कि साक्षात् कृष्णरूपी चैतन्य महाप्रभु के चरणकमलों की शरण ग्रहण करना है। इस श्लोक में *तीर्थास्पदम्* शब्द यह बताता है कि चैतन्य महाप्रभु के चरणकमल समस्त तीर्थस्थानों के आश्रय हैं। ज्यों ज्यों कृष्णभावनामृत आन्दोलन विश्व-भर में फैल रहा है, त्यों त्यों हम निर्धन तथा अविकसित देशों में प्राय: पाते हैं कि भारत में वृन्दावन तथा मायापुर जैसे अत्यन्त पवित्र स्थानों को देख पाने के लिए भ्रमण कर पाना अत्यन्त कठिन होता जा रहा है। विशेष रूप से दक्षिण अमरीका के बहुत-से भक्तों के लिए भारत में ऐसे स्थलों का भ्रमण करके अपने को शुद्ध करना काफी कठिन है। किन्तु चैतन्य महाप्रभु इतने दयालु हैं कि केवल उनकी पूजा करने से विश्व-भर के सारे वैष्णव महान् तीर्थों को अर्थात् चैतन्य महाप्रभु के चरणकमलों को देख पाने का लाभ प्राप्त करते हैं। इस तरह कृष्णभावनामृत आन्दोलन के अनुयायियों को उनकी बाहरी परिस्थिति के बावजूद किसी प्रकार की क्षति नहीं होती है। इस सश्बन्ध में श्रील विश्वनाथ चक्रवर्ती ठाकुर ने कहा है— *कलौ द्रव्यदेशक्रियादिजनितं* *दुर्वारमपावित्र्यमपि नाशंकनीयमिति भाव:।* इस युग में संसार पापमय जीवन से इतना दूषित हो चुका है कि कलियुग के सारे लक्षणों से मुक्त हो पाना अत्यन्त कठिन है। फिर भी चैतन्य महाप्रभु का प्रचार- कार्य करने वालों को कलियुग के यदा-कदा होने वाले आकस्मिक अनिवार्य लक्षणों से डरना नहीं चाहिए। चैतन्य महाप्रभु के अनुयायी अवैध यौन, नशा, मांसाहार तथा जुआ—इन चार निषेधात्मक विधानों का कठोरता से पालन करते हैं। वे सदैव हरे कृष्ण कीर्तन करना और भगवान् की सेवा में लगे रहना चाहते हैं। किन्तु ऐसा हो सकता है कि भक्त के जीवन में कलियुग का कोई लक्षण—यथा ईष्र्या, क्रोध, काम, लोभ क्षण-भर के लिए यदा-कदा प्रकट हो जाय। किन्तु यदि ऐसा भक्त सचमुच ही चैतन्य महाप्रभु के चरणकमलों में शरणागत होता है, तो उनकी कृपा से ऐसा अवांछित लक्षण या *अनर्थ*  तुरन्त लुप्त हो जायेगा। इसलिए भगवान् के निष्ठावान भक्त को अपना नियत कर्तव्य पूरा करने में हतोत्साहित नहीं होना चाहिए, बल्कि उसे आश्वस्त होना चाहिए कि चैतन्य महाप्रभु उसकी रक्षा करेंगे। इस श्लोक में *शिवविरिञ्चिनुतम्* शब्द भी आया है। इस ब्रह्माण्ड में शिव तथा ब्रह्मा निस्सन्देह दो अत्यन्त शक्तिशाली पुरुष हैं। फिर भी वे चैतन्य महाप्रभु के चरणकमलों की अविचल भाव से पूजा करते हैं। क्यों? *शरण्यम्।* ब्रह्मा तथा शिव भी भगवान् के चरणकमलों की शरण के बिना सुरक्षित नहीं हैं। *भृत्याॢतहं प्रणतपाल* शब्द यह इंगित करते हैं कि यदि बिना द्वैत के कोई व्यकि्त भगवान् के चरणों पर शीश झुकाता है ( *प्रणत* ), तो भगवान् ऐसे निष्ठावान व्यक्ति को समस्त सुरक्षा प्रदान करते हैं। इस श्लोक में इसका उल्लेख नहीं है कि मनुष्य को भगवान् का उच्च कोटि का भक्त होना चाहिए। प्रत्युत यह कहा गया है कि यदि कोई व्यकि्त भगवान् के चरणकमलों पर केवल शीश झुकाता है, तो उसे सारी सुरक्षा प्रदान की जाती है और यह उस पर भी लागू होता है, जो चैतन्य महाप्रभु के मिशन की सेवा करने का प्रयास करता है। यहाँ तक कि नवदीकि्षत को भी भगवत्कृपा से समस्त संरक्षण प्राप्त हो जायेगा। *भवाब्धि-पोतम्* के विषय में *श्रीमद्भागवत* में ब्रह्मा तथा अन्य देवताओं का निश्नलिखित कथन पाया जाता है *त्वत्पादपोतेन महत्कृतेन कुर्वन्ति गोवत्सपदं भवाब्धिम्* —अज्ञान सागर को पार करने के लिए आपके चरणकमल को नाव मान कर मनुष्य महाजनों के पदचिह्नों पर चलता है और उस सागर को उसी सरलता से पार कर सकता है, जिस तरह गो-खुर के ऊपर से लाँघा जाता है। श्रील रूप गोस्वामी के अनुसार चैतन्य महाप्रभु का अनुयायी *जीवन्मुक्त* होता है। इस प्रकार भक्त अपने भावी गन्तव्य के लिए परेशान नहीं रहता, क्योंकि वह आश्वस्त रहता है कि भगवान् उसे इस भवसागर से तुरन्त पार करा देंगे। *उपदेशामृत* में ऐसे विश्वास को *निश्चयात्* शब्द द्वारा द्योतित किया गया है, जिसका अर्थ भक्तियोग की शक्ति के विषय में ²ढ़ विश्वास है। श्रील विश्वनाथ चक्रवर्ती ठाकुर के अनुसार *शिवविरिञ्चिनुतम्* कथन से यह भी सूचित होता है कि चैतन्य महाप्रभु की पूजा शिव के अवतार अद्वैत आचार्य द्वारा और ब्रह्मा के अवतार हरिदास ठाकुर द्वारा की जाती है। इस श्लोक में चैतन्य महाप्रभु को *महापुरुष* के रूप में सश्बोधित किया गया है, जिसका अर्थ है *पुरुषोत्तम* अर्थात् भगवान्। इसी प्रकार *श्वेताश्वतर उपनिषद्* (३.१२) में महाप्रभु का निर्देश हुआ है— *महान् प्रभुर्वै पुरुष: सत्त्वष्यैश प्रवर्तक:* —महाप्रभु ईश्वर हैं, जो सश्पूर्ण जगत के प्रवर्तक हैं। इसी प्रकार इस श्लोक में श्री गौरकृष्ण को *महापुरुष* कह कर सश्बोधित किया गया है और इस श्लोक का पूर्ण मन्तव्य भगवान् के चरणकमलों पर नमस्कार अॢपत करना है। ऐसे चरणकमल ध्यान के वास्तविक नित्य लक्ष्य हैं, क्योंकि वे भौतिक जीवन के बन्धन को काट देते हैं और भक्तों की इच्छाएँ पूरी करते हैं। यद्यपि बद्धजीव माया के अधीन होकर कठिन श्रम करते हुए जीवन में कई क्षणिक लक्ष्यों का अनुसरण करते हैं, किन्तु इस तरह से वे वास्तविक आनन्द या ज्ञान प्राप्त नहीं कर सकते। ऐसा नित्य आनन्द तथा ज्ञान ही वास्तव में सश्पत्ति है। मनुष्य को चाहिए कि चैतन्य महाप्रभु को सामान्य व्यकि्त समझ कर और उनके चरणकमलों की उपेक्षा करके भगवान् की माया द्वारा प्रदत्त व्यर्थ की नश्वर शरण ग्रहण न करे। वे योगी जो भगवान् के चरणकमलों के अतिरिक्त अपने ध्यान का अन्य कोई लक्ष्य बनाते हैं अपने ही नित्य जीवन के मार्ग में रोड़े खड़े करते हैं। जब ध्याता, ध्यान तथा ध्येय ये सभी भगवान् के नित्य पद को प्राप्त होते हैं, तो समझिये असली शरण प्राप्त हो चुकी। सामान्यतया बद्धजीव *भोगत्याग* में लगे रहते हैं। कभी वे भौतिक प्रतिष्ठा तथा इन्द्रिय-तृप्ति के पीछे उन्मत्त होकर दौड़ते हैं, तो कभी वे हताश होकर इन वस्तुओं का परित्याग कर देना चाहते हैं। किन्तु भगवान् के चरणकमल इन्द्रिय-तृप्ति तथा परित्याग के फेर-बदल के इस चक्र से परे हैं और जीव के लिए वे शान्ति तथा सुख के चरम धाम हैं। श्रील भक्तिसिद्धान्त सरस्वती ठाकुर ने इस श्लोक पर निश्नलिखित अतिरिक्त टिप्पणियाँ दी हैं— ध्येयम्—लक्ष्य जिसका संकेत गायत्री मंत्र के धीमहि शब्द द्वारा हुआ है। तीर्थास्पदम्—श्री गौक्षेत्र तथा व्रजमण्डल इत्यादि तीर्थस्थलों का मूल आश्रय, अथवा श्रवण- परश्परा के ब्रह्म-सश्प्रदाय के महान् भक्तों, भगवान् के चरणकमल का मूल आश्रय। यह श्रवण-परश्परा श्रीमद् आनन्दतीर्थ (मध्वाचार्य) से प्रारश्भ होती है और रूपानुग महाभागवतों अर्थात् रूप गोस्वामी तथा चैतन्य महाप्रभु के महान् अनुयायियों द्वारा आगे बढ़ती है। *शिवविरिञ्चिनुतम्* —वह जिसकी पूजा शिव के अवतार श्रीमद् अद्वैताचार्य प्रभु तथा विरिञ्चि के अवतार श्रीमान् आचार्य हरिदास प्रभु द्वारा की जाती है। *भृत्याॢतहम्* —जिसने अपनी अहैतुकी कृपा से अपने ही दास, ब्राह्मण वासुदेव के कष्ट को दूर किया, जिसे *चैतन्य लीला* में कोढ़ हो गया था। *भवाब्धिपोतम्* —संसार सागर को पार करने का साधन; अथवा उन लोगों के आश्रय जो अपने को उस भौतिक संसार से मुक्त करते हैं, जो यह संसार मोक्ष या भौतिक भोग की लालसा के रूप में जीव को पीडि़त करता है। ऐसे व्यक्तियों में से, जिन्होंने भगवान् के चरणकमल रूपी इस नाव का लाभ उठाया, सार्वभौम भट्टाचार्य तथा प्रतापरुद्र महाराज हैं, जिन्हें क्रमश: *मुक्तिकाम* तथा *भुक्तिकाम* से बचाया गया था।  