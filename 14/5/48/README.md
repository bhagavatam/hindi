**भूभारासुरराजन्यहन्तवे गुप्तये सताम् ।** **अवतीर्णस्य निर्वृत्यै यशो लोके वितन्यते ॥ ५०॥** 

**शब्दार्थ** 

**भू-भार—** **पृथ्वी के भारस्वरूप** **; असुर—** **असुर** **; राजन्य—** **राज-परिवार के सदस्य** **; हन्तवे—** **मारने के उद्देश्य से** **; गुप्तये—** **रक्षा के** **लिए** **; सताम्—** **सन्त-भक्तों की** **; अवितीर्णस्य—** **अवतार लेने वाले के** **; निर्वृत्यै—** **तथा मुक्ति प्रदान करने के लिए भी** **; यश:—** **यश** **; लोके—** **संसार-भर में** **; वितन्यते—** **फैल गया है।** **.** 

**भगवान् पृथ्वी के भारस्वरूप आसुरी राजाओं का वध करने तथा सन्त-भक्तों की रक्षा करने** **के लिए अवतरित हुए हैं। किन्तु असुर तथा भक्त दोनों ही को भगवत्कृपा से मुकि्त प्रदान की** **जाती है। इस तरह उनका दिव्य यश ब्रह्माण्ड-भर में फैल गया है।** **तात्पर्य :** यह सन्देह उठ सकता है कि भगवान् इस जगत में किस तरह अवतरित होते हैं। चूँकि वे करोड़ों ब्रह्माण्डों के सर्वशक्तिमान स्रष्टा हैं, तो फिर भक्तगण पूतना जैसी चुड़ैल का स्तन-पान करके उसके वध किये जाने जैसे कार्यकलापों को भगवान् का अद्भुत कार्य क्यों मानते हैं? यद्यपि ऐसे कार्य सामान्य मनुष्यों की परिधि के परे हैं, तो सर्वशक्तिमान भगवान् द्वारा सश्पन्न होने पर इन्हें अद्भुत क्यों माना जाता है? इसका उत्तर इस श्लोक में *निर्वृत्यै* शब्द द्वारा दिया गया है। भगवान् ने असुरों को इसलिए नहीं मारा, क्योंकि वे उनसे द्वेष रखते थे, अपितु उन्हें मोक्ष प्रदान करने के लिए ऐसा किया। इस तरह अपनी अचिन्त्य लीलाओं द्वारा भक्त तथा असुर दोनों ही को मोक्ष प्रदान करने की भगवान् की अहैतुकी कृपा भगवान् को मनुष्य या देवता से स्पष्टत: विभेदित करती है। कहा गया है— *मुक्तिप्रदाता* *सर्वेषां विष्णुरेव न संशय:* —एकमात्र विष्णु ही जन्म-मृत्यु से परे मोक्ष के दाता हैं। श्रील विश्वनाथ चक्रवर्ती ठाकुर ने संकेत किया है कि सामान्य रूप से असुरों को ब्रह्मज्योति में निॢवशेष मुकि्त प्रदान की जाती है, जबकि भक्तों को वैकुण्ठ में भगवत् प्रेम का श्रेष्ठ वर दिया जाता है। इस तरह भगवान् सभी श्रेणी के जीवों पर अपनी अहैतुकी कृपा प्रदॢशत करते हैं, जिससे ब्रह्माण्ड-भर में उनका यश फैलता है। चूँकि कृष्ण दिव्य हैं अतएव उनका यश उनके साकार अवतार से भिन्न नहीं है, अत: ज्यों ज्यों भगवान् के यश का विस्तार होता है, त्यों त्यों सारा ब्रह्माण्ड क्रमश: मुक्त होता जाता है। भगवान् के ये कुछ अद्वितीय लक्षण हैं।  

**श्रीशुक उवाच** 