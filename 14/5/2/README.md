**भगवन्तं हङ्क्षर प्रायो न भजन्त्यात्मवित्तमा: ।** **तेषामशान्तकामानां क निष्ठाविजितात्मनाम् ॥ १॥** 

**शब्दार्थ** 

**श्री-राजा उवाच—** **राजा निमि ने पूछा** **; भगवन्तम्—** **भगवान्** **; हरिम्—** **हरि को** **; प्राय:—** **अधिकांशतया** **; न—** **नहीं** **; भजन्ति—** **पूजते हैं** **; आत्म-वित्तमा:—** **आत्मा के विज्ञान के विषय में आप सभी पूर्ण हैं** **; तेषाम्—** **उनके** **; अशान्त—** **अतृप्त** **; कामानाम्—** **भौतिक इच्छाओं के** **; का—** **क्या** **; निष्ठा—** **गन्तव्य** **; अविजित—** **वश में न कर सकने वाले** **; आत्मनाम्—** **अपनी।** **.** 

**राजा निमि ने आगे पूछा : हे योगेन्द्रो, आप सभी लोग आत्म-विज्ञान में परम दक्ष हैं, अतएव** **मुझे उन लोगों का गन्तव्य बतलाइये, जो प्राय: भगवान् हरि की पूजा नहीं करते, जो अपनी** **भौतिक इच्छाओं की प्यास नहीं बुझा पाते तथा जो अपनी इन्द्रियों को वश में नहीं कर पाते।** **तात्पर्य :** ग्यारहवें स्कन्ध के इस पाँचवें अध्याय में चमस ऋषि उन लोगों के अशुभ मार्ग का वर्णन करते हैं, जो भगवान् विष्णु की भक्ति के प्रतिकूल रहते हैं और करभाजन ऋषि भगवान् के उन अवतारों का वर्णन करते हैं, जो विभिन्न युगों की प्रामाणिक धर्म-विधि को ( *युग-धर्मावतार* ) प्रस्तुत करने वाले हैं। पिछले अध्याय में यह बतलाया जा चुका है कि यद्यपि देवतागण भगवान् के भक्तों के मार्ग में व्यवधान उत्पन्न करते हैं, किन्तु भगवत्कृपा से ये भक्त उन व्यवधानों को पद-दलित करते हुए परम गन्तव्य तक जा पहुँचते हैं। किन्तु अभक्तों के लिए ऐसी सुविधा नहीं है। ज्योंही बद्धजीव भगवद्भकि्त से अनमना होता है, त्योंही वह पदार्थ के क्षणिक प्रकारों के प्रति आकृष्ट होकर अशुभ इच्छाओं का दास बन जाता है। इस तरह भगवद्भक्ति से रहित बद्धजीव वैकुंठ के दिव्य आनन्द को पूर्णतया भूल जाता है, जो पंच दिव्यों रसों में भोगा जाता है। यद्यपि भक्तगण देवताओं द्वारा प्रदत्त इन्द्रिय-तृपि्त के वशीभूत नहीं होते, किन्तु देवता स्वयं ही भौतिक रूप, स्वाद तथा गंध में लीन हो जाते हैं। इसी तरह जो अभक्त हैं, वे भी भौतिक रूप, स्वाद तथा अन्य इन्द्रिय-विषयों में, यथा भोग-विलास में, बँध जाते हैं। इस तरह वे नाना प्रकार से इन्द्रिय-तृप्ति की कल्पनाएँ करके स्वप्न-लोक में विचरण करते रहते हैं और भगवान् के साथ अपने नित्य सश्बन्ध को भूल जाते हैं। विदेहराज निमि अब चमस मुनि से ऐसे मोहग्रस्त व्यक्तियों के द्वारा प्राप्त किये जाने वाले गन्तव्य के विषय में पूछ रहे हैं।  

**श्रीचमस उवाच** 