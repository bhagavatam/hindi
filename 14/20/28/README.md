**जातश्रद्धो मत्कथासु निॢवण्ण: सर्वकर्मसु ।** **वेद दु:खात्मकान्कामान्परित्यागेऽप्यनीश्वर: ॥ २७॥** **ततो भजेत मां प्रीत: श्रद्धालुर्²ढनिश्चय: ।** **जुषमाणश्च तान्कामान्दु:खोदर्कांश्च गर्हयन् ॥ २८॥** 

शब्दार्थ **** 

**जात—** **जागृत** **; श्रद्ध:—** **श्रद्धा** **; मत्-कथासु—** **मेरे यश के वर्णनों में** **; निॢवण्ण:—** **ऊबा हुआ** **; सर्व—** **सभी** **; कर्मसु—** **कामों में** **;** **वेद—** **जानता है** **; दु:ख—** **दुख** **; आत्मकान्—** **से निॢमत** **; कामान्—** **सभी प्रकार की इन्द्रियतृप्ति** **; परित्यागे—** **परित्याग करने में** **;** **अपि—** **यद्यपि** **; अनीश्वर:—** **असमर्थ** **; तत:—** **ऐसी श्रद्धा के कारण** **; भजेत—** **पूजा करे** **; माम्—** **मेरी** **; प्रीत:—** **सुखी रहते हुए** **;** **श्रद्धालु:—** **श्रद्धावान्** **; ²ढ—** **पक्का** **; निश्चय:—** **संकल्प** **; जुषमाण:—** **में संलग्न** **; च—** **भी** **; तान्—** **उन** **; कामान्—** **इन्द्रियतृप्ति** **;** **दु:ख—** **दुख** **; उदर्कान्—** **देने वाले** **; च—** **भी** **; गर्हयन्—** **के लिए पश्चाताप करते हुए।** **.** 

**मेरे यश की कथाओं में श्रद्धा उत्पन्न करके, सारे भौतिक कार्यों से ऊब कर और यह जानते** **हुए भी कि सभी प्रकार की इन्द्रियतृप्ति दुखदायी है, किन्तु इन्द्रिय-भोग त्याग पाने में असमर्थ,** **मेरे भक्त को चाहिए कि वह सुखी रहे और अत्यन्त श्रद्धा तथा पूर्ण विश्वास के साथ मेरी पूजा** **करे। कभी कभी इन्द्रिय-भोग में लगे रहते हुए भी, मेरा भक्त जानता है कि समस्त प्रकार की** **इन्द्रियतृप्ति का परिणाम दुख है और वह ऐसे कार्यों के लिए सच्चे दिल से पश्चाताप करता है।** **तात्पर्य :** भगवान् ने यहाँ पर शुद्ध भक्ति की प्रारश्भिक अवस्था का वर्णन किया है। निष्ठावान् भक्त ने यह जान लिया होता है कि सारे भौतिक कर्म इन्द्रियतृप्ति तक पहुँचते हैं और इन्द्रियतृप्ति से दुख उत्पन्न होता है। इसलिए भक्त की हाॢदक इच्छा चौबीसों घण्टे बिना किसी स्वार्थ के भगवान् कृष्ण की प्रेमाभक्ति में लगे रहने की होती है। भक्त चाहता है कि वह भगवान् के नित्य सेवक के रूप में अपने स्वाभाविक पद पर पहुँच जाय और इस उच्च पद पर उठाये जाने के लिए वह भगवान् से प्रार्थना करता है। *अनीश्वर* शब्द बताता है कि अपने विगत पापपूर्ण कर्मों तथा बुरी आदतों के कारण, तुरन्त ही भोग की इच्छा को मनुष्य शमित नहीं कर पाता। भगवान् यहाँ पर ऐसे भक्त को अत्यधिक अवसन्न या हताश न होने तथा भक्ति करते रहने के लिए प्रोत्साहित कर रहे हैं। *निॢवण्ण* शब्द सूचित करता है कि निष्ठावान् भक्त में यद्यपि थोड़ी-बहुत इनि्द्रयतृपि्त बची रहती है, किन्तु वह भौतिक जीवन से पूरी तरह ऊबा रहता है और किसी भी परिस्थिति में जान-बूझकर कोई पापकर्म नहीं करता है। वस्तुत: वह हर प्रकार के भौतिकतावादी कर्म से बचता है। *कामान्* शब्द द्योतक है यौन-आकर्षण तथा सन्तान, घर इत्यादि के रूप में गौण उत्पादों का। भौतिक जगत में यौन की इच्छा इतनी प्रबल होती है कि कभी कभी भगवान् की प्रेमाभक्ति में लगा निष्ठावान भक्त भी यौन-आकर्षण से, या पत्नी तथा सन्तान के लिए बची हुई भावना से, विचलित हो उठता है। शुद्ध भक्त समस्त जीवों के प्रति, जिसमें तथाकथित पत्नी तथा सन्तानें सश्मिलित हैं, आध्यात्मिक स्नेह रखता है, किन्तु वह जानता है कि शारीरिक आकर्षण से कोई अच्छाई नहीं आती क्योंकि इससे वह तथा उसके पारिवारिकजन कर्मफल की दुखमय शृंखला में बँध जाते हैं। *²ढ-निश्चय* शब्द सूचित करता है कि चाहे जैसी भी परिस्थिति क्यों न हो, भक्त कृष्ण के हेतु अपने नियत कर्म करने के लिए ²ढ़-संकल्प रहता है। इस तरह वह सोचता है, ''मेरे पूर्व लज्जाजनक जीवन से मेरा हृदय अनेक भ्रामक आसक्तियों से दूषित है। उन्हें अपने आप रोकने की मुझमें कोई शक्ति नहीं है। मेरे हृदय के भीतर स्थित श्रीकृष्ण ही ऐसे अशुभ कल्मष को दूर कर सकते हैं। किन्तु भगवान् चाहे ऐसी आसकि्त को तुरन्त दूर कर दें या इसी तरह मुझे उनसे पीडि़त होते रहने दें, मैं उनकी भक्ति नहीं छोड़ूँगा। भगवान् मेरे रास्ते में लाखों अड़चनें क्यों न डालें और चाहे मैं अपने अपराधों के कारण नरक भी क्यों न जाऊँ, मैं क्षण-भर के लिए भी भगवान् की सेवा करना बन्द नहीं करूँगा। मेरी रुचि मानसिक चिन्तन तथा सकाम कर्मों में नहीं है और यदि साक्षात् ब्रह्मा भी आकर मुझसे यह कहें कि इन कार्यों को करते रहो, तो भी मैं कोई रुचि नहीं दिखलाऊँगा। यद्यपि मैं भौतिक वस्तुओं के प्रति आसक्त हूँ, किन्तु मैं स्पष्ट देख रहा हूँ कि इनसे कोई लाभ होने वाला नहीं है क्योंकि वे मुझे केवल कष्ट देती हैं और कृष्ण के प्रति मेरी भकि्त में विघ्न उत्पन्न करती हैं। इसलिए मैं इतनी सारी भौतिक वस्तुओं के प्रति अपनी मूर्खतापूर्ण आसक्ति के लिए सच्चे दिल से पश्चाताप करता हूँ और मैं धैर्यपूर्वक भगवान् कृष्ण की कृपा की प्रतीक्षा में हूँ।ÓÓ *प्रीत* शब्द सूचित करता है कि भक्त अपने को भगवान् के पुत्र या प्रजा की तरह समझता है और भगवान् के साथ अपने सश्बन्ध में अत्यधिक आसक्त रहता है। इसलिए इन्द्रिय-भोग में यदाकदा हुई त्रुटियों के लिए पश्चाताप करते हुए भी, वह भगवान् कृष्ण की सेवा करने के अपने उत्साह को कभी त्यागता नहीं। यदि कोई भक्त भक्ति से अत्यधिक खिन्न या हतोत्साहित हो जाता है, तो वह निॢवशेषवादी चेतना की ओर मुड़ सकता है या अपनी भगवद्भक्ति छोड़ सकता है। इसलिए यहाँ पर भगवान् सलाह देते हैं कि कोई भले ही पश्चाताप करे, किन्तु उसे अत्यधिक अवसन्न नहीं होना चाहिए। उसे यह समझ लेना चाहिए कि अपने विगत पापों के कारण वह मन तथा इन्द्रियों के उत्पातों से कभी कभी प्रभावित हो सकता है, किन्तु इसीलिए उसे विरकि्त का भक्त नहीं बन जाना चाहिए जैसाकि चिन्तनशील दार्शनिक करते हैं। यद्यपि अपनी भक्ति को शुद्ध करने के लिए मनुष्य विरक्ति चाह सकता है, किन्तु यदि वह भगवान् कृष्ण की प्रसन्नता के लिए कर्म करने की अपेक्षा वैराग्य के प्रति अधिक चिन्ता करता है, तो वह प्रेमाभक्ति के पद को ठीक से समझ नहीं पा रहा है। भगवान् कृष्ण में श्रद्धा इतनी प्रबल होती है कि समय आने पर यह स्वयमेव विरकि्त तथा पूर्ण ज्ञान प्रदान करेगी। यदि भक्त कृष्ण को अपनी पूजा का केन्द्रबिन्दु बनाना त्याग कर ज्ञान तथा विरक्ति पर अधिक ध्यान देता है, तो वह भगवद्धाम वापस जाने के मार्ग पर की गई प्रगति से विपथ हो जायेगा। भगवान् के निष्ठावान् भक्त को पूरी तरह आश्वस्त होना चाहिए कि अपनी भकि्त के बल पर तथा भगवान् की कृपा के बल पर वह जीवन की हर शुभ वस्तु को प्राप्त कर सकेगा। उसे यह विश्वास करना चाहिए कि कृष्ण सर्व दयामय हैं और वे ही उसके जीवन के एकमात्र असली लक्ष्य हैं। ऐसी ²ढ़ श्रद्धा के साथ इन्द्रिय-भोग त्यागने की सच्ची इच्छा से मनुष्य इस जगत के सारे अवरोधों को पार कर लेगा। यहाँ पर *जात श्रद्ध: मत्कथासु* शब्द अत्यन्त महत्त्वपूर्ण हैं। भगवान् की कृपा तथा महिमा के श्रवण करने से मनुष्य क्रमश: समस्त भौतिक इच्छाओं से मुक्त हो जायेगा और हर क्षण इन्द्रियतृप्ति में घोर हताशा देखेगा। ²ढ़ विश्वास तथा संकल्प के साथ भगवान् की महमिा का कीर्तन अत्यन्त शक्तिशाली आध्यात्मिक विधि है, जिससे समस्त भौतिक संगति को त्यागा जा सकता है। भगवद्भक्ति में कुछ भी अशुभ नहीं होता। भक्त को यदाकदा जिन कठिनाइयों का अनुभव करना होता है, वे विगत कर्मों के कारण आती हैं। दूसरी ओर, इन्द्रियतृप्ति का प्रयास सर्वथा अशुभ है। इस तरह इन्द्रियतृप्ति तथा भक्ति एक-दूसरे के विपरीत हैं। अतएव सभी परिस्थितयिों में मनुष्य को भगवान् की कृपा पर सदैव विश्वास रखते हुए, निष्ठावान् सेवक बने रहना चाहिए। तभी वह निश्चित रूप से भगवद्धाम जा सकेगा।  