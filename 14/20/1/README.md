तथा बुरे गुणों की उपस्थिति के परिप्रेक्ष्य में किया गया है। वैदिक शाष भगवान् के आदेश को व्यक्त करने वाले शब्द हैं। इन वैदिक ग्रंथों में द्वैत का स्वरूप बतलाया गया है, जो वर्णाश्रम प्रणाली जैसी विचारधारा पर आधारित है। उसी के साथ साथ वेद इस द्वैत²ष्टि का बहिष्कार करते हैं। उद्धव ने यह जानने के लिए कि शाषों में ऐसे विरोधी विचार क्यों हैं और इनका निराकरण कैसे किया जा सकता है, भगवान् कृष्ण से जिज्ञासा प्रकट की। उत्तर में भगवान् ने बतलाया कि वेद मोक्ष-प्राप्ति को सुगम बनाने के लिए कर्म-योग, ज्ञानयोग तथा भक्तियोग की विधियों का वर्णन करते हैं। *कर्म-योग* उन लोगों के लिए है, जो विरक्त नहीं हैं और स्थूल इच्छाओं से परिपूर्ण हैं। *ज्ञान-योग* उनके लिए है, जो कर्मफल से विरक्त होकर भौतिक प्रयत्न करना छोड़ देते हैं। *भक्ति-योग* उन लोगों के लिए है जिन्होंने *युक्तवैराग्य* अर्थात् उपयुक्त त्याग ग्रहण कर रखा है। जब तक मनुष्य अपने कर्म का फल भोगने से अरुचि नहीं दिखाता अथवा जब तक भक्ति-मार्ग में भगवान् की वार्ताओं में श्रद्धा नहीं उत्पन्न हो जाती, तब तक उसे अपने सारे कर्तव्य पूरे करने चाहिए। किन्तु वैरागी को, न ही भगवद्भक्त को, अनुष्ठान करने की आवश्यकता रहती है। वे व्यक्ति जो अपने कर्तव्य का पालन करते हैं, जो निषिद्ध का परित्याग कर देते हैं और जो लोभ तथा अन्य अस्वस्थ लक्षणों से मुक्त हो लेते हैं, वे या तो अद्वैतवादी ज्ञान प्राप्त करते हैं या यदि भाग्यवान हुए तो भगवद्भक्ति प्राप्त करते हैं। ऐसा ज्ञान तथा ऐसी भक्ति इसी मनुष्य-जीवन में प्राप्त की जा सकती हैं, अतएव नरक में रहने वालों तथा देवताओं दोनों के लिए ही अभीष्ट है। यद्यपि मनुष्य- शरीर ज्ञान तथा भक्ति के रूप में जीवन के सारे उद्देश्य को प्रदान करता है, किन्तु वह नश्वर है। अतएव जो विवेकवान है उसे मृत्यु आने के पूर्व मोक्ष के लिए प्रयत्न करना चाहिए। मनुष्य-शरीर नाव के तुल्य है। श्री गुरुदेव कर्णधार हैं और भगवत्कृपा अनुकूल हवा है। यदि मनुष्य शरीररूपी ऐसी दुर्लभ नाव प्राप्त करके, भव-सागर को पार करने की इच्छा नहीं करता, तो वह मनुष्य आत्महन्ता है। मन चंचल है किन्तु इसे सदा ही मनमानी करने की छूट नहीं देनी चाहिए। प्रत्युत मनुष्य को इन्द्रियों तथा प्राण- वायु को जीतना चाहिए और सतोगुण से सश्पन्न बुद्धि के द्वारा, मन को वश में लाना चाहिए। जब तक मन पूरी तरह स्थिर न हो जाय, मनुष्य को चाहिए कि सभी वस्तुओं की सृष्टि के विषय में सूक्ष्म से स्थूल और उनके विनाश के विषय में उलट कर स्थूल से सूक्ष्म का क्रम से ध्यान करे। जिसे विरक्ति तथा वैराग्य का ज्ञान है, वह अपने गुरु से निरन्तर उपदेश पाकर शरीर तथा अन्य इनि्द्रय- विषयों के साथ अपनी झूठी पहचान त्याग सकता है। यम, नियम तथा अन्य योगावयासों से, दिव्य ज्ञान के अनुशीलन से तथा भगवान् की पूजा तथा ध्यान से, परमात्मा का स्मरण किया जा सकता है। *गुण* का अर्थ है अपनी योग्यता के विशिष्ट पद के लक्ष्य पर ²ढ़ रहना। अच्छे तथा बुरे के विषय में आदेशों का अनुसरण करते हुए, संचित भौतिक संगति का बहिष्कार करने की इच्छा रखने से, उसके सारे अशुभ भौतिक कर्म कम हो जाते हैं। भगवद्भक्ति से सारी सिद्धियाँ प्राप्त होती हैं। जो व्यक्ति निरन्तर भक्ति द्वारा भगवान् की सेवा करता है, वह अपने मन को भगवान् पर स्थिर कर लेता है और इस तरह उसके हृदय के भीतर आस जमाये हुई इन्द्रियतृप्ति की सारी इच्छाएँ समूल नष्ट हो जाती हैं। जब वह भगवान् की उपस्थिति का स्वयं अनुभव करता है, तो उसका मिथ्या अहंकार समूल नष्ट हो जाता है। उसके सारे संशय छिन्न-भिन्न हो जाते हैं और ढेर के ढेर भौतिक कार्यकलाप शून्य बन जाते हैं। इसी कारण भगवद्भक्त ज्ञान तथा वैराग्य को सर्वोच्च लाभ प्राप्त करने का साधन नहीं मानते। भगवद्भक्ति उसी के हृदय में उत्पन्न होती है, जिसका हृदय भौतिक इच्छा से रहित होता है और जिसे भौतिक वस्तुओं में रुचि नहीं होती। अनुष्ठान सश्बन्धी आदेशों तथा निषेधों से उत्पन्न शुद्धता एवं अशुद्धता को अनन्य सच्चे भगवद्भक्तों पर लागू नहीं किया जा सकता।  

**श्रीउद्धव उवाच** 