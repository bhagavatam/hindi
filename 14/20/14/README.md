**न नर: स्वर्गङ्क्षत काङ्क्षेन्नारकीं वा विचक्षण: ।** **नेमं लोकं च काङ्क्षेत देहावेशात्प्रमाद्यति ॥ १३॥** 

शब्दार्थ **** 

**न—** **नहीं** **; नर:—** **मनुष्य** **; स्व:-गतिम्—** **स्वर्ग जाने की** **; काङ्क्षेत्—** **इच्छा करे** **; नारकीम्—** **नरक तक** **; वा—** **अथवा** **;** **विचक्षण:—** **विद्वान व्यक्ति** **; न—** **नहीं** **; इमम्—** **यह** **; लोकम्—** **पृथ्वीलोक** **; च—** **भी** **; काङ्क्षेत—** **इच्छा करे** **; देह—** **भौतिक शरीर** **में** **; आवेशात्—** **तल्लीनता से** **; प्रमाद्यति—** **मूर्ख बनता है।** **.** 

**जो मनुष्य विद्वान हो उसे न तो कभी स्वर्गलोक जाने, न नरक में निवास करने की इच्छा** **करनी चाहिए। निस्सन्देह, मनुष्य को तो पृथ्वी पर स्थायी निवास की भी कभी कामना नहीं** **करनी चाहिए क्योंकि भौतिक देह में ऐसी तल्लीनता से मनुष्य अपने वास्तविक आत्म-हित के** **प्रति मूर्खतावश उपेक्षा बरतने लगता है।** **तात्पर्य :** जिसे पृथ्वी पर मानव-जीवन प्राप्त हुआ है उसे कृष्णभावनामृत द्वारा या भगवद्भक्ति द्वारा आध्यात्मिक मोक्ष प्राप्त करने का सर्वोत्तम अवसर मिला रहता है। इसलिए उसे न तो स्वर्ग जाने और न ही नरक में वास करने की कामना करनी चाहिए क्योंकि वहाँ पर अत्यधिक भोग या दण्ड मनुष्य के मन को आत्म-साक्षात्कार से हटा देते हैं। दूसरी ओर, उसे यह नहीं सोचना चाहिए, ''पृथ्वी इतनी अच्छी है कि मैं यहाँ सदा सदा रुका रह सकता हूँ।ÓÓ मनुष्य को सभी प्रकार से भौतिक जगत से विरक्ति उत्पन्न करके भगवद्धाम वापस जाना चाहिए, जहाँ जीवन नित्य तथा आनन्द एवं ज्ञान से परिपूर्ण होता है। अब कृष्ण इस निष्कर्ष पर पहुँचते हैं कि वास्तविक मानव प्रगति भौतिक पुण्य तथा पाप से परे है। भगवान् ने सबसे पहले यह स्पष्ट किया कि मानव उन्नति की मूलत: तीन विधियाँ हैं—ज्ञान, कर्म तथा भक्ति और लक्ष्य है दिव्य ज्ञान तथा अंतत: भगवत्प्रेम। अब भगवान् बतलाते हैं कि स्वर्गलोक तक पहुँचना (पुण्य का अन्तिम लक्ष्य) तथा नरक में वास करना (पापपूर्ण कर्मों का फल) दोनों ही जीवन के असली लक्ष्य की पूॢत में बाधक हैं। न तो भौतिक पुण्य न ही पाप नित्य जीव को उसके स्वाभाविक पद पर स्थापित कर सकते हैं; अतएव वास्तविक जीवन-सिद्धि पाने के लिए किसी अन्य वस्तु की आवश्यकता होती है।  