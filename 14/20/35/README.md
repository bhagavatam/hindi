**न मय्येकान्तभक्तानां गुणदोषोद्भवा गुणा: ।** **साधूनां समचित्तानां बुद्धे: परमुपेयुषाम् ॥ ३६॥** 

शब्दार्थ **** 

**न—** **नहीं** **; मयि—** **मुझमें** **; एक-अन्त—** **शुद्ध** **; भक्तानाम्—** **भक्तों का** **; गुण—** **अच्छे के रूप में संस्तुत** **; दोष—** **अनुपयुक्त के रूप** **में वॢजत** **; उद्भवा:—** **ऐसी वस्तुओं से उत्पन्न** **; गुणा:—** **पाप तथा पुण्य** **; साधूनाम्—** **भौतिक लालसाओं से मुक्त लोगों के** **; सम-** **चित्तानाम्—** **सभी परिस्थितियों में स्थिर आध्याति्मक चेतना बनाये रखने वालों के** **; बुद्धे:—** **भौतिक बुद्धि से समझा जा सकने** **वाला** **; परम्—** **परे** **; उपेयुषाम्—** **प्राप्त कर लेने वालों के।** **.** 

**इस जगत के अच्छे तथा बुरे से उत्पन्न भौतिक पुण्य तथा पाप मेरे शुद्ध भक्तों के अन्त:करण** **में नहीं रह सकते क्योंकि वे भौतिक लालसा से मुक्त होने के कारण सभी परिस्थितियों में** **आध्यात्मिक चेतना स्थिर बनाये रखते हैं। निस्सन्देह, ऐसे भक्तों ने भौतिक बुद्धि से अतीत मुझ** **भगवान् को पा लिया है।** **तात्पर्य :** *बुद्धे: परम्* शब्द सूचित करते हैं कि भगवान् के दिव्य गुणों में लीन रहने वाले शुद्ध भक्त के भीतर प्रकृति के गुण नहीं पाये जा सकते। *भगवद्गीता* के द्वितीय अध्याय में भगवान् कृष्ण स्पष्ट कहते हैं कि शुद्ध भक्त को निजी इच्छाओं से पूर्ण विरकि्त के द्वारा पहचाना जाता है। अत: भगवान् कृष्ण की निष्काम सेवा में निरन्तर लगा रहने वाला शुद्ध भक्त असंलय वैदिक अनुष्ठानों तथा नियमों को सदैव नहीं मान सकता। इस तरह की कभी कभी होने वाली असावधानी को अतिक्रमण या उल्लंघन नहीं माना जा सकता। इसी तरह सामान्य भौतिक शुद्धता को भी शरणागत जीव की परम योग्यता नहीं माना जा सकता। कृष्ण-प्रेम तथा भगवान् की इच्छा के समक्ष पूर्ण समर्पण से वह तुरन्त दिव्य पद तक उठ जायेगा जहाँ पर भगवान् के लिए सश्पन्न सारे कार्य परम पूर्ण होते हैं और ईश्वरेच्छा की अभिव्यक्ति होते हैं।कभी कभी सामान्य भौतिकतावादी व्यक्ति यह झूठा दावा करते हैं कि उनके मनमाने अनैतिक कार्यों से यह उच्च पद उन्हें प्राप्त हुआ है और इस तरह समाज में उत्पात मचाते हैं। किन्तु जिस तरह सामान्य व्यक्ति को किसी राष्ट्र-नेता के निजी सचिव के अधिकार प्राप्त होने का झूठा दावा नहीं करना चाहिए, उसी तरह सामान्य बद्धजीव को मूर्खतापूर्वक यह दावा नहीं करना चाहिए कि उसके अनैतिक, मनमाने कार्यों को ईश्वर की इच्छा होने के कारण ईश्वर का संरक्षण मिला है। मनुष्य को भगवान् का शुद्ध भक्त होना चाहिए, उसे साक्षात् भगवान् द्वारा शक्तिप्रदत्त होना चाहिए और भगवान् की इच्छा के समक्ष पूर्णतया आत्मसमर्पण करना चाहिए तभी वह सामान्य पाप-पुण्य से परे माना जा सकेगा। ऐसे उदाहरण हैं जिनमें उच्च भक्तगण भक्ति के सन्तमय पद से कुछ काल के लिए च्युत हुए हैं। *भगवद्गीता* (९.३०) में भगवान् उपदेश देते हैं— *अपि चेत् सुदुराचारो भजते माम् अनन्यभाक्।* *साधुरेव स मन्तव्य: सश्यग्व्यवसितोहि स:॥* भगवद्भक्त के क्षणिक पतन से ऐसे व्यक्ति के प्रति भगवान् की भावनाएँ बदलती नहीं। सामान्य माता-पिता तक अपनी सन्तान के द्वारा किये गये क्षणिक उल्लंघन को क्षमा कर देते हैं। जिस तरह सन्तान तथा माता-पिता परस्पर प्रेम करते हैं, उसी तरह भगवान् के शरणागत दास भगवान् के साथ प्रेम-सश्बन्ध का आनन्द लूटते हैं। जिसकी पूर्व कल्पना न की गई हो, ऐसे आकस्मिक पतन को भगवान् तुरन्त क्षमा कर देते हैं। समाज के सारे सदस्यों को भगवान् का ही अनुकरण करना चाहिए। आकस्मिक पतन के कारण उच्च भक्त पर भौतिकतावादी या पापी का बिल्ला नहीं लग जाना चाहिए। भक्त तुरन्त ही सन्त जैसी सेवा करने लगता है और भगवान् से क्षमा माँगता है। किन्तु जो स्थायी रूप से पतितावस्था में बना रहता है, उसे भगवान् का उच्च भक्त नहीं स्वीकार किया जा सकता।  