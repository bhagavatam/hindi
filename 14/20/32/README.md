**यत्कर्मभिर्यत्तपसा ज्ञानवैराग्यतश्च यत् ।** **योगेन दानधर्मेण श्रेयोभिरितरैरपि ॥ ३२॥** **सर्वं मद्भक्तियोगेन मद्भक्तो लभतेऽञ्जसा ।** **स्वर्गापवर्गं मद्धाम कथञ्चिद्यदि वाञ्छति ॥ ३३॥** 

शब्दार्थ **** 

**यत्—** **जो प्राप्त किया जाता है** **; कर्मभि:—** **सकाम कर्म द्वारा** **; यत्—** **जो** **; तपसा—** **तपस्या से** **; ज्ञान—** **ज्ञान के अनुशीलन से** **;** **वैराग्यत:—** **वैराग्य से** **; च—** **भी** **; यत्—** **जो प्राप्त किया जाता है** **; योगेन—** **योग-प्रणाली द्वारा** **; दान—** **दान से** **; धर्मेण—** **धाॢमक** **कार्यों से** **; श्रेयोभि:—** **जीवन को शुभ बनाने की विधियों से** **; इतरै:—** **अन्यों द्वारा** **; अपि—** **निस्सन्देह** **; सर्वम्—** **समस्त** **; मत्-** **भक्ति-योगेन—** **मेरी प्रेमाभक्ति द्वारा** **; मत्-भक्त:—** **मेरा भक्त** **; लभते—** **प्राप्त करता है** **; अञ्जसा—** **अनायास** **; स्वर्ग—** **स्वर्ग जाना** **;** **अपवर्गम्—** **सारे कष्ट से मोक्ष** **; मत्-धाम—** **मेरे धाम में निवास** **; कथञ्चित्—** **किसी न किसी तरह** **; यदि—** **यदि** **; वञ्छति—** **चाहता** **है।** **.** 

**इन सारी वस्तुओं को जो सकाम कर्म, तपस्या, ज्ञान, वैराग्य, योग, दान, धर्म तथा जीवन** **को पूर्ण बनाने वाले अन्य सारे साधनों से प्राप्त की जाती हैं, मेरा भक्त मेरे प्रति भक्ति से** **अनायास प्राप्त कर लेता है। यदि मेरा भक्त किसी न किसी तरह स्वर्ग जाने, मोक्ष या मेरे धाम में** **निवास करने की इच्छा करता है, तो वह ऐसे वर सरलता से प्राप्त कर लेता है।** **तात्पर्य :** भगवान् कृष्ण यहाँ पर भगवद्भक्ति की महिमा प्रकट करते हैं। यद्यपि शुद्ध भक्तजन निष्काम होते हैं और एकमात्र भगवान् की सेवा करने की इच्छा करते हैं, किन्तु कभी कभी महान् भक्त भक्ति को सुगम बनाने के लिए भगवान् का वर चाह सकता है। *भागवत* के छठे स्कन्ध में हम देखते हैं कि भगवद्भक्त चित्रकेतु ने स्वर्ग जाना चाहा था जिससे विद्याधर लोक की सुन्दरियों के साथ वह भगवान् की महिमा का सुन्दर ढंग से कीर्तन कर सके। इसी तरह *श्रीमद्भागवत* के परम कथाकार, श्री शुकदेव गोस्वामी, भगवान् की मायाशक्ति के पाश से बचने के लिए अपनी माता के गर्भ से बाहर नहीं आना चाहते थे। दूसरे शब्दों में, शुकदेव गोस्वामी *अपवर्गम्* अर्थात् माया से मोक्ष चाहते थे जिससे उनकी भक्ति में अवरोध न उत्पन्न हो। अत: भगवान् कृष्ण ने स्वयं ही माया को दूर भेज दिया जिससे शुकदेव गोस्वामी अपनी माता के गर्भ से बाहर आयें। भगवान् के चरणकमलों की सेवा करने की गहन प्रेममयी इच्छा से भक्त वैकुण्ठ-लोक भी जाना चाह सकता है। श्रील विश्वनाथ चक्रवर्ती ठाकुर के अनुसार, भक्त जब ज्ञान का स्वतंत्र अनुशीलन तथा वैराग्य त्याग देता है, तो भगवद्भक्ति में उसकी अविचल श्रद्धा हो सकती है और साथ ही वह ऐसे कार्यों के फल के प्रति थोड़ा-बहुत आसक्त रह सकता है। दक्ष सकाम कर्मों के द्वारा मनुष्य को स्वर्ग का निवास उपलब्ध होता है और वह वैराग्य के अनुशीलन से समस्त शारीरिक कष्ट से छुटकारा पा जाता है। यदि भगवान् कृष्ण भक्त के हृदय में ऐसे वर की इच्छा का पता लगा लेते हैं, तो वे अपने भक्त को वह वरदान आसानी से दे सकते हैं। इस श्लोक में *इतरै* शब्द तीर्थस्थानों में जाने, धाॢमक व्रत रखने इत्यादि का सूचक है। इस श्लोक के पूर्व वाले श्लोक में ऊपर उठने की कई शुभ विधियों का उल्लेख हुआ है, किन्तु इन सारी विधियों के शुभ फलों को भगवद्भक्ति से सरलतापूर्वक प्राप्त किया जा सकता है। इस तरह सारे भगवद्भक्तों को, चाहे वे प्रगति की जिस अवस्था में हों, अपनी सारी शक्ति एकमात्र भगवान् की सेवा में लगानी चाहिए जैसाकि *श्रीमद्भागवत* के द्वितीय स्कन्ध में श्री शुकदेव गोस्वामी ने पुष्टि की है— *अकाम: सर्वकामो वा मोक्षकाम उदारधी:।* *तीव्रेण भक्तियोगेन यजेत पुरुषं परम॥* ''उदार बुद्धि वाले व्यक्ति को, चाहे वह भौतिक इच्छा से पूर्ण हो, चाहे किसी भौतिक इच्छा से रहित हो, या मोक्ष चाहने वाला हो, सभी साधनों से परम पूर्ण भगवान् की पूजा करनी चाहिए।ÓÓ (भागवत २.३.१०)  