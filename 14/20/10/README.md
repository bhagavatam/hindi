**तावत्कर्माणि कुर्वीत न निॢवद्येत यावता ।** **मत्कथाश्रवणादौ वा श्रद्धा यावन्न जायते ॥ ९॥** 

शब्दार्थ **** 

**तावत्—** **उस समय तक** **; कर्माणि—** **सकाम कर्म** **; कुर्वीत—** **सश्पन्न करे** **; न निॢवद्येत—** **तृप्त नहीं होता** **; यावता—** **जब तक** **; मत्-** **कथा—** **मेरे विषय में वार्ताओं का** **; श्रवण-आदौ—** **श्रवणम् कीर्तनम् आदि के मामले में** **; वा—** **अथवा** **; श्रद्धा—** **श्रद्धा** **;** **यावत्—** **जब तक** **; न—** **नहीं** **; जायते—** **जागृत होती है।** **.** 

**जब तक मनुष्य सकाम कर्म से तृप्त नहीं हो जाता और** **श्रवणं कीर्तनं विष्णो:** **द्वारा भक्ति के** **लिए रुचि जागृत नहीं कर लेता, तब तक उसे वैदिक आदेशों के विधानों के अनुसार कर्म करना** **होता है।** **तात्पर्य :** जब तक मनुष्य शुद्ध भक्तों की संगति द्वारा भगवान् कृष्ण में ²ढ़ श्रद्धा उत्पन्न न कर ले और इस तरह पूरे समय भगवान् की भक्ति में लगा न रहे, तब तक उसे सामान्य वैदिक सिद्धान्तों तथा कर्तव्यों की अवहेलना नहीं करनी चाहिए। स्वयं भगवान् ने कहा है— *श्रुतिस्मृति ममैवाज्ञे यस्ते उल्लंघ्य वर्तते।* *आज्ञाच्छेदी मम द्वेषी मद्भक्तोऽपि न वैष्णव:॥* ''श्रुति तथा स्मृति ग्रन्थों को मेरे ही आदेश मानना चाहिए। जो इन संहिताओं का उल्लंघन करता है, वह मेरी इच्छा का उल्लंघन करता समझा जाता है और इस तरह वह मेरा विरोध करता है। यद्यपि ऐसा व्यक्ति अपने को मेरा भक्त बतलाता है, किन्तु वास्तव में वह वैष्णव नहीं होता।ÓÓ भगवान् यहाँ पर कहते हैं कि जब तक कोई व्यकि्त कीर्तन तथा श्रवण-विधि में ²ढ़ श्रद्धा उत्पन्न नहीं कर लेता, तब तक उसे वैदिक वाङ्मय के सामान्य आदेशों का पालन करना चाहिए। ऐसे अनेक लक्षण हैं जिनसे मनुष्य भगवान् के उच्च भक्त को पहचान सकता है। *श्रीमद्भागवत* के प्रथम स्कन्ध (१.२.७) में कहा गया है— *वासुदेवे भगवति भक्तियोग: प्रयोजित:।* *जनयत्याशु वैराग्यं ज्ञानं च यदहैतुकम्॥* जो व्यक्ति सचमुच ही उच्च भक्ति में लगा होता है, वह तुरन्त ही कृष्णभावनामृत का स्पष्ट ज्ञान तथा अभक्तिमय कार्यों से विरक्ति—इन दोनों को ही उत्पन्न कर लेता है। जो इस पद को प्राप्त नहीं हुआ रहता, उसे या तो वैदिक वाङ्मय के सामान्य आदेशों का पालन करना चाहिए या फिर भगवान् का शत्रु बनने का खतरा मोल लेना चाहिए। दूसरी ओर, जो व्यक्ति भगवान् कृष्ण की भक्ति में श्रद्धा उत्पन्न कर लेता है, वह ऐसी कोई बात करने से हिचकिचाता नहीं जिससे भगवान् का मिशन आगे बढ़े। *श्रीमद्भागवत* के ग्यारहवें स्कन्ध (११.५.४१) में कहा गया है— *देवॢष भूताप्तनणां पितृणां न ङ्क्षककरो नायमृणी च राजन्।* *सर्वात्मना य: शरणं शरण्यं गतो मुकुन्दं परिहृत्य कर्तम्॥* ''जिसने भी समस्त प्रकार के कर्तव्यों को त्याग कर मुक्तिदाता मुकुन्द के चरणकमलों की शरण ले ली है और इस मार्ग को गश्भीरता के साथ ग्रहण किया है, वह देवताओं, मुनियों, सामान्य जीवों, पारिवारिक जनों, मनुष्यों या पितरों के प्रति ऋणी नहीं रहता।ÓÓ इस सन्दर्भ में श्रील जीव गोस्वामी इंगित करते हैं कि जब कोई व्यकि्त पूरी तरह कृष्ण की शरण में जाता है, तो वह भगवान् के इस वचन का आश्रय लेता है कि वे शरणागत के अन्य सारे उत्तरदायित्वों तथा ऋणों को समाप्त कर देंगे। इस तरह भगवान् के रक्षा के वचन पर ध्यान करते हुए वह निडर बन जाता है। किन्तु जो लोग भौतिक रूप से आसक्त हैं, वे भगवान् की पूर्ण शरणागति के विचार से डरे रहते हैं और इस तरह वे भगवान् के प्रति अपने वैमनस्य को प्रकट करते हैं।  