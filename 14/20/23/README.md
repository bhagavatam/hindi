**साङ्लयेन सर्वभावानां प्रतिलोमानुलोमत: ।** **भवाप्ययावनुध्यायेन्मनो यावत्प्रसीदति ॥ २२॥** 

शब्दार्थ **** 

**साङ्लयेन—** **वैश्लेषिक अध्ययन द्वारा** **; सर्व—** **समस्त** **; भावानाम्—** **भौतिक तत्त्वों (विराट, पाॢथव तथा सूक्ष्म) का** **; प्रतिलोम—** **उल्टे कार्य द्वारा** **; अनुलोमत:—** **अग्रसर कार्य द्वारा** **; भव—** **सृष्टि** **; अप्ययौ—** **संहार** **; अनुध्यायेत्—** **निरन्तर अवलोकन करे** **; मन:—** **मन** **; यावत्—** **जब तक** **; प्रसीदति—** **आध्यात्मिक रूप से तुष्ट नहीं हो जाता।** **.** 

**जब तक मनुष्य का मन आध्यात्मिक तुष्टि प्राप्त नहीं कर लेता, तब तक उसे समस्त भौतिक** **वस्तुओं की नश्वर प्रकृति का, चाहे वे विराट विश्व की हों, पृथ्वी की हों या सूक्ष्म हों, वैश्लेषिक** **अध्ययन करते रहना चाहिये। उसे सृजन का अनुलोम विधि से और संहार का प्रतिलोम विधि से** **निरन्तर अवलोकन करना चाहिए।** **तात्पर्य :** कहावत है कि जो ऊपर उठता है, वह नीचे आता ही है। इसी तरह से *भगवद्गीता*  (२.२७) में भगवान् कृष्ण ने कहा है— *जातस्य हि ध्रुवो मृत्युध्र्रुवं जन्म मृतस्य च।* *तस्माद परिहार्येऽर्थे न त्वं शोचितुमर्हसि॥* ''जिसने जन्म लिया है उसकी मृत्यु निश्चित है और मृत्यु के पश्चात् पुनर्जन्म भी निश्चित है। अत: अपने अपरिहार्य कर्तव्य-पालन में तुश्हें शोक नहीं करना चाहिए।ÓÓ *मनो यावत् प्रसीदति* —जब तक कोई अपनी चेतना को पूर्ण ज्ञान के मुक्त पद पर स्थापित नहीं कर लेता, तब तक उसे प्रकृति के ²ढ़ वैश्लेषिक अवलोकन द्वारा माया के वारों को निरंतर परे रखना चाहिए। भौतिक मन यौन के प्रति आकृष्ट हो सकता है, इसलिए आध्यात्मिक बुद्धि से उसे अपने शरीर के क्षणिक स्वभाव की छानबीन करनी चाहिए और उस शरीर की भी जो किसी की काम-वासना का कृत्रिम लक्ष्य बनता है। वह इस कठोर विश्लेषण को सभी भौतिक शरीरों पर चाहे वह ब्रह्मा का विराट शरीर हो या किसी नगण्य कीटाणु का शरीर हो, लागू करे। जैसाकि भगवान् कृष्ण पहले कह चुके हैं, जो व्यकि्त कृष्णभावनामृत में आगे बढ़ चुका होता है, वह इन्द्रियतृप्ति से अपने को स्वत: बचाता है और आध्यात्मिक प्रेम द्वारा भगवान् कृष्ण के साथ अपने सश्बन्ध को प्राप्त होता है। जिसने कृष्णभावनामृत के पद को प्राप्त नहीं किया, उसे निरन्तर चौकस रहना चाहिए जिससे वह भगवान् की माया द्वारा ठगा न जा सके। जो व्यकि्त माया का दुरुपयोग करना चाहता है, वह अपने आध्यात्मिक जीवन को चौपट कर लेता है और नाना प्रकार के कष्ट पाता है।  