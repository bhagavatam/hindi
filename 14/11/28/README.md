**ज्ञात्वाज्ञात्वाथ ये वै मां यावान्यश्चास्मि या²श: ।** **भजन्त्यनन्यभावेन ते मे भक्ततमा मता: ॥ ३३॥** 

**शब्दार्थ** 

**ज्ञात्वा—** **जान कर** **; अज्ञात्वा—** **न जान कर** **; अथ—** **इस प्रकार** **; ये—** **जो** **; वै—** **निश्चय ही** **; माम्—** **मुझको** **; यावान्—** **जब तक** **;** **य:—** **जो** **; च—** **भी** **; अस्मि—** **हूँ** **; या²श:—** **जैसा मैं हूँ** **; भजन्ति—** **पूजा करते हैं** **; अनन्य-भावेन—** **अनन्य भक्ति से** **; ते—** **वे** **; मे—** **मेरे द्वारा** **; भक्त-तमा:—** **सर्वश्रेष्ठ भक्तगण** **; मता:—** **माने जाते हैं।** **.** 

**भले ही मेरे भक्त यह जानें या न जानें कि मैं क्या हूँ, मैं कौन हूँ और मैं किस तरह विद्यमान** **हूँ, किन्तु यदि वे अनन्य प्रेम से मेरी पूजा करते हैं, तो मैं उन्हें भक्तों में सर्वश्रेष्ठ मानता हूँ।** **तात्पर्य :** श्रील विश्वनाथ चक्रवर्ती ठाकुर के अनुसार यद्यपि *यावान्* शब्द यह सूचित करता है कि कृष्ण को देश-काल में बाँधा नहीं जा सकता, किन्तु वे अपने शुद्ध भक्तों के प्रेम में बँध जाते हैं। उदाहरणार्थ, वृन्दावनवासियों के प्रति अगाध प्रेम के कारण कृष्ण वृन्दावन के बाहर एक पग भी नहीं रखते। इस तरह भगवान् अपने भक्तों के प्रेम के वशीभूत रहते हैं। *य:* शब्द बताता है कि कृष्ण परम सत्य हैं, जो वसुदेव के पुत्र अर्थात् श्यामसुन्दर के रूप में प्रकट होते हैं। *या²श* शब्द बताता है कि भगवान् *आत्माराम* हैं और *आप्तकाम* भी हैं। फिर भी अपने भक्तों के प्रेमवश वे कभी कभी *अनात्माराम* तथा *अनाप्तकाम* के रूप में प्रकट होते हैं। वस्तुत: भगवान् कृष्ण सदैव स्वतंत्र हैं, किन्तु वे अपने भक्तों के गहन प्रेम से आदान-प्रदान करते हैं, जिससे वे आश्रितप्रतीत होते हैं, जिस तरह वृन्दावन में अपनी बाल-लीलाओं के समय वे नन्द महाराज तथा यशोदा पर आश्रित थे। *अज्ञात्वा* शब्द सूचित करता है कि कभी कभी भक्त को भगवान् का सही दार्शनिक बोध नहीं हो सकता अथवा प्रेमवश वह भगवान् की स्थिति को भूल सकता है। *भगवद्गीता* (११.४१) में अर्जुन कहता है— *सखेति मत्वा प्रसभं यदुक्तं हे कृष्ण हे यादव हे सखेति।* *अजानता महिमानं तवेदं मया प्रमादात्प्रणयेन वापि॥* ''आपको अपना मित्र मानते हुए मैंने पहले आपको हे कृष्ण, हे यादव, हे सखा जैसे सश्बोधनों से पुकारा है क्योंकि मैं आपकी महिमा को नहीं जानता था। मैंने मूर्खतावश या प्रेमवश जो कुछ भी किया है, कृपया उसके लिए मुझे क्षमा कर दें।ÓÓ *अजानता महिमानम्* —अर्जुन के ये शब्द वही अर्थ रखते हैं, जो *श्रीमद्भागवत* के इस श्लोक में भगवान् कृष्ण के शब्द *अज्ञात्वा माम्* के हैं। दोनों ही कृष्ण के यश के अपूर्ण ज्ञान के सूचक हैं। *भगवद्गीता* में अर्जुन कहता है— *प्रणयेन* —उनके प्रति प्रेम के कारण ही वह कृष्ण के परम पद को भूल गया था। इस श्लोक में कृष्ण अपने भक्तों की ऐसी त्रुटि को *अज्ञात्वा* *माम्* शब्दों द्वारा क्षमा कर देते हैं—अर्थात् यद्यपि भक्त उनके परम पद को ठीक से नहीं जानता, तो भी कृष्ण उनकी भक्ति को स्वीकार करते हैं। इस तरह इस श्लोक से भक्ति की सर्वोच्च स्थिति प्रकट हो जाती है। *भगवद्गीता* (११.५४) में कृष्ण यह भी कहते हैं— *भक्त्या त्वनन्यया शक्य अहमेवंविधोऽर्जुन।* *ज्ञातुं द्रष्टुं च तत्त्वेन प्रवेष्टुं च परन्तप॥* ''हे अर्जुन! केवल अनन्य भक्ति द्वारा मुझे उस रूप में समझा जा सकता है, जिस रूप में मैं तुश्हारे समक्ष खड़ा हूँ और इसी प्रकार मेरा साक्षात् दर्शन भी किया जा सकता है। केवल इसी विधि से तुम मेरे ज्ञान के रहस्य को पा सकते हो।ÓÓ कोई भले ही असंलय सन्त सदृश गुण उत्पन्न कर ले, किन्तु कृष्ण-प्रेम के बिना उसे पूर्ण सफलता नहीं मिल सकती। उसे भगवान् को यथारूप में समझना चाहिए और उनसे प्रेम करना चाहिए। यदि वह ईश्वर की स्थिति को विश्लेषणात्मक रूप से समझने में अक्षम है, तो भी कृष्ण से प्रेम करने से वह पूर्ण हो जाता है। वृन्दावन के अनेक वासियों को इसकी कल्पना भी नहीं थी कि कृष्ण भगवान् हैं, न ही वे कृष्ण की शक्तियों या अवतारों को जानते थे। वे अपने हृदय से कृष्ण से मात्र प्रेम करते थे, इसलिए उन्हें परम पूर्ण समझा जाता है।  