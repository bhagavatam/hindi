**शोकमोहौ सुखं दु:खं देहापत्तिश्च मायया ।** **स्वप्नो यथात्मन: लयाति: संसृतिर्न तु वास्तवी ॥ २॥** 

**शब्दार्थ** 

**शोक—** **शोक** **; मोहौ—** **तथा मोह** **; सुखम्—** **सुख** **; दु:खम्—** **दुख** **; देह-आपत्ति:—** **भौतिक शरीर धारण करना** **; च—** **भी** **;** **मायया—** **माया के प्रभाव से** **; स्वप्न:—** **स्वप्न** **; यथा—** **जिस तरह** **; आत्मन:—** **बुद्धि के** **; लयाति:—** **मात्र एक विचार** **; संसृति:—** **संसार** **; न—** **नहीं है** **; तु—** **निस्सन्देह** **; वास्तवी—** **असली, सत्य।** **.** 

**जिस तरह स्वप्न मनुष्य की बुद्धि की सृष्टि है किन्तु वास्तविक नहीं होता, उसी तरह भौतिक** **शोक, मोह, सुख, दुख तथा माया के वशीभूत होकर भौतिक शरीर ग्रहण करना—ये सभी मेरी** **मोहिनी शक्ति (माया) की सृष्टियाँ हैं। दूसरे शब्दों में, भौतिक जगत में कोई असलियत नहीं है।** **तात्पर्य :** *देह-आपत्ति:* शब्द सूचित करता है कि जीव अपनी झूठी पहचान बाह्य भौतिक शरीर से करता है और इस तरह एक शरीर से दूसरे में जाता रहता है। *आपत्ति* शब्द महान् कष्ट या दुर्भाग्य को भी बतलाने वाला है। मोहवश ऐसी झूठी पहचान के कारण जीव यहाँ पर वॢणत कष्टप्रद लक्षणों का अनुभव करता है। माया का अर्थ है यह मिथ्या धारणा कि कोई भी वस्तु भगवान् कृष्ण के बिना या भगवान् के आनन्द के अतिरिक्त अन्य किसी कार्य के लिए विद्यमान रहती है। यद्यपि बद्धजीव मिथ्या इन्द्रियतृप्ति भोगने का प्रयास करते हैं, किन्तु परिणाम सदैव पीड़ादायक ही होता है और ऐसे पीड़ाप्रद अनुभव बद्धजीवों को भगवान् के पास वापस जाने के लिए मोड़ते हैं। दूसरे शब्दों में, भौतिक सृष्टि का चरम उद्देश्य जीव को भगवद्भक्ति तक वापस लाना है। इसलिए भौतिक जगत के कष्टों को भी भगवान् की कृपा ही समझना चाहिए। बद्धजीव भौतिक वस्तुओं को अपने भोग की वस्तुएँ मानकर उनकी क्षति पर अत्यधिक शोक करता है। इस श्लोक में उस स्वप्न का उदाहरण दिया गया है, जिसमें भौतिक बुदि्ध अनेक मोहक वस्तुओं को उत्पन्न करती है। इसी प्रकार हमारी दूषित भौतिक चेतना भौतिक इन्द्रियतृप्ति की झूठी भावना उत्पन्न कर देती है। किन्तु यह मृगमरीचिका कृष्णभावनामृत से विहीन होने के कारण सत्य नहीं होती। दूषित भौतिक चेतना के वशीभूत होने से जीव को असंलय कष्ट सहने पड़ते हैं। इसका एकमात्र हल यही है कि प्रत्येक वस्तु के भीतर कृष्ण का और कृष्ण के भीतर हर वस्तु का दर्शन किया जाय। इस तरह वह समझ सकेगा कि भगवान् कृष्ण ही प्रत्येक वस्तु के परम भोक्ता तथा स्वामी हैं और समस्त जीवों के शुभचिन्तक मित्र हैं। भौतिक मोह में मनुष्य को न तो अपने नित्य आध्याति्मक शरीर की समझ रहती है, न परम सत्य का ज्ञान रहता है। इसलिए यह संसार अपने अत्यन्त पवित्र रूप में भी सदैव मूर्खता है। हमें स्वप्न के उदाहरण से यह नहीं मान बैठना चाहिए कि भौतिक जगत का वास्तविक अस्तित्व नहीं है। भौतिक प्रकृति भगवान् की बहिरंगा शक्ति की अभिव्यक्ति है, जिस तरह आध्याति्मक आकाश (वैकुण्ठ) भगवान् की अन्तरंगा शक्ति की अभिव्यक्ति है। यद्यपि भौतिक वस्तुएँ रूपान्तरित होती रहती हैं, जिसके कारण उनका स्थायी अस्तित्व नहीं होता, किन्तु भौतिक शकि्त वास्तविक होती है, क्योंकि यह परम सत्य भगवान् कृष्ण से उत्पन्न होती है। शरीर को झूठे ही वास्तविक आत्मा और भौतिक जगत को अपने भोग की वस्तु मान बैठने के कारण ही ऐसा है। ये तो हमारे मनोरथ हैं। मनुष्य को चाहिए कि समस्त भौतिक उपाधियों से मुक्त होकर सर्वव्यापी सत्य भगवान् कृष्ण के प्रति सजग हो ले।  