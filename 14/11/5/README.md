**एकस्यैव ममांशस्य जीवस्यैव महामते ।** **बन्धोऽस्याविद्ययानादिॢवद्यया च तथेतर: ॥ ४॥** 

**शब्दार्थ** 

**एकस्य—** **एक के** **; एव—** **निश्चय ही** **; मम—** **मेरे** **; अंशस्य—** **अंश के** **; जीवस्य—** **जीव के** **; एव—** **निश्चय ही** **; महा-मते—** **हे परम** **बुद्धिमान** **; बन्ध:—** **बन्धन** **; अस्य—** **उसका** **; अविद्यया—** **अज्ञान से** **; अनादि:—** **आदि-रहित** **; विद्यया—** **ज्ञान से** **; च—** **तथा** **;** **तथा—** **उसी तरह** **; इतर:—** **बन्धन का उल्टा, मोक्ष।** **.** 

**हे परम बुद्धिमान उद्धव, जीव मेरा भिन्नांश है, किन्तु अज्ञान के कारण वह अनादि काल से** **भौतिक बन्धन भोगता रहा है। फिर भी ज्ञान द्वारा वह मुक्त हो सकता है।** **तात्पर्य :** जिस तरह सूर्य अपने ही प्रकाश से प्रकट होता है अथवा अपने द्वारा उत्पन्न बादलों से ढक जाता है, उसी तरह भगवान् ज्ञान तथा अज्ञान से, जो कि उनकी शकि्त के अंश है, अपने को प्रकट तथा अप्रकट करते हैं। *भगवद्गीता* (७.५) में कहा गया है— *अपरेयमितस्त्वन्यां प्रकृङ्क्षत विद्धि में पराम्।* *जीवभूतां महाबाहो ययेदं धार्यते जगत्॥* ''हे महाबाहु अर्जुन! इस अपरा प्रकृति के अतिरिक्त मेरी एक अन्य पराशक्ति है, जो उन जीवों से युक्त है, जो प्रकृति से संघर्ष कर रहे हैं और ब्रह्माण्ड का पालन कर रहे हैं।ÓÓ इस श्लोक के बारे में श्रील प्रभुपाद कहते हैं, ''परमेश्वर कृष्ण ही एकमात्र नियन्ता हैं और सारे जीव उन्हीं के द्वारा नियंत्रित हैं। ये सारे जीव उनकी पराशक्ति हैं, क्योंकि उनके गुण परमेश्वर के समान हैं, किन्तु शक्ति की मात्रा के मामले में वे कभी भी समान नहीं हैं।ÓÓ शक्ति की मात्रा की निकृष्टता के कारण ही जीव माया से आच्छादित हो जाता है और भगवान् की शरण में जाने पर पुन: मुक्त होता है। *अंश* शब्द का उल्लेख *भगवद्गीता* (१५.७) में भी हुआ है— *ममैवांशो जीवलोके जीवभूत: सनातन:।* जीव *अंश* है, अतएव वह मोक्ष तथा बन्धन के अधीन है। जैसाकि *विष्णु पुराण* में कहा गया है— *विष्णुशक्ति: परा प्रोक्ता क्षेत्रज्ञालया तथा परा।* *अविद्याकर्मसंज्ञान्या तृतीया शक्तिरिष्यते॥* ''भगवान् विष्णु के पास उनकी श्रेष्ठ अन्तरंगा शक्ति के साथ ही *क्षेत्रज्ञा शक्ति* भी होती है। यह क्षेत्रज्ञा शक्ति आध्यात्मिक शक्ति भी है, किन्तु कभी कभी यह एक तीसरी या भौतिक शक्ति द्वारा आच्छादित रहती है, जिसे अज्ञान या अविद्या कहते हैं। इस तरह आच्छादन की विभिन्न अवस्थाओं के कारण दूसरी अर्थात् तटस्था शक्ति विभिन्न विकासात्मक रूपों में प्रकट होती है।ÓÓ श्रील भक्तिविनोद ठाकुर ने लिखा है कि जीव अनादि काल से सकाम कर्म करता आया है। इस तरह उसके बद्ध-जीवन को अनादि कहा जा सकता है। किन्तु ऐसा बद्ध-जीवन अन्तहीन नहीं है, क्योंकि जीव भगवद्भकि्त के द्वारा मोक्ष प्राप्त कर सकता है। चूँकि जीव मोक्ष-लाभ कर सकता है, इसलिए श्रील भक्तिविनोद ठाकुर कहते हैं कि उसका मुक्त जीवन एक विन्दु से प्रारश्भ होता है, किन्तु होता है अन्तहीन, क्योंकि मुक्त जीवन को नित्य माना जाता है। जो भी हो—जिसने भी भगवान् कृष्ण की शरण प्राप्त कर ली है उसे नित्य मुक्त माना जा सकता है, क्योंकि ऐसा व्यकि्त आध्यात्मिक आकाश के नित्य वायुमण्डल में प्रवेश कर चुकता है। चूँकि आध्यात्मिक आकाश में भौतिक काल नहीं होता, अत: जो व्यक्ति भगवान् कृष्ण के लोक में नित्य आध्यात्मिक शरीर प्राप्त कर लेता है, वह काल से प्रभावित नहीं होता। कृष्ण के साथ उसके शाश्वत आनन्दमय जीवन को भौतिक भूत, वर्तमान तथा भविष्य नहीं कहा जा सकता, इसलिए वह नित्य मोक्ष कहलाता है। आध्यात्मिक आकाश में भौतिक काल अनुपस्थित रहता है और हर जीव परम पद प्राप्त करके शाश्वत मुक्त रहता है। ऐसा मोक्ष *विद्या*  अर्थात् सश्यक् ज्ञान द्वारा प्राप्त किया जा सकता है, जिसे तीन अवस्थाओं में—ब्रह्म, परमात्मा तथा भगवान् के रूप में जाना जाता है और इसका वर्णन *श्रीमद्भागवत* में हुआ है। विद्या या ज्ञान की चरम अवस्था है भगवान् को समझना। *भगवद्गीता* में ऐसे ज्ञान को *राज-विद्या* अर्थात् समस्त ज्ञान का राजा कहा गया है और यह परम मोक्ष दिलाने वाला है।  