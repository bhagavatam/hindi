**एवं जिज्ञासयापोह्य नानात्वभ्रममात्मनि ।** **उपारमेत विरजं मनो मय्यप्र्य सर्वगे ॥ २१॥** 

**शब्दार्थ** 

**एवम्—** **इस तरह (जैसाकि मैंने अभी कहा)** **; जिज्ञासया—** **वैश्लेषिक अध्ययन द्वारा** **; अपोह्य—** **त्याग कर** **; नानात्व—** **विविधता** **के** **; भ्रमम्—** **घूमने की त्रुटि** **; आत्मनि—** **अपने में** **; उपारमेत—** **भौतिक जीवन समाप्त कर देना चाहिए** **; विरजम्—** **शुद्ध** **; मन:—** **मन** **; मयि—** **मुझमें** **; अप्र्य—** **स्थिर करके** **; सर्व-गे—** **सर्वव्यापी में।** **.** 

**समस्त ज्ञान के निष्कर्ष रूप में मनुष्य को चाहिए कि वह भौतिक विविधता की मिथ्या** **धारणा को त्याग दे, जिसे वह आत्मा पर थोपता है और इस तरह अपने भौतिक अस्तित्व को** **समाप्त कर दे। चूँकि मैं सर्वव्यापी हूँ, इसलिए मुझ पर मन को स्थिर करना चाहिए।** **तात्पर्य :** यद्यपि पिछले श्लोकों में भगवान् ने उन निॢवशेष दार्शनिकों की जीवन-शैली तथा पहुँच का वर्णन किया है, जो पदार्थ और आत्मा के अन्तर पर ध्यान करते हैं, किन्तु यहाँ पर वे ज्ञान के पथ का बहिष्कार करते हैं और अन्तिम निष्कर्ष पर पहुँचते हैं, जो कि *भक्तियोग* है। ज्ञान-मार्ग उसे ही भाता है, जो यह नहीं जानता कि कृष्ण ही भगवान् है, जैसाकि *भगवद्गीता* (७.१९) में कहा गया है— *बहूनां जन्मनामन्ते ज्ञानवान्मां प्रपद्यते।* *वासुदेव: सर्वमिति स महात्मा सुदुर्लभ:॥* *वासुदेव: सर्वमिति* अर्थात् वासुदेव ही सर्वस्व हैं—यह पद इसी श्लोक में आए *सर्वगे* जैसा ही है। मनुष्य को जानना चाहिए कि भगवान् क्यों सर्वव्यापी हैं। *श्रीमद्भागवत* के प्रथम श्लोक में कहा गया है— *जन्माद्यस्य यत:* —भगवान् हर वस्तुके स्रोत हैं। जैसाकि इस अध्याय के पिछले श्लोक में कहा गया है, वे हर वस्तु का सृजन, पालन तथा संहार करने वाले हैं। इस प्रकार भगवान् वायु या सूर्य- प्रकाश की तरह सर्वव्यापक नहीं हैं, प्रत्युत वे परम नियन्ता के रूप में सर्वव्याप्त होते हैं, जो हर जीव के भाग्य को अपने हाथों में रखते हैं। अन्ततोगत्वा हर वस्तु कृष्ण का अंश है, अतएव कृष्ण के अतिरिक्त अन्य कोई आराध्य वस्तु नहीं है। अन्य किसी वस्तु का चिन्तन भी कृष्ण का चिन्तन है, किन्तु वह अपूर्ण रहता है, जैसाकि *अविधिपूर्वकम्* शब्द द्वारा *भगवद्गीता* में पुष्टि हुई है। *गीता* में भगवान् कृष्ण यह भी कहते हैं कि सारे जीव भगवद्धाम जाने के मार्ग पर हैं। किन्तु अज्ञान के कारण उनमें से कुछ मूर्खतावश यह सोचकर रास्ते में रुक जाते हैं या पीछे चले आते हैं कि उनकी यात्रा समाप्त हो गई है, जबकि वास्तव में वे भगवान् की किसी लघु-शकि्त में लटके रह जाते हैं। यदि कोई व्यकि्त परम सत्य के स्वभाव को ठीक से जानना चाहता है, तो उसे भगवत्प्रेम का मार्ग ग्रहण करना चाहिए। जैसाकि *भगवद्गीता* (१८.५५) में कहा गया है— *भक्त्या मामभिजानाति यावान्यश्चास्मि तत्त्वत:।* *ततो मां तत्त्वतो ज्ञात्वा विशते तदनन्तरम्॥* ''केवल भक्ति से मुझ भगवान् को यथारूप में जाना जा सकता है। जब मनुष्य ऐसी भक्ति से परम पुरुष के पूर्ण भावनामृत में होता है, तो वह वैकुण्ठ जगत में प्रवेश कर सकता है।ÓÓ इस श्लोक में *नानात्व-भ्रमम्* स्थूल तथा सूक्ष्म भौतिक शरीरों से झूठी पहचान का सूचक है। *भ्रमम्*  शब्द भूल को बताने वाला है। इसका अर्थ भ्रमण या चक्कर लगाना भी हो सकता है। बद्धजीव मोह में गिरने की भूल से भौतिक शरीरों की एक शृंखला में लगातार घूमता रहता है—कभी देवता-रूप में, तो कभी मल के कीट-रूप में प्रकट होता है। *उपारमेत्* शब्द का अर्थ है कि मनुष्य को इस तरह निरर्थक भटकना बन्द करके अपने मन को परम सत्य पर टिकाना चाहिए, जो हर एक के प्रेम के वास्तविक लक्ष्य हैं। ऐसा निष्कर्ष भावनात्मक नहीं, अपितु वैश्लेषिक बुद्धि ( *जिज्ञासया* ) का फल है। इस तरह उद्धव से जिज्ञासा के अनेक पहलुओं की व्यालया करने के बाद अब कृष्ण शुद्ध भगवत्प्रेम अर्थात् कृष्णभावनामृत के अन्तिम निष्कर्ष पर आते हैं। ऐसे प्रेम के बिना भगवान् पर मन को नित्य रूप में स्थिर करने का प्रश्न ही नहीं उठता। *विवेक* से उद्धरण देते हुए श्रील मध्वाचार्य कहते हैं कि *नानात्वभ्रमम्* निश्नलिखित मोहों का सूचक है—जीवात्मा को परम मानना, सारे जीवों को बिना पृथक् अस्तित्व के एक जीव मानना, अनेक ईश्वरों का होना, कृष्ण को ईश्वर न मानना, ब्रह्माण्ड को परम सत्य मानना। ये सभी *भ्रम* या त्रुटियाँ कहलाते हैं, किन्तु ऐसे अज्ञान को कृष्ण-नाम कीर्तन द्वारा तुरन्त समाप्त किया जा सकता है : हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे।  