**धिष्ण्येष्वित्येषु मद्रूपं शङ्खचक्रगदाश्बुजै: ।** **युक्तं चतुर्भुजं शान्तं ध्यायन्नर्चेत्समाहित: ॥ ४६॥** 

**शब्दार्थ** 

**धिष्ण्येषु—** **पूर्व वॢणत पूजा-स्थलों में** **; इति—** **इस प्रकार (पूर्व वॢणत विधियों से)** **; एषु—** **उनमें** **; मत्-रूपम्—** **मेरा दिव्य रूप** **;** **शङ्ख—** **शंख** **; चक्र—** **सुदर्शन चक्र** **; गदा—** **गदा** **; अश्बुजै:—** **तथा कमल-फूल से** **; युक्तम्—** **सज्जित** **; चतु:-भुजम्—** **चार भुजाओं** **सहित** **; शान्तम्—** **शान्त** **; ध्यायन्—** **ध्यान करते हुए** **; अर्चेत्—** **पूजा करे** **; समाहित:—** **मनोयोग से।** **.** 

**इस तरह पूर्व वॢणत पूजा-स्थलों में तथा मेरे द्वारा वॢणत विधियों से मनुष्य को मेरे शान्त,** **दिव्य तथा चतुर्भुज रूप का, जो शंख, सुदर्शन चक्र, गदा तथा कमल से युक्त है, ध्यान करना** **चाहिए। इस तरह उसे मनोयोगपूर्वक मेरी पूजा करनी चाहिए।** **तात्पर्य :** भगवान् पहले ही बता चुके हैं कि वे अपने भक्तों के लिए विभिन्न दिव्य रूपों में प्रकट होते हैं, जिससे वे भगवान् के प्रति असीम प्रेम बढ़ा सकें। यहाँ पर नारायण के चतुर्भुजी रूप का सामान्य वर्णन हुआ है, जो संसार में परमात्मा रूप में व्याप्त हैं। किन्तु शुद्ध भक्तगण भगवान् का ध्यान हृदय में नहीं करते, अपितु भगवान् के विशिष्ट रूप की यथा राम या कृष्ण की सेवा करते हैं और इस तरह भगवान् के साक्षात्कार को पूर्ण बनाते हैं, जो अपने भक्तों के साथ वैकुण्ठ-लोक में दिव्य लीलाओं में व्यस्त रहते हैं। फिर भी भौतिक जगत के अन्तर्गत कोई भी मनुष्य हर एक के भीतर परमेश्वर का दर्शन करके तथा उनके निरन्तर ध्यान द्वारा उनकी पूजा करके, अपने जीवन को आध्यात्मिक बना सकता है। जैसाकि पिछले श्लोकों में कहा गया है, मनुष्य को मन्दिर में जाकर भी अर्चाविग्रह की पूजा करनी चाहिए और आध्यात्मिक उत्सवों में भाग लेना चाहिए। उसे गॢवत नहीं होना चाहिए और यह दावा नहीं करना चाहिए कि मन्दिर जाने की आवश्यकता नहीं है, क्योंकि वह प्रकृति में भगवान् का ध्यान करता है। मन्दिर-पूजा पर स्वयं भगवान् ने बारश्बार बल दिया है। इस श्लोक में *समाहित* शब्द *समाधि* का सूचक है। यदि मनुष्य ध्यानपूर्वक अर्चाविग्रह की पूजा करता है या भगवान् कृष्ण की लीलाओं का श्रवण और कीर्तन करता है, तो वह निश्चय ही समाधि में होता है। चौबीसों घंटे भगवान् की पूजा करने से और उनकी महिमा का गान करने से मनुष्य मुक्तात्मा बन जाता है और इस जगत के प्रभाव से धीरे धीरे पूरी तरह ऊपर उठ जाता है। जीव को *आत्मा* कहते हैं, क्योंकि उसका सश्बन्ध परमात्मा अर्थात् भगवान् से है। भगवान् की पूजा करने से हमारा शाश्वत स्वभाव पुनरुज्जीवित होता है और ज्यों ज्यों भक्ति में हमारा उत्साह तथा स्थैर्य बढ़ता जाता है, यह भौतिक जगत समाप्त होता जाता है।  