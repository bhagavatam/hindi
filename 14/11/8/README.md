**आत्मानमन्यं च स वेद विद्वा-** **नपिप्पलादो न तु पिप्पलाद: ।** **योऽविद्यया युक्स तु नित्यबद्धो** **विद्यामयो य: स तु नित्यमुक्त: ॥ ७॥** 

**शब्दार्थ** 

**आत्मानम्—** **स्वयं** **; अन्यम्—** **दूसरा** **; च—** **भी** **; स:—** **वह** **; वेद—** **जानता है** **; विद्वान्—** **सर्वज्ञ होने से** **; अपिप्पल-अद:—** **वृक्ष के** **फलों को नहीं खाने वाला** **; न—** **नहीं** **; तु—** **लेकिन** **; पिप्पल-अद:—** **वृक्ष के फलों को खाने वाला** **; य:—** **जो** **; अविद्यया—** **अज्ञान से** **; युक्—** **परिपूर्ण** **; स:—** **वह** **; तु—** **निस्सन्देह** **; नित्य—** **शाश्वत रूप से** **; बद्ध:—** **बद्ध** **; विद्या मय:—** **पूर्ण ज्ञान से पूरित** **;** **य:—** **जो** **; स:—** **वह** **; तु—** **निस्सन्देह** **; नित्य—** **नित्य** **; मुक्त:—** **मुक्त।** **.** 

**जो पक्षी वृक्ष के फल नहीं खा रहा वह भगवान् है, जो अपनी सर्वज्ञता के कारण अपने पद** **को तथा उस बद्धजीव के पद को, जो कि फल खा रहे पक्षी द्वारा दर्शाया गया है, समझते हैं।** **किन्तु दूसरी ओर, वह जीव न तो स्वयं को समझता है, न ही भगवान् को। वह अज्ञान से** **आच्छादित है, अत: नित्य बद्ध कहलाता है, जबकि पूर्ण ज्ञान से युक्त होने के कारण भगवान्** **नित्य मुक्त हैं।** **तात्पर्य :** इस श्लोक में *विद्यामय* शब्द भगवान् की अन्तरंगा शक्ति का सूचक है, उनकी बहिरंगा शक्ति *महामाया* का नहीं। भौतिक जगत में विद्या तथा अविद्या दोनों हैं, किन्तु इस श्लोक में *विद्या* उस अन्तरंगा आध्यात्मिक ज्ञान की सूचक है, जिससे भगवान् सर्वज्ञ हैं। वृक्ष पर के दो पक्षियों का ²ष्टान्त, जो कि अनेक वैदिक ग्रंथों में पाया जाता है, *नित्यो नित्यानाम्* कथन को प्रत्यक्ष करता है कि नित्य जीवों की दो कोटियाँ हैं—भगवान् तथा सूक्ष्म जीवात्मा। बद्ध जीवात्मा, भगवान् के नित्य दास के रूप में अपनी पहचान भूलकर अपने कर्मों के फल का भोग करना चाहता है और इस तरह अज्ञान के पाश में आ जाता है। अज्ञान का यह बन्धन अनादि काल से चला आ रहा है और इसका परिष्कार भगवद्भक्ति ग्रहण करके ही किया जा सकता है, क्योंकि भगवद्भक्ति आध्यात्मिक ज्ञान से परिपूर्ण है। बद्ध-जीवन में जीव को प्रकृति के नियमों द्वारा बाध्य होकर पवित्र तथा अपवित्र सकाम कर्म करने पड़ते हैं, किन्तु जीव अपनी मुक्तावस्था में अपने कर्म के फल परम भोक्ता भगवान् को अॢपत करता है। किन्तु यह समझ लेना चाहिए कि जीव का ज्ञान अपनी मुक्तावस्था में भी मात्रा में भगवान् के तुल्य नहीं होता। यहाँ तक कि इस ब्रह्माण्ड के सर्वश्रेष्ठ जीव ब्रह्मा भी भगवान् तथा उनकी शकि्तयों का केवल आंशिक ज्ञान ही प्राप्त कर पाते हैं। *भगवद्गीता* (४.५) में भगवान् ने अर्जुन से इस श्रेष्ठ ज्ञान का वर्णन किया है— *बहूनि मे व्यतीतानि जन्मानि तव चार्जुन।* *तान्यहं वेद सर्वाणि न त्वं वेत्थ परन्तप॥* ''भगवान् ने कहा : तुश्हारे तथा मेरे अनेक जन्म हो चुके हैं। मुझे तो उन सबका स्मरण है किन्तु हे परन्तप! तुश्हें उनका स्मरण नहीं है।ÓÓ *बद्ध* शब्द जीव की भगवान् पर शाश्वत निर्भरता को बताने वाला है, चाहे वह बद्ध अथवा मुक्त अवस्था में हो। माया के संसार में जीव जन्म-मृत्यु के क्रूर नियमों से बँधा रहता है, जबकि वैकुण्ठ में जीव भगवान् के प्रेम-बन्धन से बँधा होता है। मोक्ष का अर्थ है जीवन के कष्टों से मुक्ति, किन्तु इसका अर्थ भगवान् के साथ प्रेममय सश्बन्ध से मुक्ति कदापि नहीं होता, क्योंकि यह सश्बन्ध शाश्वत जीवन का सार है। श्रील मध्वाचार्य के अनुसार, एकमात्र भगवान् ही नित्य मुक्त जीव हैं और अन्य सारे जीव आनन्दमय भक्ति से अथवा माया के बन्धन से भगवान् के आश्रित और बद्ध हैं। बद्ध आत्मा को संसाररूपी वृक्ष के तिक्त फलों का आस्वादन त्याग देना चाहिए और अपने हृदय में स्थित अपने परम प्रिय मित्र भगवान् कृष्ण की ओर ध्यान देना चाहिए। भगवान् कृष्ण की प्रेमाभक्ति के तुल्य या इससे बढ़कर कोई आनन्द नहीं और कृष्ण-प्रेम रूपी फल का आस्वादन करने पर मुक्त जीव आनन्द सागर में प्रवेश करता है।  