**सुपर्णावेतौ स²शौ सखायौ** **य²च्छयैतौ कृतनीडौ च वृक्षे ।** **एकस्तयो: खादति पिप्पलान्न-** **मन्यो निरन्नोऽपि बलेन भूयान् ॥ ६॥** 

**शब्दार्थ** 

**सुपर्णौ—** **दो पक्षी** **; एतौ—** **ये** **; स²शौ—** **एक समान** **; सखायौ—** **मित्र** **; य²च्छया—** **संयोगवश** **; एतौ—** **ये दोनों** **; कृत—** **बनाये हुए** **;** **नीडौ—** **घोंसला** **; च—** **तथा** **; वृक्षे—** **वृक्ष पर** **; एक:—** **एक** **; तयो:—** **दोनों में से** **; खादति—** **खा रहा है** **; पिप्पल—** **वृक्ष के** **;** **अन्नम्—** **फलों को** **; अन्य:—** **दूसरा** **; निरन्न:—** **न खाते हुए** **; अपि—** **यद्यपि** **; बलेन—** **शक्ति से** **; भूयान्—** **श्रेष्ठ है।** **.** 

**संयोगवश दो पक्षियों ने एक ही वृक्ष पर एक साथ घोंसला बनाया है। दोनों पक्षी मित्र हैं** **और एक जैसे स्वभाव के हैं। किन्तु उनमें से एक तो वृक्ष के फलों को खा रहा है, जबकि दूसरा,** **जो कि इन फलों को नहीं खा रहा है, अपनी शकि्त के कारण श्रेष्ठ पद पर है।** **तात्पर्य :** एक ही वृक्ष पर दो पक्षियों का ²ष्टान्त भौतिक शरीर के हृदय के भीतर आत्मा तथा परमात्मा दोनों की उपस्थिति का परिचायक है। जिस प्रकार पक्षी किसी वृक्ष में घोंसला बनाता है, उसी तरह जीव हृदय के भीतर स्थित है। यह ²ष्टान्त उपयुक्त है, क्योंकि पक्षी सदैव वृक्ष से पृथक् होता है। इसी तरह आत्मा तथा परमात्मा दोनों ही पृथक्-पृथक् सत्ताएँ हैं और नश्वर शरीर से पृथक् हैं। *बलेन*  शब्द सूचित करता है कि भगवान् अपनी अन्तरंगा शकि्त से तुष्ट रहते हैं, जो कि सचि्चदानन्द स्वरूप है। जैसाकि *भूयान्* शब्द से सूचित होता है, परमेश्वर सदैव श्रेष्ठ पद पर आसीन हैं, जबकि जीव कभी मोहग्रस्त रहता है, तो कभी प्रबुद्ध रहता है। *बलेन* शब्द बतलाता है कि भगवान् कभी भी अंधकार या अज्ञान में नहीं रहते, अपितु पूर्ण आनन्दमय चेतना में रहते हैं। इस तरह भगवान् *निरन्न* हैं अर्थात् भौतिक कर्मों के तिक्त फलों में अरुचि रखते हैं, जबकि सामान्य बद्धजीव तिक्त फलों को मीठा समझ कर खाने में लगा रहता है। अन्तत: समस्त भौतिक प्रयास का फल मृत्यु है, किन्तु जीव मूर्खतावश सोचता है कि भौतिक वस्तुओं से उसे आनन्द मिलेगा। *सखायौ*  शब्द भी महत्त्वपूर्ण है। हमारे असली मित्र भगवान् कृष्ण हैं, जो हमारे हृदय के भीतर स्थित हैं। एकमात्र वे ही हमारी आवश्यकताओं को जानते हैं और वे ही हमें असली सुख प्रदान कर सकते हैं। कृष्ण इतने दयालु हैं कि वे हृदय में धैर्यरूप में स्थित होकर बद्धजीव को भगवद्धाम वापस ले जाने का मार्गदर्शन करते हैं। यह निश्चित है कि कोई भी संसारी मित्र अपने मूर्ख मित्र के साथ लाखों वर्षों तक नहीं रहता रहेगा, विशेषतया तब जबकि वह उसकी उपेक्षा करे या उसे कोसे भी। किन्तु भगवान् कृष्ण इतने श्रद्धालु प्रेमी-मित्र हैं कि वे असुर से असुर जीव के साथ भी रहते हैं और एक कीट, शूकर तथा कूकर के भी हृदय में रहते हैं। इसका कारण यह है कि भगवान् कृष्ण अत्यधिक कृष्णभावनाभावित हैं और प्रत्येक जीव को अपने अंश के रूप में देखते हैं। हर सजीव प्राणी को इस संसार रूपी वृक्ष के तिक्त फलों का परित्याग कर देना चाहिए। उसे अपने हृदय के भीतर स्थित भगवान् की ओर मुख मोडऩा चाहिए और अपने असली मित्र भगवान् कृष्ण के साथ प्रेममय सश्बन्ध को पुन: जागृत करना चाहिए। *स²शौ* शब्द बतलाता है कि जीव तथा भगवान् दोनों ही चेतन प्राणी हैं। भगवान् का अंश होने से हम उनके स्वभाव के भागीदार होते हैं, किन्तु अत्यन्त सूक्ष्म मात्रा में। इस तरह भगवान् तथा जीव *स²शौ* होते हैं। ऐसा ही कथन *श्वेताश्वतर उपनिषद्* (४.६) में पाया जाता है— *द्वा सुपर्णा सयुजा सखाया समानं वृक्षं परिषस्वजाते।* *तयोरन्य: पिप्पलं स्वाद्वत्त्यनश्नन्नन्यो:ऽभिचाकषीति॥* ''एक वृक्ष पर दो पक्षी हैं। उनमें से एक पक्षी वृक्ष के फल खा रहा है, जबकि दूसरा पक्षी उसके कार्यों का साक्षी है। यह साक्षी भगवान् है और फल खाने वाला जीव है।ÓÓ  