**सूर्योऽग्निब्र्राह्मणा गावो वैष्णव: खं मरुज्जलम् ।** **भूरात्मा सर्वभूतानि भद्र पूजापदानि मे ॥ ४२॥** 

**शब्दार्थ** 

**सूर्य:—** **सूर्य** **; अग्नि:—** **अग्नि** **; ब्राह्मणा:—** **तथा ब्राह्मणगण** **; गाव:—** **गौवें** **; वैष्णव:—** **भगवद्भक्त** **; खम्—** **आकाश** **; मरुत्—** **वायु** **; जलम्—** **जल** **; भू:—** **पृथ्वी** **; आत्मा—** **व्यष्टि आत्मा** **; सर्व-भूतानि—** **सारे जीव** **; भद्र—** **हे साधु उद्धव** **; पूजा—** **पूजा के** **;** **पदानि—** **स्थान** **; मे—** **मेरी।** **.** 

**हे साधु-पुरुष उद्धव, यह जान लो कि तुम मेरी पूजा सूर्य, अग्नि, ब्राह्मणों, गौवों, वैष्णवों,** **आकाश, वायु, जल, पृथ्वी, आत्मा में तथा सारे जीवों में कर सकते हो।** **तात्पर्य :** जब तक कोई यह नहीं समझ लेता कि भगवान् कृष्ण सर्वव्यापी हैं और हर वस्तु उनमें समाई हुई है, तब तक उसकी कृष्ण-चेतना अधम कोटि की और भौतिकतावादी है। सारे वैदिक वाङ्मय में स्पष्ट कहा गया है कि परम सत्य ही हर वस्तु के स्रोत हैं। हर वस्तु उनके भीतर है और वे हर वस्तु के भीतर समाए हुए हैं। भगवान् कृष्ण के विषय में भौतिकतावादी धारणा से बचने के लिए यह समझना होगा कि भगवान् किसी विशेष देश तथा काल में ही स्थित नहीं होते प्रत्युत वे सभी कालों तथा देशों में विद्यमान रहते हैं और सारी वस्तुओं के भीतर उन्हें खोजा जा सकता है। *पूजा-* *पदानि* शब्द सूचित करता है कि कृष्ण सर्वव्यापी हैं, किन्तु इसका अर्थ यह नहीं है कि सारी वस्तुएँ कृष्ण हैं। इस श्लोक में कृष्ण अपनी सर्वव्यापकता की सर्वश्रेष्ठता का स्पष्टीकरण करते हैं और पूर्ण आत्म-साक्षात्कार का मार्ग दिखाते हैं।  