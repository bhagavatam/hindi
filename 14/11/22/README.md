**यद्यनीशो धारयितुं मनो ब्रह्मणि निश्चलम् ।** **मयि सर्वाणि कर्माणि निरपेक्ष: समाचर ॥ २२॥** 

**शब्दार्थ** 

**यदि—** **यदि** **; अनीश:—** **असमर्थ** **; धारयितुम्—** **स्थिर करने के लिए** **; मन:—** **मन** **; ब्रह्मणि—** **आध्यात्मिक पद पर** **; निश्चलम्—** **इन्द्रियतृप्ति से मुक्त** **; मयि—** **मुझमें** **; सर्वाणि—** **समस्त** **; कर्माणि—** **कर्म** **; निरपेक्ष:—** **फल भोगने का प्रयास किये बिना** **;** **समाचर—** **सश्पन्न करो।** **.** 

**हे उद्धव, यदि तुम अपने मन को समस्त भौतिक उहापोहों से मुक्त नहीं कर सकते और इसे** **आध्यात्मिक पद पर पूर्णतया लीन नहीं कर सकते, तो अपने सारे कार्यों को, उनका फल भोगने** **का प्रयास किये बिना, मुझे अर्पित भेंट के रूप में सश्पन्न करो।** **तात्पर्य :** यदि कोई व्यक्ति अपने कर्मों का फल भोगने का प्रयास किये बिना उन्हें भगवान् कृष्ण को अॢपत करता है, तो उसका मन शुद्ध बन जाता है। जब मन शुद्ध हो जाता है, तो दिव्य ज्ञान स्वयमेव प्रकट होता है, क्योंकि ऐसा ज्ञान शुद्ध चेतना का गौण फल है। जब मन पूर्ण ज्ञान में लीन होता है, तो उसे आध्यात्मिक पद तक उठाया जा सकता है, जैसाकि *भगवद्गीता* (१८.५४) में वर्णन हुआ है— *ब्रह्मभूत प्रसन्नात्मा न शोचति न कांक्षति।* *सम: सर्वेषु भूतेषु मद्भङ्क्षक्त लभते पराम्॥* ''इस प्रकार जो दिव्य पद पर स्थित है, वह तुरन्त परब्रह्म का अनुभव करता है। वह कभी न तो शोक करता है, न किसी वस्तु की कामना करता है। वह प्रत्येक जीव पर समभाव रखता है। इस अवस्था में वह मेरी शुद्ध भक्ति को प्राप्त करता है।ÓÓ भगवान् कृष्ण के दिव्य रूप में मन को लीन करके मनुष्य सामान्य दिव्य ज्ञान की अवस्था को पार कर सकता है, जिससे वह अपने को स्थूल तथा सूक्ष्म शरीरों से पृथक् समझता है। भगवान् की प्रेमा भक्ति द्वारा आध्यात्मिक रूप से पुष्ट होकर, मन मोह के सारे कलुषों से पूरी तरह विमल हो जाता है। इस तरह भगवान् के साथ गहन एकाग्रता से सश्बद्ध होकर मनुष्य ज्ञान के सर्वोच्च मानक को प्राप्त करता है और भगवान् का घनिष्ठ संगी बन जाता है। भगवान् को अपने कर्म समॢपत करने से मनुष्य कुछ हद तक अपने मन को शुद्ध बनाता है और इस तरह आध्यात्मिक सजगता की प्रारश्भिक अवस्था को प्राप्त करता है। इतने पर भी वह अपने मन को पूरी तरह आध्यात्मिक पद पर स्थिर करने में समर्थ नहीं भी हो सकता है। यहाँ तक पहुँच कर मनुष्य मन के भीतर छिपे हुए कल्मष को देख कर अपनी स्थिति का मूल्यांकन करे। तब इस श्लोक में बतायी गई विधि से अपने भक्ति-कार्यों को भगवान् की सेवा में लगाये। यदि वह अपने को कृत्रिम रूप से परम मुक्त मानता है अथवा आध्यात्मिक प्रगति के पथ पर कारणस्वरूप होता है, तो नीचे गिरने का गंभीर खतरा है। श्रील जीव गोस्वामी के अनुसार भगवान् ने उद्धव को इसके पूर्व *ज्ञानमिश्रा भक्ति* की व्यालया की। इस श्लोक में वे स्पष्ट बतलाते हैं कि दिव्य ज्ञान भगवद्भकि्त का *स्वत: गौण* उत्पाद है। अगले श्लोक में वे शुद्ध भक्ति की व्यालया आरश्भ करते हैं, जो आत्म-साक्षात्कार के लिए पर्याप्त है। आध्यात्मिक ज्ञान की भोगेच्छा भौतिक इच्छा है, क्योंकि इसका उद्देश्य निजी तुष्टि होता है, न कि भगवान् का आनन्द। इसलिए भगवान् कृष्ण उद्धव को सावधान करते हैं कि यदि कोई व्यकि्त समाधि में अपने मन को आध्यात्मिक पद पर एकाग्र नहीं कर पाता, तो उसे ब्रह्म क्या है और क्या ब्रह्मï नहीं है ऐसे सैद्धान्तिक वाद-विवाद में नहीं पडऩा चाहिए। प्रत्युत उसे भगवद्भक्ति में लगे रहना चाहिए और तब आध्यात्मिक ज्ञान स्वत: ही हृदय में उत्पन्न होगा। *भगवद्गीता* (१०.१०) में कहा गया है— *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* ''जो प्रेमपूर्वक मेरी भक्ति और उपासना करने में निरन्तर लगे रहते हैं, उन्हें मैं ज्ञान प्रदान करता हूँ, जिसके द्वारा वे मुझ तक आ सकते हैं।ÓÓ इसी प्रकार *श्रीमद्भागवत* के दसवें स्कंध में ब्रह्माजी सावधान करते हैं कि भकि्त के शुभ मार्ग की उपेक्षा करके मानसिक चिन्तन का व्यर्थ श्रम नहीं करना चाहिए। मात्र दार्शनिक चिन्तन से आध्यात्मिक पद पर मन को एकाग्र नहीं किया जा सकता। इतिहास ऐसे अनेक महान् दार्शनिकों से परिपूर्ण है जिनकी निजी आदतें कुत्सित थीं, जिससे सिद्ध होता है कि मात्र दार्शनिक चिन्तन से वे अपने को आध्यात्मिक पद पर स्थिर नहीं रख सके। यदि किसी व्यकि्त को विगत जीवन में भगवद्भकि्त का अवसर प्राप्त नहीं हुआ और वह पदार्थ तथा आत्मा के अन्तर पर ही चिन्तन करने में लगा रहता है, तो वह आध्यात्मिक पद पर अपने मन को स्थिर नहीं रख पायेगा। ऐसे व्यक्ति को व्यर्थ चिन्तन का परित्याग करके चौबीसों घण्टे भगवान् के मिशन में लीन रहकर कृष्णभावनामृत के व्यावहारिक कार्य में लग जाना चाहिए। भगवान् के ऐसे मिशन-कार्य में लगने पर उसे अपने कर्मफल को भोगने का प्रयास नहीं करना चाहिए। यदि कोई व्यक्ति अपने कर्मफल भगवान् को अॢपत करे, तो उसका मन पूर्णतया शुद्ध न रहने पर भी शुद्ध निष्काम पद को प्राप्त हो जायेगा, जिसमें उसकी एकमात्र इच्छा भगवान् की तुष्टि ही होती है। श्रील जीव गोस्वामी बतलाते हैं कि यदि किसी को भगवान् के साकार रूप तथा कार्यकलापों में श्रद्धा नहीं होती, तो उसमें दिव्य पद पर निरन्तर बने रहने का आध्यात्मिक बल नहीं होगा। इस श्लोक में उद्धव तथा अन्य सारे जीवों को भगवान् समस्त दर्शन के निष्कर्ष पर लाते हैं, जो कि कृष्ण की शुद्ध भक्ति है। इस सन्दर्भ में श्रील भक्तिसिद्धान्त सरस्वती ठाकुर इंगित करते हैं कि जो व्यक्ति मिथ्या अहंकार से मोहग्रस्त रहता है, हो सकता है कि वह अपने कर्म भगवान् को अॢपत न करना चाहे, यद्यपि प्रकृति के गुणों से ऊपर उठने का यह वास्तविक ढंग है। अपने अज्ञान के कारण वह यह नहीं जानता कि वह कृष्ण का नित्य दास है, अपितु वह भौतिक मोह के द्वंद्व के प्रति आकृष्ट होता है। कोई व्यक्ति सैद्धान्तिक चिन्तन से ऐसे मोह से छूट नहीं सकता, किन्तु यदि वह अपने कर्म भगवान् को अॢपत करता है, तो वह भगवान् के नित्य दास के रूप में अपनी नित्य दिव्य स्थिति को स्पष्टतया समझ सकेगा।  