**अथैतत्परमं गुह्यं शृण्वतो यदुनन्दन ।** **सुगोप्यमपि वक्ष्यामि त्वं मे भृत्य: सुहृत्सखा ॥ ४९॥** 

**शब्दार्थ** 

**अथ—** **इस प्रकार** **; एतत्—** **यह** **; परमम्—** **परम** **; गुह्यम्—** **गुप्त** **; शृण्वत:—** **सुनने वाले तुमको** **; यदु-नन्दन—** **हे यदुकुल के प्रिय** **;** **सु-गोप्यम्—** **अत्यन्त गुह्य** **; अपि—** **भी** **; वक्ष्यामि—** **मैं कहूँगा** **; त्वम्—** **तुम** **; मे—** **मेरा** **; भृत्य:—** **सेवक हो** **; सु-हृत्—** **शुभचिन्तक** **;** **सखा—** **तथा मित्र।** **.** 

**हे उद्धव, हे यदुकुल के प्रिय, चूँकि तुम मेरे सेवक, शुभचिन्तक तथा सखा हो, अतएव अब** **मैं तुमसे अत्यन्त गुह्य ज्ञान कहूँगा। अब इसे सुनो, क्योंकि मैं इन महान् रहस्यों को तुश्हें बतलाने** **जा रहा हूँ।** **तात्पर्य :** श्रीमद्भागवत के प्रथम अध्याय (१.१.८) में कहा गया है— *ब्रूयु: स्निग्धस्य शिष्यस्य* *गुरवो गुह्यमप्युत* —प्रामाणिक गुरु अपने निष्ठावान् शिष्य को सारे दिव्य रहस्य बतला देता है। श्री उद्धव ने पूरी तरह से भगवान् कृष्ण की शरण ग्रहण कर ली थी। केवल ऐसी अवस्था में ही भगवान् उन्हें ऐसे रहस्य बतला सकते थे, क्योंकि बिना पूर्ण श्रद्धा के आध्यात्मिक ज्ञान प्रदान कर पाना असश्भव है। आत्म-साक्षात्कार की अन्य विधियाँ, यथा दार्शनिक चिन्तन अपूर्ण तथा अस्थिर हैं, क्योंकि कर्ता की निजी इच्छाएँ होती हैं और ऐसी कोई निश्चित विधि नहीं है, जिससे भगवान् की पूरी पूरी कृपा प्राप्त की जा सके। दूसरी ओर, भगवान् के शुद्ध भक्तों की संगति अपने में पर्याप्त विधि है, जिससे वांछित फल की गारण्टी रहती है। मनुष्य को शुद्ध भक्तों की संगति करना सीखना चाहिए। इससे उसका जीवन सफल हो सकेगा। यही इस अध्याय का सार-समाहार है। *इस प्रकार श्रीमद्भागवत के ग्यारहवें स्कंध के अन्तर्गत ''बद्ध तथा मुक्त जीवों के लक्षणÓÓ नामक* *ग्यारहवें अध्याय के श्रील भक्तिवेदांत स्वामी प्रभुपाद के विनीत सेवकों द्वारा विरचित तात्पर्य पूर्ण हुए।* 