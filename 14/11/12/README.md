**एवं विरक्त: शयन आसनाटनमज्जने ।** **दर्शनस्पर्शनघ्राणभोजनश्रवणादिषु ।** **न तथा बध्यते विद्वान्तत्र तत्रादयन्गुणान् ॥ ११॥** 

**शब्दार्थ** 

**एवम्—** **इस प्रकार** **; विरक्त:—** **भौतिक भोग से विलग हुआ** **; शयने—** **लेटने या सोने में** **; आसन—** **बैठने में** **; अटन—** **चलते हुए** **;** **मज्जने—** **अथवा स्नान में** **; दर्शन—** **देखने में** **; स्पर्शन—** **स्पर्श करने** **; घ्राण—** **सूँघने** **; भोजन—** **खाने** **; श्रवण—** **सुनने** **; आदिषु—** **इत्यादि में** **; न—** **नहीं** **; तथा—** **इस प्रकार** **; बध्यते—** **बाँधा जाता है** **; विद्वान्—** **बुद्धिमान व्यक्ति** **; तत्र तत्र—** **जहाँ भी जाता है** **;** **आदयन्—** **अनुभव कराते** **; गुणान्—** **प्रकृति के गुणों से उत्पन्न, इन्द्रियाँ।** **.** 

**प्रबुद्ध व्यक्ति विरक्त रहकर शरीर को लेटने, बैठने, चलने, नहाने, देखने, छूने, सूँघने,** **खाने, सुनने इत्यादि में लगाता है, लेकिन वह कभी भी ऐसे कार्यों में फँसता नहीं। निस्सन्देह,** **वह समस्त शारीरिक कार्यों का साक्षी बनकर अपनी इन्द्रियों को उनके विषयों में लगाता है और** **वह मूर्ख व्यक्ति की भाँति उसमें फँसता नहीं।** **तात्पर्य :** पिछले अध्याय में उद्धव ने भगवान् कृष्ण से यह प्रश्न पूछा था कि प्रबुद्ध व्यकि्त बद्धजीव की तरह अपने को बाह्य शारीरिक कार्यों में क्यों लगाता है? यहाँ पर उसका उत्तर भगवान् द्वारा दिया गया है। मूर्ख व्यक्ति शारीरिक कार्यों में लगा रहकर भौतिक जीवन के कारणों तथा फल में लिप्त रहता है, अतएव उसे उत्कट शोक तथा हर्ष का सामना करना पड़ता है। किन्तु स्वरूपसिद्ध व्यक्ति सामान्य व्यक्तियों की हार तथा पीड़ा का अध्ययन करता है और शारीरिक कार्यों को भोगने का भूलकर भी प्रयास नहीं करता, उल्टे वह विरक्त साक्षी बनकर अपनी इन्द्रियों को शरीर-पालन के सामान्य कार्यों में लगाता है। जैसाकि *आदयन्* शब्द से सूचित होता है, वह भौतिक अनुभव में वास्तविक स्व अर्थात अपने आपको न लगाकर और कुछ को लगाता है।  