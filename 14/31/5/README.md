**भगवान्पितामहं वीक्ष्य विभूतीरात्मनो विभु: ।** **संयोज्यात्मनि चात्मानं पद्मनेत्रे न्यमीलयत् ॥ ५॥** 

शब्दार्थ **** 

**भगवान्—** **भगवान्** **; पितामहम्—** **ब्रह्माजी को** **; वीक्ष्य—** **देख कर** **; विभूती:—** **शक्तिमान अंशों, देवताओं को** **; आत्मन:—** **निजी** **;** **विभु:—** **शक्तिमान भगवान्** **; संयोज्य—** **स्थिर करके** **; आत्मनि—** **अपने में** **; च—** **तथा** **; आत्मानम्—** **अपनी चेतना** **; पद्म-नेत्रे—** **कमलनयनों में** **; न्यमील्यत्—** **बन्द कर लिया।** **.** 

**अपने समक्ष ब्रह्माण्ड के पितामह ब्रह्माजी को अन्य देवताओं के साथ देख कर जो कि** **उनके निजी तथा शक्तिशाली अंश हैं, सर्वक्तिमान प्रभु ने अपने मन को अपने भीतर स्थिर किया** **और अपने कमलनेत्र बन्द कर लिये।** **तात्पर्य :** श्रील श्रीधर स्वामी के अनुसार, भगवान् कृष्ण पहले ही ब्रह्मा तथा अन्य देवताओं की उस प्रार्थना को स्वीकार कर चुके थे जिसमें उन्होंने भगवान् से अपने सेवक देवताओं की रक्षा के लिए ब्रह्माण्ड के भीतर अवतरित होने की याचना की थी। अब ये देवता भगवान् के सामने आये और वे सभी उन्हें अपने अपने लोक ले जाना चाह रहे थे। इन असंलय सामाजिक कार्यों से बचने के लिए भगवान् ने आँखें बन्द कर लीं मानो समाधि में लीन हों। श्रील जीव गोस्वामी कहते हैं कि भगवान् कृष्ण ने अपनी आँखें योगियों को यह सिखलाने के लिए बन्द कर लीं कि इस मत्र्य लोक को किस तरह अपने रहस्यवादी ऐश्वर्य से किसी आसकि्त के बिना, त्याग देना चाहिए। ब्रह्मा समेत सारे देवता भगवान् कृष्ण के योगिक अंश हैं; फिर भी भगवान् ने इस बात पर बल देने के लिए, अपनी आँखें बन्द कर लीं कि इस जगत से प्रयाण करते समय मनुष्य को अपना मन भगवान् में स्थिर कर लेना चाहिए।  