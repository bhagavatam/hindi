**द्वारकां हरिणा त्यक्तां समुद्रोऽप्लावयत्क्षणात् ।** **वर्जयित्वा महाराज श्रीमद्भगवदालयम् ॥ २३॥** 

शब्दार्थ **** 

**द्वारकाम्—** **द्वारका** **; हरिणा—** **भगवान् हरि द्वारा** **; त्यक्ताम्—** **त्यागी हुई** **; समुद्र:—** **समुद्र ने** **; अप्लावयत्—** **जलमग्न कर लिया** **;** **क्षणात्—** **तुरन्त** **; वर्जयित्वा—** **के अतिरिक्त** **; महा-राज—** **हे राजा** **; श्रीमत्-भगवत्—** **भगवान् का** **; आलयम्—** **आवास।** **.** 

**जैसे ही भगवान् ने द्वारका का परित्याग किया, त्योंही, हे राजा, समुद्र ने उसे चारों ओर से** **घेर लिया और एकमात्र उनका महल ही अछूता रहा।** **तात्पर्य :** श्रील जीव गोस्वामी बतलाते हैं कि भगवान् के धाम का बाह्य स्वरूप तो समुद्र द्वारा ढक लिया गया किन्तु भगवान् की नित्य द्वारका भौतिक ब्रह्माण्ड से परे विद्यमान है और निश्चय ही, भौतिक समुद्र से परे है। द्वारका का निर्माण देवताओं के शिल्पी विश्वकर्मा ने किया था और सुधर्मा सभाभवन स्वर्ग से लाया गया था। उस नगरी में कुलीन यदुवंश के अनेक सुन्दर तथा शानदार महल थे जिनमें सबसे सुन्दर भगवान् का आवास था। श्रील जीव गोस्वामी उल्लेख करते हैं कि वर्तमान युग में भी जो लोग मूल द्वारका स्थल के निकट रहते हैं, वे कभी कभी समुद्र में उसकी झलक पा जाते हैं। अन्ततोगत्वा भगवान् के संगी तथा धाम शाश्वत हैं और जो इसे समझता है, वह पूर्णतया कृष्णभावनाभावित होने के योग्य है।  