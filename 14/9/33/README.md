**अवधूतवच: श्रुत्वा पूर्वेषां न: स पूर्वज: ।** **सर्वसङ्गविनिर्मुक्त: समचित्तो बभूव ह ॥ ३३॥** 

**शब्दार्थ** 

**अवधूत—** **अवधूत ब्राह्मण के** **; वच:—** **शब्द** **; श्रुत्वा—** **सुनकर** **; पूर्वेषाम्—** **पूर्वजों के** **; न:—** **हमारे** **; स:—** **वह** **; पूर्वज:—** **स्वयं** **पूर्वज** **; सर्व—** **समस्त** **; सङ्ग—** **आसक्ति से** **; विनिर्मुक्त:—** **मुक्त होने पर** **; सम-चित्त:—** **आध्यात्मिक पद पर चेतना होने से सर्वत्र** **समान** **; बभूव—** **हो गया** **; ह—** **निश्चय ही।** **.** 

**हे उद्धव, उस अवधूत के शब्दों को सुनकर साधु राजा यदु, जो कि हमारे पूर्वजों का पुरखा** **है, समस्त भौतिक आसक्ति से मुक्त हो गया और उसका मन आध्याति्मक पद पर समान भाव से** **स्थिर (समदर्शी) हो गया।** **तात्पर्य :** यहाँ पर भगवान् अपने ही वंश, यदुवंश, की प्रशंसा करते हैं, क्योंकि इसमें अनेक महान् स्वरूपसिद्ध राजा हुए हैं। राजा यदु को ब्राह्मण अवधूत के रूप में दत्तात्रेय ने यह शिक्षा दी कि वह ईश्वर की सृष्टि को देखकर ही अपनी चेतना को वैराग्य के आध्यात्मिक पद पर स्थिर करे। *इस प्रकार श्रीमद्भागवत के ग्यारहवें स्कन्ध के अन्तर्गत ''पूर्ण वैराग्यÓÓ नामक नौवें अध्याय के* *श्रील भक्तिवेदान्त स्वामी प्रभुपाद के विनीत सेवकों द्वारा विरचित तात्पर्य पूर्ण हुए।* 