**तदैवमात्मन्यवरुद्धचित्तो** **न वेद किञ्चिद्बहिरन्तरं वा ।** **यथेषुकारो नृपङ्क्षत व्रजन्त-** **मिषौ गतात्मा न ददर्श पाश्र्वे ॥ १३॥** 

**शब्दार्थ** 

**तदा—** **उस समय** **; एवम्—** **इस प्रकार** **; आत्मनि—** **भगवान् में** **; अवरुद्ध—** **स्थिर** **; चित्त:—** **मन** **; न—** **नहीं** **; वेद—** **जानता है** **;** **किञ्चित्—** **कुछ भी** **; बहि:—** **बाहरी** **; अन्तरम्—** **आन्तरिक** **; वा—** **अथवा** **; यथा—** **जिस तरह** **; इषु—** **बाणों का** **; कार:—** **बनाने** **वाला** **; नृ-पतिम्—** **राजा को** **; व्रजन्तम्—** **जाते हुए** **; इषौ—** **बाण में** **; गत-आत्मा—** **लीन होकर** **; न ददर्श—** **नहीं देखा** **; पाश्र्वे—** **अपनी बगल में।** **.** 

**इस प्रकार जब मनुष्य की चेतना परम सत्य भगवान् पर पूरी तरह स्थिर हो जाती है, तो उसे** **द्वैत अथवा आन्तरिक और बाह्य सच्चाई नहीं दिखती। यहाँ पर एक बाण बनाने वाले का ²ष्टान्त** **दिया गया है, जो एक सीधा बाण बनाने में इतना लीन था कि उसने अपने बगल से गुजर रहे** **राजा तक को नहीं देखा।** **तात्पर्य :** कहा जाता है कि जब राजा किसी जन-मार्ग में से होकर चलता है, तो उसके आगे आगे नगाड़े तथा अन्य बाज-गाजे बजते रहते हैं और उसके साथ सिपाही तथा अन्य लोग रहते हैं। किन्तु बाण बनाने वाला अपनी कर्मशाला के पास से गुजरती हुई इस शाही धूमधाम को नहीं देख पाया, क्योंकि वह बाण को तेज तथा सीधा करने के इस निर्धारित कार्य में लीन था। जो व्यकि्त परम सत्य श्रीकृष्ण की प्रेमाभक्ति में लीन रहता है, वह भौतिक मोह पर ध्यान नहीं देता। इस श्लोक में *बहिस्*  शब्द इन्द्रियतृप्ति की असंलय वस्तुओं यथा भोजन, पेय, यौन इत्यादि का द्योतक है, जो बद्धजीव की इन्द्रियों को भौतिक द्वन्द्व में खींच लाती हैं। *अन्तरम्* शब्द विगत इन्द्रियतृप्ति की स्मृति अथवा भविष्य की भौतिक अवस्थाओं के स्वप्नों एवं आशाओं का द्योतक है। जो व्यक्ति सर्वत्र परम सत्य श्रीकृष्ण को देखता है, वह आन्तरिक तथा बाह्य दोनों प्रकार के मोहों का बहिष्कार कर देता है। यह *मुक्तिपद*  कहलाता है। इस पद पर, न तो इन्द्रिय-विषयों के प्रति आकर्षण रहता है, न विकर्षण, प्रत्युत परम सत्य कृष्ण में प्रेमपूर्ण तल्लीनता एवं भक्ति द्वारा उन्हें प्रसन्न करने की महती इच्छा रहती है। जो व्यक्ति कृष्ण की सत्यता को त्यागता है, उसे मानसिक चिन्तन के राज्य में व्यर्थ घूमना पड़ता है। जो व्यक्ति यह नहीं देख पाता कि प्रत्येक वस्तु के आधार-रूप परम सत्य भगवान् कृष्ण हैं, वह इस भ्रान्त धारणा से मोहग्रस्त होता रहेगा कि कुछ ऐसा है, जो कृष्ण नहीं है। प्रत्येक वस्तु भगवान् से उद्भूत है और वे ही प्रत्येक वस्तु के स्वामी हैं। यह साधारण ज्ञान ही वास्तविक अस्तित्व की सि्थति है।  