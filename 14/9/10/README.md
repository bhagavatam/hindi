**अन्वशिक्षमिमं तस्या उपदेशमरिन्दम ।** **लोकाननुचरन्नेतान्लोकतत्त्वविवित्सया ॥ ९॥** 

**शब्दार्थ** 

**अन्वशिक्षम्—** **मैंने अपनी आँखों से देखा है** **; इमम्—** **इस** **; तस्या:—** **उस लड़की के** **; उपदेशम्—** **शिक्षा** **; अरिम्-दम—** **हे शत्रु का** **दमन करने वाले** **; लोकान्—** **संसारों में** **; अनुचरन्—** **घूमते हुए** **; एतान्—** **इन** **; लोक—** **संसार का** **; तत्त्व—** **सत्य** **; विवित्सया—** **जानने की इच्छा से।** **.** 

**हे शत्रुओं का दमन करने वाले, मैं इस जगत के स्वभाव के बारे में निरन्तर सीखते हुए** **पृथ्वी-भर में विचरण करता हूँ। इस तरह मैंने उस लड़की से स्वयं शिक्षा ग्रहण की।** **तात्पर्य :** यहाँ पर ब्राह्मण यदुराज से बतला रहा है कि वह कोई सैद्धान्तिक ज्ञान नहीं प्रस्तुत कर रहा। प्रत्युत संसार-भर में विचरण करते हुए इस सतर्क विचारवान ब्राह्मण ने उपर्युक्त समस्त गुरुओं से स्वयं शिक्षा ग्रहण की है। इस प्रकार अपने को ईश्वर की तरह सर्वज्ञ न मानकर वह विनीत भाव से बतलाता है कि उसने अपनी यात्रा के दौरान इन उपदेशों को निष्ठापूर्वक सीखा है।  