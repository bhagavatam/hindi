**सामिषं कुररं जघ्नुर्बलिनोऽन्ये निरामिषा: ।** **तदामिषं परित्यज्य स सुखं समविन्दत ॥ २॥** 

**शब्दार्थ** 

**स-आमिषम्—** **मांस लिये हुए** **; कुररम्—** **बड़ा बाज** **; जघ्नु:—** **आक्रमण किया** **; बलिन:—** **अत्यन्त बलवान** **; अन्ये—** **अन्य** **;** **निरामिषा:—** **मांस से रहित** **; तदा—** **उस समय** **; आमिषम्—** **मांस** **; परित्यज्य—** **छोड़कर** **; स:—** **उसने** **; सुखम्—** **सुख** **;** **समविन्दत—** **प्राप्त किया।** **.** 

**एक बार बड़े बाजों की एक टोली ने कोई शिकार न पा सकने के कारण एक अन्य दुर्बल** **बाज पर आक्रमण कर दिया जो थोड़ा-सा मांस पकड़े हुए था। उस समय अपने जीवन को** **संकट में देखकर बाज ने मांस को छोड़ दिया। तब उसे वास्तविक सुख मिल सका।** **तात्पर्य :** प्रकृति के गुणों से प्रेरित होकर पक्षी उग्र हो उठते हैं और अन्य पक्षियों को खा जाने के लिए या उनके द्वारा पकड़े हुए मांस को छीनने के लिए मार डालते हैं। बाज, गिध, चील्ह इत्यादि इसी श्रेणी के पक्षी हैं। किन्तु मनुष्य को चाहिए कि अन्यों के साथ ङ्क्षहसा करने की ईष्र्यालु प्रवृत्ति का परित्याग कर दे और कृष्णभावनामृत को अंगीकार करे, जिससे वह हर जीव को अपने समान देख सके। वास्तविक सुख के इस पद पर मनुष्य किसी से ईष्र्या नहीं करता और किसी को अपना शत्रु नहीं मानता।  