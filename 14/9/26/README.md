**जायात्मजार्थपशुभृत्यगृहाप्तवर्गान्** **पुष्नाति यति्प्रयचिकीर्षया वितन्वन् ।** **स्वान्ते सकृच्छ्रमवरुद्धधन: स देह:** **सृष्ट्वास्य बीजमवसीदति वृक्षधर्म: ॥ २६॥** 

**शब्दार्थ** 

**जाया—** **पत्नी** **; आत्म-ज—** **सन्तानें** **; अर्थ—** **धन** **; पशु—** **पालतू पशु** **; भृत्य—** **नौकर** **; गृह—** **घर** **; आप्त—** **सश्बन्धीजन तथा मित्र** **;** **वर्गान्—** **ये सारी कोटियाँ** **; पुष्णाति—** **पुष्ट करता है** **; यत्—** **शरीर** **; प्रिय-चिकीर्षया—** **प्रसन्न करने की इच्छा से** **; वितन्वन्—** **फैलाते हुए** **; स्व-अन्ते—** **मृत्यु के समय** **; स-कृच्छ्रम्—** **अत्यधिक संघर्ष से** **; अवरुद्ध—** **एकत्रित** **; धन:—** **धन** **; स:—** **वह** **; देह:—** **शरीर** **; सृष्ट्वा—** **सृजन करके** **; अस्य—** **जीव का** **; बीजम्—** **बीज** **; अवसीदति—** **नीचे गिरकर मरता है** **; वृक्ष—** **पेड़** **; धर्म:—** **के** **स्वभाव का अनुकरण करते हुए।** **.** 

**शरीर से आसक्ति रखने वाला व्यक्ति अपनी पत्नी, बच्चों, संपत्ति, पालतू पशुओं, नौकरों,** **घरों, संबंधियों, मित्रों इत्यादि की स्थिति को बढ़ाने और सुरक्षित रखने के लिए अत्यधिक संघर्ष** **के साथ धन एकत्र करता है। वह अपने ही शरीर की तुष्टि के लिए यह सब करता है। जिस** **प्रकार एक वृक्ष नष्ट होने के पूर्व भावी वृक्ष का बीज उत्पन्न करता है, उसी तरह मरने वाला शरीर** **अपने संचित कर्म के रूप में अपने अगले शरीर का बीज प्रकट करता है। इस तरह भौतिक** **जगत के नैरन्तर्य से आश्वस्त होकर भौतिक शरीर समाप्त हो जाता है।** **तात्पर्य :** यह तर्क किया जा सकता है कि ''अभी तक जितने गुरुओं का उल्लेख हुआ, उनमें से शरीर निश्चय ही सर्वोत्तम है, क्योंकि यह विरकि्त तथा उत्तम बुद्धि प्रदान करता है, जिससे मनुष्य भगवान् की भक्तिमय सेवा में लग सकता है। इसलिए हमें अत्यधिक अनुरक्ति के साथ शरीर की सेवा करनी चाहिए यद्यपि यह नश्वर है, अन्यथा कृतज्ञता का अपराध लगेगा। जब शरीर इतने अदभुत गुणों से युक्त है, तो फिर शरीर से विरक्ति की संस्तुति किस तरह की जा सकती है?ÓÓ इसका उत्तर इस श्लोक में दिया हुआ है। यह शरीर उपकारी गुरु की तरह विरक्ति तथा ज्ञान प्रदान नहीं करता, प्रत्युत इतनी पीड़ा तथा कष्ट देता है कि कोई भी विवेकवान व्यकि्त भौतिक जीवन की व्यर्थता से आश्वस्त हो जायेगा। जिस तरह एक वृक्ष अगले वृक्ष के बीज उत्पन्न करता है और तब नष्ट हो जाता है, उसी तरह शरीर की कामेच्छाएँ बद्धजीव को अगले कर्म की शृंखला उत्पन्न करने के लिए प्रेरित करती हैं। अन्त में यह शरीर इस जगत में अपार कष्ट का मार्ग प्रशस्त करके समाप्त हो जाता है। श्रील भक्तिसिद्धान्त सरस्वती ठाकुर के अनुसार *देह* स्थूल शरीर तथा सूक्ष्म मानसिक शरीर दोनों का ही द्योतक है। जो लोग शरीर तथा आत्मा के अन्तर को स्पष्ट रूप से नहीं समझते, वे झूठे ही सोचते हैं कि शरीर तथा आत्मा अभिन्न हैं और मनुष्य शारीरिक इन्द्रियतृप्ति में पूर्ण सुख पा सकता है। किन्तु जो लोग मूर्खतावश नश्वर शरीर को सर्वप्रधान मान लेते हैं, उनकी तुलना उन स्वरूपसिद्ध व्यक्तियों से नहीं की जा सकती, जो नित्य आत्मा की श्रेष्ठता को भलीभाँति समझते हैं।  