**केवलात्मानुभावेन स्वमायां त्रिगुणाति्मकाम् ।** **सङ्क्षोभयन्सृजत्यादौ तया सूत्रमरिन्दम ॥ १९॥** 

**शब्दार्थ** 

**केवल—** **शुद्ध** **; आत्म—** **स्वयं की** **; अनुभावेन—** **शक्ति से** **; स्व-मायाम्—** **अपनी ही शक्ति को** **; त्रि—** **तीन** **; गुण—** **गुण** **;** **आत्मिकाम्—** **से निॢमत** **; सङ्क्षोभयन्—** **क्षुब्ध करते हुए** **; सृजति—** **प्रकट करता है** **; आदौ—** **सृष्टि के समय** **; तया—** **उस शक्ति से** **;** **सूत्रम्—** **महत-तत्त्व को, जो कर्म की शक्ति से पहचाना जाता है** **; अरिन्दम—** **हे शत्रुओं का दमन करने वाले।** **.** 

**हे शत्रुओं के दमनकर्ता, सृष्टि के समय भगवान् अपनी दिव्य शक्ति का विस्तार काल रूप में** **करते हैं और वे तीन गुणों से बनी हुई अपनी भौतिक शक्ति, अर्थात् माया को क्षुब्ध करके महत** **तत्त्व को उत्पन्न करते हैं।** **तात्पर्य :** *केवल* शब्द का अर्थ है ''शुद्धÓÓ और यह सूचित करता है कि *काल-शक्ति* दिव्य शक्ति है, जो उनके निजी शरीर से अभिन्न है। ब्राह्मण यहाँ पर यदुराज को *अरिन्दम* कहकर सश्बोधित करता है, जो यह इंगित करता है कि यद्यपि माया की चर्चा चल रही है, किन्तु राजा को इससे तनिक भी चिन्तित नहीं होना चाहिए, क्योंकि भगवान् का सच्चा भक्त होने से वह जीवन के उन असली शत्रुओं काम, क्रोध, लोभ को दमित करने में समर्थ है, जो मनुष्य को माया के राज्य में बन्दी बनाते हैं। *सूत्रम्*  शब्द *महत् तत्त्व* का सूचक है, जिस पर अनेक भौतिक सृष्टियाँ टिकी रहती हैं, जिस तरह धागे में रत्न पिरोये रहते हैं। *प्रधान* या भौतिक साश्यावस्था में प्रकृति के गुण अन्योन्य क्रिया नहीं करते। *श्रीमद्भागवत* के तृतीय स्कंध में भगवान् कपिल ने अपने सांलय उपदेश में बतलाया है कि भगवान् प्रकृति की निष्क्रिय अवस्था को क्षुब्ध करते हैं, तो सृषि्ट उत्पन्न होती है। प्रकृति का वह सृष्ट रूप जिसमें सकाम कर्मों को प्रोत्साहन मिलता है, *महत् तत्त्व* कहलाता है, जैसाकि इस श्लोक में इंगित हुआ है। यदि कोई व्यक्ति निॢवशेष वेदान्त दर्शन की आड़ लेकर भगवान् की मायामयी सृष्टि को त्यागने का प्रयास करता है और इस तरह भगवान् की अनन्त चेतना तथा बद्धजीव की अति सूक्ष्म चेतना को कृत्रिम रूप से एक समान बताता है, तो उसका यह विश्लेषण सत्य से कोसों दूर होगा। इस श्लोक में *स्व-मायाम्* शब्द सूचित करता है कि बद्धजीवों को प्रच्छन्न करने वाली मायाशकि्त सदैव ही भगवान् के अधीनस्थ होती है, क्योंकि भगवान् की चेतना अच्युत तथा अनन्त होती है और वे सदा पुरुष होते हैं।  