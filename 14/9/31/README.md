**न ह्येकस्माद्गुरोज्र्ञानं सुस्थिरं स्यात्सुपुष्कलम् ।** **ब्रह्मैतदद्वितीयं वै गीयते बहुधॢषभि: ॥ ३१॥** 

**शब्दार्थ** 

**न—** **नहीं** **; हि—** **निश्चय ही** **; एकस्मात्—** **एक** **; गुरो:—** **गुरु से** **; ज्ञानम्—** **ज्ञान** **; सु-स्थिरम्—** **अत्यधिक स्थिर** **; स्यात्—** **हो सकता** **है** **; सु-पुष्कलम्—** **अत्यन्त पूर्ण** **; ब्रह्म—** **परम सत्य** **; एतत्—** **यह** **; अद्वितीयम्—** **अद्वितीय** **; वै—** **निश्चय ही** **; गीयते—** **यशोगान** **किया गया** **; बहुधा—** **अनेक प्रकार से** **; ऋषिभि:—** **ऋषियों द्वारा।** **.** 

**यद्यपि परम सत्य अद्वितीय हैं, किन्तु ऋषियों ने अनेक प्रकार से उनका वर्णन किया है।** **इसलिए हो सकता है कि मनुष्य एक गुरु से अत्यन्त स्थिर या पूर्ण ज्ञान प्राप्त न कर पाये।** **तात्पर्य :** श्रील श्रीधर स्वामी ने इस श्लोक की टीका इस प्रकार की है ''यह कथन कि मनुष्य को अनेक गुरुओं की आवश्यकता होती है, व्यालया की अपेक्षा रखता है, क्योंकि भूतकाल के लगभग तमाम सन्त-पुरुषों ने अनेक गुरुओं की शरण नहीं ली, प्रत्युत एक ही गुरु स्वीकार किया। *गीयते* *बहुधाॢषभि:* शब्द परम सत्य के साकार तथा निराकार ज्ञान को बतलाने वाले हैं। दूसरे शब्दों में, कुछ ऋषि भगवान् के निॢवशेष प्रत्रा का वर्णन करते हैं जिसमें आध्यात्मिक विविधता नहीं है, जबकि अन्य ऋषि भगवान् के प्रकट रूप का वर्णन करते हैं। इस तरह विभिन्न विद्वानों से मात्र सुनकर ही मनुष्य अपने जीवन की परम सिद्धि को नहीं सीख सकता। गुरुओं की विविधता जीव की अतीव भौतिकतावादी प्रवृति्त को रोकने के लिए ही लाभप्रद है। विभिन्न आध्याति्मक दार्शनिक आत्मा के अस्तित्व में विश्वास उत्पन्न कराते हैं और उन्हें इस स्तर पर स्वीकार किया जा सकता है, किन्तु जैसाकि बाद के श्लोकों से प्रकट होगा कि पूर्ण ज्ञान प्रदान करने वाला गुरु केवल एक होता है।ÓÓ श्रील जीव गोस्वामी ने इस श्लोक की टीका इस प्रकार की है ''चूँकि यह सामान्यतया ज्ञात है कि मनुष्य को एक ही गुरु बनाना चाहिए, तो फिर यह संस्तुति क्यों की गई है कि मनुष्य अनेक तथाकथित गुरुओं से सीखें जो साधारण भौतिक वस्तुओं के रूप में दिखते हैं? इसकी व्यालया यह है कि मनुष्य का पूज्य गुरु ज्ञान के अनेक विभागों में उपदेश देगा जो उसने सामान्य वस्तुओं से बटोरा है। जैसाकि ब्राह्मण अवधूत ने संस्तुति की है मनुष्य अपने आचार्य से प्राप्त शिक्षाओं को पुष्ट कर सकता है और प्रकृति में सामान्य वस्तुओं को देखकर उसके आदेशों का उल्लँघन करने से बच सकता है। मनुष्य को अपने गुरु से यांत्रिक रूप में शिक्षाएँ ग्रहण नहीं करनी चाहिए। शिष्य को विचारवान होना चाहिए और अपनी बुद्धि से अपने गुरु से जो कुछ सुना है उसे अपने चारों ओर के जगत को देखते हुए व्यवहार में लाना चाहिए। इस ²ष्टि से मनुष्य अनेक गुरु बना सकता है, किन्तु ऐसे लोगों को नहीं, जो प्रामाणिक गुरु से प्राप्त ज्ञान का विरोध करते हैं। दूसरे शब्दों में, मनुष्य को चाहिए कि नास्तिक कपिल जैसे व्यक्तियों से श्रवण न करे।ÓÓ श्रील विश्वनाथ चक्रवर्ती ठाकुर ने भी इस श्लोक की टीका की है, जो इस प्रकार है'' *श्रीमद्भागवत*  में कहा गया है *तस्माद् गुरुं प्रपद्येत जिज्ञासु: श्रेय उत्तमम्* —यदि जीवन में सर्वोच्च सिदि्ध प्राप्त करनी है, तो प्रामाणिक गुरु के पास जाना चाहिए। इसी तरह इस स्कन्ध के अध्याय १०, श्लोक ५ में भगवान् ने कहा है *मद्अभिज्ञं गुरुं शान्तम् उपासीत मद्-आत्मकम्* —मनुष्य को चाहिए कि प्रामाणिक गुरु की सेवा करे, जो मेरे ज्ञान से पूर्ण होता है और मुझसे भिन्न नहीं होता। वैदिक साहित्य में ऐसे अनेक श्लोक हैं, जो यह इंगित करते हैं कि एक ही प्रामाणिक गुरु की शरण लेनी चाहिए। हमारे पास महान् सन्त-पुरुषों के ऐसे अनेक उदाहरण हैं, जिन्होंने एक से अधिक गुरु नहीं बनाया। इस तरह यह तथ्य है कि हमें एक प्रामाणिक गुरु बनाना चाहिए और उसी से उच्चरित होने वाले विशिष्ट मंत्र भी ग्रहण करने चाहिए। निश्चय ही, मैं स्वयं इस सिद्धान्त का अनुसरण करता हूँ और अपने प्रामाणिक गुरु की पूजा करता हूँ। किन्तु अपने आचार्य की पूजा करने में मनुष्य अच्छे तथा बुरे उदाहरणों से सहायता ले सकता है। अच्छे आचरण के उदाहरणों का पालन करने से भक्ति प्रबल होगी और बुरे उदाहरणों से आगाह हुआ जा सकेगा तथा संकट से बचा जा सकेगा। इस तरह मनुष्य अनेक सामान्य पदार्थों को गुरु मान सकता है और उन्हें शिक्षा-गुरु या गुरु कह सकता है, जो आध्यात्मिक प्रगति के लिए महत्त्वपूर्ण उपदेश देते हैं।ÓÓ इस तरह भगवान् के ही शब्दों में *मद्अभिज्ञं गुरुं शान्तम् उपासीत मद्-आत्मकम्* —मनुष्य को चाहिए कि एक ही प्रामाणिक गुरु के पास जाये जो कि भगवान् के विषय में पूरा ज्ञान रखता हो और उसे ही *मद्-आत्मकम्* अर्थात् भगवान् से अभिन्न मानकर उसी की निष्ठा से पूजा करे। यह कथन उस बात का खंडन कहीं करता, जिसे भगवान् ने अवधूत ब्राह्मण की शिक्षाओं में प्रस्तुत किया है। यदि कोई व्यक्ति अपने आचार्य की शिक्षाएँ प्राप्त करके उन्हें सैद्धान्तिक विचार मानकर मस्तिष्क में बन्द रखता है, तो वह प्रगति नहीं कर पायेगा। स्थिर तथा पूर्ण ज्ञान उत्पन्न करने के लिए मनुष्य को चाहिए कि अपने आचार्य की शिक्षाओं को सर्वत्र देखे। इस तरह एक वैष्णव अपने प्रामाणिक गुरु की जो भगवान् कृष्ण से अभिन्न है, पूजा करने के मार्ग में प्रकाश देने वाले किसी भी व्यकि्त अथवा वस्तु का आदर करता है। ब्राह्मण ने जिन अनेक गुरुओं का उल्लेख किया, उनमें से कुछ अच्छा उपदेश देते हैं और कुछ बुरा। ङ्क्षपगला वेश्या तथा वह लड़की जिसने अपनी चूडिय़ाँ उतार ली थीं उचित आचरण का उदाहरण प्रस्तुत करती हैं, जबकि अभागा कबूतर तथा मूर्ख शहद की मक्खी ऐसे आचरण का उदाहरण प्रस्तुत करती हैं, जिससे बचना चाहिए। दोनों ही प्रसंगों से मनुष्य के ज्ञान में वृद्धि होती है। इसलिए इस श्लोक का अर्थ यह नहीं लगाना चाहिए कि यह भगवान् के इस कथन— *मद्अभिज्ञं गुरुं शान्तं उपासीत* *मद्-आत्मकम्* (भागवत् ११.१०.५) का विरोधाभास है।  

**श्रीभगवानुवाच** 