**एकचार्यनिकेत: स्यादप्रमत्तो गुहाशय: ।** **अलक्ष्यमाण आचारैर्मुनिरेकोऽल्पभाषण: ॥ १४॥** 

**शब्दार्थ** 

**एक—** **अकेला** **; चारी—** **विचरणशील** **; अनिकेत:—** **बिना स्थिर निवास के** **; स्यात्—** **होए** **; अप्रमत्त:—** **अत्यन्त सतर्क होने से** **;** **गुहा-आशय:—** **एकान्त रहते हुए** **; अलक्ष्यमाण:—** **बिना पहचाना जाकर** **; आचारै:—** **अपने कार्यों से** **; मुनि:—** **मुनि** **; एक:—** **संगी रहित** **; अल्प—** **बहुत कम** **; भाषण:—** **बोलते हुए।** **.** 

**सन्त-पुरुष को अकेले रहना चाहिए और किसी स्थिर आवास के बिना, निरन्तर विचरण** **करते रहना चाहिए। सतर्क होकर, उसे एकान्तवास करना चाहिए और इस तरह से कार्य करना** **चाहिए कि वह अन्यों द्वारा पहचाना या देखा न जा सके। उसे संगियों के बिना इधर-उधर जाना** **चाहिए और जरूरत से ज्यादा बोलना नहीं चाहिए।** **तात्पर्य :** युवा लड़की की शंख-चूडिय़ों से सश्बन्धित पूर्ववर्ती कथा यह बतलाती है कि सामान्य योग-विधियों में लगे हुए साधु-पुरुषों को भी अकेले रहना चाहिए जिससे झगड़े या उत्पात से बचा जा सके। दूसरे शब्दों में, सामान्य योग-विधियों में लगे हुए व्यक्तियों को एक-दूसरे की भी संगति नहीं करनी चाहिए। यह श्लोक परोक्ष रूप से उस सर्प को बतलाता है, जो मनुष्यों से हमला किये जाने के भय से एकान्त में रहता है। इस ²ष्टान्त से हम यह सीखते हैं कि सन्त-पुरुष को सामान्य भौतिकतावादी व्यक्तियों की संगति नहीं करनी चाहिए। उसे स्थायी आवास बनाने से भी बचना चाहिए और उसे अन्यों द्वारा अनदेखा रहकर विचरण करना चाहिए। संसार में हमारी व्यस्तता ही हमारे दुख का कारण है। ऐसी व्यस्तता से हमारे जीवन का असली उद्देश्य, कृष्णभावनामृत, नष्ट होता है। मनुष्य को चाहे, जैसे भी हो सके, भौतिक समाज, मैत्री तथा प्रेम से गहरे लगाव को छोड़ देना चाहिए। उसे वैराग्य का अवयास करना चाहिए और कृष्णभावनामृत के सिद्धान्तों की शरण लेने से उसका मंगलमय जीवन शुरू होगा। अपने जीवन को वर्णाश्रम पद्धति के अनुसार व्यवस्थित करके मनुष्य आत्म-साक्षात्कार की दिशा में पहला डग भर सकता है। दूसरे शब्दों में, मनुष्य को ईमानदारी का पेशा अपनाना चाहिए और उसे अपना यौन-जीवन या तो ब्रह्मचारी अथवा संन्यासी की भाँति पूर्णतया त्याग कर या फिर विवाहित गृहस्थ के रूप में व्यवस्थित करना चाहिए। अपना पेशा तथा अपने निजी जीवन को नियमित बनाये बिना कुव्यवस्था बनी रहेगी और आध्यात्मिक प्रगति कर पाना कठिन हो जायेगा। भौतिक समाज, मैत्री तथा प्रेम के प्रति लगावों का आधार भौतिक जगत में दीर्घकालीन अनुभव होते हैं। वे आध्यात्मिक ज्ञान के मार्ग में रोड़े बनते हैं और यदि उन्हें उसी रूप में रहने दिया जाता है, तो आध्यात्मिक प्रगति अत्यन्त कठिन हो जाती है। चैतन्य महाप्रभु ने अपने उदाहरण तथा उपदेश से यह शिक्षा दी है कि भक्त को क्या करना चाहिए और क्या नहीं करना चाहिए। इन सिद्धान्तों का पालन करने से परम सिद्धि के मार्ग में अग्रसर हुआ जा सकता है। इस तरह मनुष्य को सामान्य सामाजिक प्रथा से ऊपर उठना होगा, जो जीव को व्यर्थ की इन्द्रियतृप्ति की ओर ले जाती है।  