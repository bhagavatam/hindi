**देहो गुरुर्मम विरक्तिविवेकहेतु-** **र्बिभ्रत्स्म सत्त्वनिधनं सततात्र्युदर्कम् ।** **तत्त्वान्यनेन विमृशामि यथा तथापि** **पारक्यमित्यवसितो विचराश्यसङ्ग: ॥ २५॥** 

**शब्दार्थ** 

**देह:—** **शरीर** **; गुरु:—** **गुरु** **; मम—** **मेरा** **; विरक्ति—** **वैराग्य का** **; विवेक—** **तथा विवेक का** **; हेतु:—** **कारण** **; बिभ्रत्—** **पालन करते** **हुए** **; स्म—** **निश्चय ही** **; सत्त्व—** **अस्तित्व** **; निधनम्—** **विनाश** **; सतत—** **सदैव** **; आॢत—** **कष्ट** **; उदर्कम्—** **भावी परिणाम** **; तत्त्वानि—** **इस जगत की सच्चाइयाँ** **; अनेन—** **इस शरीर से** **; विमृशामि—** **मैं विचार करता हूँ** **; यथा—** **यद्यपि** **; तथा अपि—** **फिर भी** **;** **पारक्यम्—** **अन्यों से सश्बन्धित** **; इति—** **इस प्रकार** **; अवसित:—** **आश्वस्त होकर** **; विचरामि—** **विचरण करता हूँ** **; असङ्ग:-विथोउत्** **अत्तछ्मेन्त्.** 

**भौतिक शरीर भी मेरा गुरु है, क्योंकि यह मुझे वैराग्य की शिक्षा देता है। सृष्टि तथा संहार से** **प्रभावित होने के कारण, इसका कष्टमय अन्त होता रहता है। यद्यपि ज्ञान प्राप्त करने के लिए** **अपने शरीर का उपयोग करते हुए मैं सदैव स्मरण रखता हूँ कि यह अन्तत: अन्यों द्वारा विनष्ट** **कर दिया जायेगा, अत: मैं विरक्त रहकर इस जगत में इधर-उधर विचरण करता हूँ।** **तात्पर्य :** इस श्लोक में *यथा तथापि* शब्द महत्त्वपूर्ण हैं। यद्यपि शरीर से बहुत बड़ा लाभ यह है कि इससे इस जगत के बारे में जाना जा सकता है, किन्तु मनुष्य को चाहिए कि इसके दुखमय अपरिहार्य भविष्य का सदैव स्मरण रखे। जलाने पर यह जलकर राख हो जाता है; यदि एकान्त स्थान में खो जाय तो इसे सियार तथा गीध खा जाते हैं। यदि इसे भव्य शव पेटिका में रखकर गाड़ दिया जाय, तो यह सड़ जाता है और तुच्छ कीड़े-मकोड़े चट कर जाते हैं। इस तरह इसे *पारक्यम्* या ''अन्यों द्वारा खा लिया जाने वालाÓÓ कहा जाता है। किन्तु कृष्णभावनामृत सश्पन्न करने के लिए मनुष्य को शारीरिक स्वास्थ्य बनाए रखना चाहिए किन्तु उससे अधिक स्नेह या अनुराग नहीं रखना चाहिए। शरीर के जन्म तथा मृत्यु का अध्ययन करके मनुष्य को *विरक्ति-विवेक* अर्थात् अनावश्यक वस्तुओं से विरक्त होने का विवेक प्राप्त हो सकता है। *अवसित* शब्द विश्वास का सूचक है। मनुष्य को कृष्णभावनामृत की सारी सच्चाइयों के प्रति आश्वस्त होना चाहिए।  