**यत्र यत्र मनो देही धारयेत्सकलं धिया ।** **स्नेहाद्द्वेषाद्भयाद्वापि याति तत्तत्स्वरूपताम् ॥ २२॥** 

**शब्दार्थ** 

**यत्र यत्र—** **जहाँ जहाँ** **; मन:—** **मन को** **; देही—** **बद्धजीव** **; धारयेत्—** **स्थिर करता है** **; सकलम्—** **पूर्ण एकाग्रता के साथ** **; धिया—** **बुद्धि से** **; स्नेहात्—** **स्नेहवश** **; द्वेषात्—** **द्वेष के कारण** **; भयात्—** **भयवश** **; वा अपि—** **अथवा** **; याति—** **जाता है** **; तत्-तत्—** **उस** **उस** **; स्वरूपताम्—** **विशेष अवस्था को।** **.** 

**यदि देहधारी जीव प्रेम, द्वेष या भयवश अपने मन को बुदि्ध तथा पूर्ण एकाग्रता के साथ** **किसी विशेष शारीरिक स्वरूप में स्थिर कर दे, तो वह उस स्वरूप को अवश्य प्राप्त करेगा,** **जिसका वह ध्यान करता है।** **तात्पर्य :** इस श्लोक से यह समझना कठिन नहीं है कि यदि कोई व्यकि्त निरन्तर भगवान् का ध्यान करता है, तो उसे भगवान् जैसा ही आध्यात्मिक शरीर प्राप्त होगा। *धिया* शब्द विशेष अर्थ में पूर्ण बौद्धिक संकल्प को सूचित करता है। इसी तरह *सकलम्* शब्द मन की एकाग्रता का सूचक है। चेतना की ऐसी तल्लीनता से मनुष्य को अगले जीवन में वैसा ही स्वरूप प्राप्त होगा, जिसका वह चिन्तन करता रहता है। यह अन्य शिक्षा है, जो कीट-जगत से सीखी जा सकती है, जैसाकि अगले श्लोक में बतलाया गया है।  