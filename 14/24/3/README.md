**आसीज्ज्ञानमथो अर्थ एकमेवाविकल्पितम् ।** **यदा विवेकनिपुणा आदौ कृतयुगेऽयुगे ॥ २॥** 

शब्दार्थ **** 

**आसीत्—** **था** **; ज्ञानम्—** **द्रष्टा** **; अथ उ—** **इस प्रकार** **; अर्थ:—** **²श्य** **; एकम्—** **एक** **; एव—** **केवल** **; अविकल्पितम्—** **अपृथक्** **;** **यदा—** **जब** **; विवेक—** **विवेक में** **; निपुणा:—** **दक्ष पुरुष** **; आदौ—** **प्रारश्भ में** **; कृत-युगे—** **सात्विक युग में** **; अयुगे—** **तथा इसके** **पूर्व संहार के समय।** **.** 

**प्रारश्भ में कृत युग के दौरान सारे लोग आध्यात्मिक विवेक में अत्यन्त निपुण होते थे और** **इससे भी पूर्व, संहार के समय एकमात्र द्रष्टा का अस्तित्व था, जो ²श्य पदार्थ से अभिन्न था।** **तात्पर्य :** कृत युग पहला युग है और सत्य युग भी कहलाता है, जिसमें ज्ञान पूर्ण होने के कारण अपने लक्ष्य से भिन्न नहीं है। आधुनिक समाज में ज्ञान नितान्त काल्पनिक तथा निरन्तर परिवर्तनशील है। प्राय: लोगों के सैद्धान्तिक विचारों तथा वास्तविकता में काफी अन्तर रहता है। किन्तु सत्य युग में लोग *विवेक निपुणा:* होते हैं; फलत: उनकी ²ष्टि तथा वास्तविकता में कोई अन्तर नहीं होता। सत्य युग में आम जनता स्वरूपसिद्ध होती है। हर वस्तु को भगवान् की शक्ति के रूप में देखने के कारण वे अपने तथा अन्य जीवों के बीच कृत्रिम रूप से द्वैत उत्पन्न नहीं करते। सत्य युग की एकरूपता का यह अन्य पक्ष है। संहार के समय हर वस्तु भगवान् में लीन होकर शान्त हो जाती है और उस समय भी एकमात्र द्रष्टा भगवान् तथा भगवान् के भीतर स्थित ज्ञान की वस्तुओं में कोई अन्तर नहीं रहता। नित्य आध्यात्मिक जगत में मुक्त हुए जीव कभी भी इस तरह लीन नहीं होते अपितु अपने अपने आध्यात्मिक स्वरूपों में सदा सदा बने रहते हैं। चूँकि वे स्वेच्छा से प्रेमवश भगवान् से एकाकार हैं, अतएव उनका धाम कभी भी विनष्ट नहीं होता।  