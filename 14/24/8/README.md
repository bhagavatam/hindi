**वैकारिकस्तैजसश्च तामसश्चेत्यहं त्रिवृत् ।** **तन्मात्रेन्द्रियमनसां कारणं चिदचिन्मय: ॥ ७॥** 

शब्दार्थ **** 

**वैकारिक:—** **सतोगुण में** **; तैजस:—** **रजोगुण में** **; च—** **तथा** **; तामस:—** **तमोगुण में** **; च—** **भी** **; इति—** **इस प्रकार** **; अहम्—** **मिथ्या** **अहंकार** **; त्रि-वृत्—** **तीन श्रेणियों में** **; तत्-मात्र—** **इन्द्रिय-विषयों के सूक्ष्म रूपों के** **; इन्द्रिय—** **इन्द्रियों के** **; मनसाम्—** **तथा मन के** **;** **कारणम्—** **कारण** **; चित्-अचित्—** **आत्मा तथा पदार्थ दोनों** **; मय:—** **से युक्त।** **.** 

**मिथ्या अहंकार जो भौतिक अनुभूति (तन्मात्रा), इन्द्रियों तथा मन का कारण है आत्मा तथा** **पदार्थ दोनों को घेर लेता है और सतो, रजो तथा तमो—इन तीन गुणों को प्रकट होता है।** **तात्पर्य :** इस सन्दर्भ में *चिद्-अचिन्-मय* शब्द महत्त्वपूर्ण है। मिथ्या अहंकार नित्य चेतन आत्मा तथा अनित्य अचेतन शरीर का भ्रामक संमेल है। चूँकि आत्मा ईश्वर की सृष्टि का अवैध दोहन करना चाहता है, अत: वह प्रकृति के तीन गुणों से मोहग्रस्त हो जाता है और भौतिक जगत में मोहमय पहचान बनाता है। भोग के प्रयास में वह मोह की जटिलताओं में उलझता जाता है और अपनी चिन्ता को ही बढ़ाता है। इस निराशाजनक स्थिति से पार पाने के लिए शुद्ध कृष्णभावनामृत अंगीकार करना चाहिए जिसमें भगवान् की प्रसन्नता ही जीवन का एकमात्र लक्ष्य बन जाती है।  