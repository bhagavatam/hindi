**ततो महाभागवत उद्धवे निर्गते वनम् ।** **द्वारवत्यां किमकरोद्भगवान्भूतभावन: ॥ १॥** 

शब्दार्थ **** 

**श्री-राजा उवाच—** **राजा ने कहा** **; तत:—** **तब** **; महा-भागवते—** **महान् भक्त** **; उद्धवे—** **उद्धव के** **; निर्गते—** **चले जाने पर** **; वनम्—** **वन में** **; द्वारवत्याम्—** **द्वारका में** **; किम्—** **क्या** **; अकरोत्—** **किया** **; भगवान्—** **भगवान् ने** **; भूत—** **सारे जीवों के** **; भावन:—** **रक्षक।** **.** 

**राजा परीक्षित ने कहा : जब महान् भक्त उद्धव जंगल चले गये तो समस्त जीवों के रक्षक** **भगवान् ने द्वारका नगरी में क्या किया?** **तात्पर्य :** अब परीक्षित महाराज शुकदेव गोस्वामी से इस स्कन्ध के प्रथम अध्याय के शीर्षक के विषय में—यदुवंश के संहार तथा श्रीकृष्ण के वैकुण्ठ लौट जाने के विषय में—पूछ रहे हैं। चूँकि भगवान् कृष्ण यदुवंश के सामान्य सदस्य की भूमिका निभा रहे थे, अत: वे अपनी पाॢथव लीलाओं को त्याग कर ब्राह्मणों के शाप के प्रति अपने भाव व्यक्त करते प्रतीत हो रहे थे। वस्तुत: भगवान् कृष्ण को कोई शाप नहीं दे सकता। नारद मुनि तथा अन्य मुनिगण जिन्होंने यदुवंश को शाप दिया, वे भगवान् के नित्य भक्त हैं और वे उन्हें शाप नहीं दे सकते थे। अतएव, अपनी लीलाएँ समाप्त करने तथा यदुकुल के साथ पृथ्वी छोडऩे में, भगवान् कृष्ण ने अपनी अन्तरंगा शक्ति तथा निजी इच्छा का प्रदर्शन किया क्योंकि भगवान् की परम शकि्त को ललकारा नहीं जा सकता।  