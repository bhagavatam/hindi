**एते घोरा महोत्पाता द्वार्वत्यां यमकेतव: ।** **मुहूर्तमपि न स्थेयमत्र नो यदुपुङ्गवा: ॥ ५॥** 

शब्दार्थ **** 

**श्री-भगवान् उवाच—** **भगवान् ने कहा** **; एते—** **ये** **; घोरा:—** **भयावने** **; महा—** **महान्** **; उत्पाता:—** **अपशकुन** **; द्वार्वत्याम्—** **द्वारका में** **;** **यम—** **मृत्यु के राजा के** **; केतव:—** **झंडे** **; मुहूर्तम्—** **एक क्षण** **; अपि—** **भी** **; न स्थेयम्—** **रुकना चाहिए** **; अत्र—** **यहाँ** **; न:—** **हमें** **;** **यदु-पुङ्गवा:—** **हे यदुओं में श्रेष्ठ।** **.** 

**भगवान् ने कहा : अरे यदुवंश के नायको, जरा इन सारे भयावने अपशकुनों पर ध्यान दो** **जो द्वारका में मृत्यु के झंडों की तरह प्रकट हुए हैं। अब हमें यहाँ पर क्षण-भर भी रुकना नहीं** **चाहिए।** **तात्पर्य :** श्रील विश्वनाथ चक्रवर्ती ठाकुर ने वैदिक ग्रंथों से पर्याप्त प्रमाण यह सिद्ध करने के लिए जुटाये हैं कि भगवान् का मनुष्य जैसा स्वरूप तथा उनके नाम, धाम, साज-सामग्री तथा संगी, नित्य तथा भौतिक कल्मष से रहित आध्याति्मक स्वरूप हैं। ( *देखें परिशिष्ट पृष्ठ ...* ) इस प्रसंग में आचार्य ने आगे भी व्यालया की है कि चूँकि जीवों को अपने पापकर्मों का फल भोगना होता है, इसलिए भगवान् उन्हें कलियुग में दण्ड देने की व्यवस्था करते हैं। दूसरे शब्दों में, भगवान् यह नहीं चाहते कि बद्धजीव पापी बनें और कष्ट भोगें किन्तु चूँकि वे पहले से पापी होते हैं अतएव भगवान् उपयुक्त युग की सृष्टि करते हैं जिसमें अधर्म के तिक्त फलों का वे स्वाद चख सकें। चूँकि भगवान् कृष्ण इस भौतिक जगत में अपने विभिन्न रूपों में धर्म की स्थापना करते हैं, इसलिए द्वापर युग के अन्त में पृथ्वी पर धर्म अत्यन्त प्रबल था। सारे प्रधान असुरों का वध हो चुका था; सारे ऋषि-मुनियों, सन्तों तथा भक्तों को प्रोत्साहन मिला था; उन्हें प्रबुद्ध किया गया था और प्रबल बनाया गया था, इसलिए अधर्म के लिए बहुत कम अवकाश था। यदि भगवान् कृष्ण वैकुण्ठ को अपने आध्यात्मिक शरीर में संसार के समक्ष गए होते, तो कलियुग के लिए पल्लवित हो पाना कठिन हो जाता। भगवान् कृष्ण ने संसार को उसी तरह से छोड़ा जिस तरह रामचन्द्र के अवतार में किया था और लाखों वर्षों बाद भी करोडों पवित्र पुरुष भगवान् की इस अद्भुत लीला की चर्चा चलाते हैं। किन्तु कलियुग के लिए मार्ग प्रशस्त करने के लिए भगवान् कृष्ण ने इस जगत को इस तरह छोड़ा जो उन लोगों को चकराने वाला है, जो उनके कट्टरभक्त नहीं हैं। भगवान् के नित्य रूप का वर्णन सश्पूर्ण वैदिक वाङ्मय में पाया जाता है और सारे महान् आचार्यों के अनुसार, जिनमें शंकराचार्य तथा चैतन्य महाप्रभु सश्मिलित हैं, भगवान् का नित्य रूप परब्रह्म का सर्वोच्च ज्ञान है। यद्यपि उच्च भक्तों के लिए भगवान् कृष्ण का नित्य आध्यात्मिक रूप एक अनुभूत तथ्य है, किन्तु जो लोग कृष्णभावनामृत में पिछड़े हैं उनके लिए भगवान् की अचिन्त्य लीलाएँ एवं योजना कभी कभी पूरी समझ के परे रहती है।  