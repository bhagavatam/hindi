**युक्तं च सन्ति सर्वत्र भाषन्ते ब्राह्मणा यथा ।** **मायां मदीयामुद्गृह्य वदतां ङ्क्षक नु दुर्घटम् ॥ ४॥** 

शब्दार्थ **** 

**श्री-भगवान् उवाच—** **भगवान् ने कहा** **; युक्तम्—** **युक्तियुक्त** **; च—** **भी** **; सन्ति—** **उपस्थित रहते हैं** **; सर्वत्र—** **सभी जगह** **; भाषन्ते—** **कहते हैं** **; ब्राह्मणा:—** **ब्राह्मणजन** **; यथा—** **कैसे** **; मायाम्—** **योगशक्ति** **; मदीयम्—** **मेरी** **; उद्गृह्य—** **अपनाकर** **; वदताम्—** **बोलने** **वाले के** **; किम्—** **क्या** **; नु—** **आखिरकार** **; दुर्घटम्—** **असश्भव होगा।** **.** 

**भगवान् कृष्ण ने उत्तर दिया : चूँकि सारे तत्त्व सभी जगह उपस्थित रहते हैं इसलिए यह** **युक्तियुक्त है कि विभिन्न विद्वान ब्राह्मणों ने उनकी व्यालया भिन्न भिन्न विधियों से की है। ऐसे** **सभी दार्शनिकों ने मेरी योगशक्ति का आश्रय लेकर ही ऐसा कहा है, अतएव वे सत्य का** **खण्डन किये बिना कुछ भी कह सकते हैं।** **तात्पर्य :** इस श्लोक में *सन्ति सर्वत्र* से यह सूचित होता है कि सारे भौतिक तत्त्व एक-दूसरे के भीतर स्थूल तथा सूक्ष्म रूपों में पाये जाते हैं। इसलिए असंलय प्रकारों से उनका कोटि-निर्धारण करके वर्णन किया जा सकता है। भौतिक जगत आखिरकार मायामय है और निरन्तर रूपान्तरित होता रहता है। इसकी माप विभिन्न विधियों से की जा सकती है, जिस तरह कि मृगमरीचिका को विविध प्रकारों से बतलाया जाता है किन्तु भगवान् ने जिन अठ्ठाईस तत्त्वों को बतलाया है, वे सही हैं और उन्हें स्वीकार कर लेना चाहिए। श्रील जीव गोस्वामी कहते हैं कि इस श्लोक में *माया* शब्द *महामाया* अर्थात् अविद्याशक्ति का सूचक नहीं है अपितु भगवान् की अचिन्त्य योगशक्ति का सूचक है, जो वैदिक ज्ञान के विद्वान अनुयायियों को शरण देने वाली है। यहाँ पर जिन जिन दार्शनिकों का उल्लेख हुआ है वे सत्य के किसी विशेष पक्ष का उद्धाटन करते हैं और उनके मत विरोधी नहीं हैं क्योंकि वे एक ही घटना को कोटि-निर्धारण की विभिन्न प्रणालियों से बतला रहे हैं। भौतिक जगत में ऐसी दार्शनिक असहमति का कोई अन्त नहीं है, इसलिए सबों को भगवान् के मत के विषय में एक हो जाना चाहिए, जैसाकि इस श्लोक में कहा गया है। इसी तरह *भगवद्गीता* में भगवान् कृष्ण सभी बद्धात्माओं से अनुरोध करते हैं कि वे विविध प्रकार की पूजाएँ छोड़ कर उनके भक्त बन कर पूर्ण कृष्णभावनामृत में उनकी शरण में आयें। इस तरह हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे के कीर्तन से सारे ब्रह्माण्ड को भगवत्प्रेम में एक किया जा सकता है। इस तरह एक निष्ठावान भक्त से अपनी बात बताकर वैश्लेषिक दर्शन के विवाद को समाप्त कर दिया गया है।  