**तस्मादुद्धव मा भुङ्क्ष्व विषयानसदिन्द्रियै: ।** **आत्माग्रहणनिर्भातं पश्य वैकल्पिकं भ्रमम् ॥ ५७॥** 

शब्दार्थ **** 

**तस्मात्—** **इसलिए** **; उद्धव—** **हे उद्धव** **; मा भुङ्क्ष्व—** **मत भोग करो** **; विषयान्—** **इन्द्रिय-विषयों को** **; असत्—** **अशुद्ध** **; इन्द्रियै:—** **इन्द्रियों द्वारा** **; आत्म—** **आत्मा का** **; अग्रहण—** **अनुभव करने की अक्षमता** **; निर्भातम्—** **जिसमेंप्रकट है** **; पश्य—** **इसे देखो** **;** **वैकल्पिकम्—** **भौतिक द्वैत पर आधारित** **; भ्रमम्—** **मोह, भ्रम।** **.** 

**इसलिए हे उद्धव, तुम भौतिक इन्द्रियों से इन्द्रियतृप्ति भोगने का प्रयास मत करो। यह देखो** **किस तरह भौतिक द्वैत पर आधारित भ्रम मनुष्य को आत्म-साक्षात्कार से रोकता है।** **तात्पर्य :** हर वस्तु भगवान् की शक्ति तथा सश्पत्ति है और भगवान् की प्रेमाभक्ति में प्रयुक्त होने के लिए है। भौतिक वस्तुओं को भगवान् से पृथक् देखना और उन्हें अपने अधिकार में करके भोगने के लिए समझना *वैकल्पिकं भ्रमम्* कहलाता है। अपने भोग की वस्तु यथा भोजन, वष, आवास या वाहन का चुनाव करते समय मनुष्य उस प्राप्तव्य वस्तु के गुणों पर विचार करता है। फलस्वरूप भौतिक जीवन में मनुष्य निरन्तर चिन्तामग्न रहता है और अपने निजी आनन्द के लिए सर्वोत्तम इनि्द्रयतृप्ति प्राप्त करने का प्रयास करता है। किन्तु यदि वह हर वस्तु को भगवान् की सश्पत्ति मानता है, तो उसे लगेगा कि हर वस्तु भगवान् की प्रसन्नता के लिए बनी है। उसे कोई निजी चिन्ता नहीं रहेगी क्योंकि तब वह भगवान् की प्रेमाभक्ति मात्र में लगे रहने में तुष्ट रहेगा। ऐसा सश्भव नहीं कि भगवान् की सश्पत्ति का दुरुपयोग करने के साथ साथ आत्म-साक्षात्कार में प्रगति की जा सके।  