**प्रकृति: पुरुषश्चेति विकल्प: पुरुषर्षभ ।** **एष वैकारिक: सर्गो गुणव्यतिकरात्मक: ॥ २९॥** 

शब्दार्थ **** 

**श्री-भगवान् उवाच—** **भगवान् ने कहा** **; प्रकृति:—** **प्रकृति** **; पुरुष:—** **भोक्ता, जीव** **; च—** **तथा** **; इति—** **इस प्रकार** **; विकल्प:—** **पूर्ण अन्तर** **; पुरुष-ऋषभ—** **हे पुरुषों में श्रेष्ठ** **; एष:—** **यह** **; वैकारिक:—** **रूपान्तरशील** **; सर्ग:—** **सृष्टि** **; गुण—** **प्रकृति के गुणों के** **;** **व्यतिकर—** **विक्षोभ पर** **; आत्मक:—** **आधारित।** **.** 

**भगवान् ने कहा : हे पुरुष-श्रेष्ठ, प्रकृति तथा इसका भोक्ता स्पष्ट रूप से पृथक् पृथक् हैं।** **यह व्यक्त सृष्टि प्रकृति के गुणों के विक्षोभ पर आधारित होने के कारण निरन्तर रूपान्तरित होती** **रहती है।** **तात्पर्य :** *पुरुष* शब्द जीव तथा सर्वोपरि व्यक्ति अर्थात् परमेश्वर का भी सूचक है। भौतिक प्रकृति परिवर्तनशील होने से द्वैत से पूर्ण है, जबकि भगवान् एक तथा सर्वोच्च हैं। भौतिक प्रकृति अपने स्रष्टा, पालक तथा संहर्ता पर आश्रित है, किन्तु भगवान् पूर्णतया आत्म-निर्भर तथा स्वतंत्र हैं। इसी तरह प्रकृति अचेतन तथा जड़ है, जिसमें आत्म-चेतनता का अभाव है, किन्तु परमेश्वर आत्मनिर्भर एवं सर्वज्ञ हैं। जीव भगवान् की नित्यतता, आनन्द तथा ज्ञान में हाथ बँटाता है और वह प्रकृति से सर्वथा भिन्न भी है। *सर्ग* शब्द यहाँ पर शरीर के भौतिक मिश्रण का सूचक है, जो जीव को आच्छादित करता है। शरीर में निरन्तर परिवर्तन होता रहता है अतएव वह जीव से सर्वथा भिन्न है, जो शाश्वत एक रहता आ रहा है। दिव्य भगवद्धाम में सृजन, पालन तथा संहार को लेकर कोई संघर्ष या विक्षोभ नहीं होता जैसाकि भौतिक जगत में देखा जाता है। वहाँ पर सारी विविधता कृष्णभावनामृत के दिव्य प्रेमपूर्ण अनुभव में विवेचित की जाती है, जो कि आत्मा की स्वाभाविक स्थिति है।  