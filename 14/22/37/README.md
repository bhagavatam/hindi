**विषयाभिनिवेशेन नात्मानं यत्स्मरेत्पुन: ।** **जन्तोर्वै कस्यचिद्धेतोर्मृत्युरत्यन्तविस्मृति: ॥ ३९॥** 

शब्दार्थ **** 

**विषय—** **नवीन अनुभूति के विषयों में** **; अभिनिवेशेन—** **तल्लीनता से** **; न—** **नहीं** **; आत्मानम्—** **अपने पूर्व आत्मा को** **; यत्—** **जिस** **स्थिति में** **; स्मरेत्—** **स्मरण करता है** **; पुन:—** **और आगे** **; जन्तो:—** **जीव का** **; वै—** **निस्सन्देह** **; कस्यचित् हेतो:—** **किसी न किसी** **बहाने** **; मृत्यु:—** **मृत्यु नामक** **; अत्यन्त—** **पूर्ण** **; विस्मृति:—** **विस्मरण।** **.** 

**जब जीव वर्तमान शरीर से दूसरे शरीर में जाता है, जो उसके अपने कर्म से उत्पन्न होता है,** **तो वह नये शरीर की आनन्दप्रद तथा पीड़ादायक अनुभूतियों में लीन हो जाता है और पहले** **वाले शरीर के अनुभव को पूरी तरह भूल जाता है। इस तरह से पूर्व भौतिक पहचान की पूर्ण** **विस्मृति, जो किसी न किसी बहाने उत्पन्न होती है, मृत्यु कहलाती है।** **तात्पर्य :** अपने कर्म के अनुसार मनुष्य सुन्दर, धनी या शक्तिशाली शरीर प्राप्त कर सकता है या फिर अत्यन्त गॢहत जीवन-दशा को प्राप्त हो सकता है। जीव स्वर्ग या नरक में जन्म लेकर अपने अहंकार की पहचान इस नये शरीर से पूरी तरह करने लगता है और नए शरीर के हर्ष, भय, ऐश्वर्य या कष्ट में लीन हो जाने से पहले वाले शरीर के अनुभवों को पूरी तरह भूल जाता है। मृत्यु तब होती है जब भौतिक शरीर का निर्धारित कर्म समाप्त हो जाता है। चूँकि शरीर विशेष का कर्म समाप्त हो जाता है, अतएव वह मन पर प्रभाव नहीं डाल सकता। इस तरह मनुष्य अपने पहले के शरीर को भूल जाता है। नया शरीर प्रकृति द्वारा सृजित होता है ताकि मनुष्य अनुभव कर सके कि उसका कर्म अभी भी प्रभावशाली है। फलस्वरूप मनुष्य की सारी चेतना उसके वर्तमान शरीर में लीन हो जाती है, जिससे वह अपने विगत कर्मों के फलों का पूरी तरह अनुभव कर सके। चूँकि जीव अपनी मिथ्या पहचान शरीर से करता है, अतएव शारीरिक मृत्यु को आत्मा की मृत्यु मान लिया जाता है। किन्तु वास्तव में आत्मा शाश्वत है, जिसका न तो सृजन होता है, न संहार। आत्म-साक्षात्कार का यह विश्लेषणात्मक ज्ञान कृष्णभावनामृत में सहज ही ज्ञेय बन जाता है।  