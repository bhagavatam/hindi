**अर्थे ह्यविद्यमानेऽपि संसृतिर्न निवर्तते ।** **ध्यायतो विषयानस्य स्वप्नेऽनर्थागमो यथा ॥ ५६॥** 

शब्दार्थ **** 

**अर्थे—** **वास्तव में** **; हि—** **निश्चय ही** **; अविद्यमाने—** **न होते हुए** **; अपि—** **भी** **; संसृति:—** **जगत** **; न निवर्तते—** **रुकता नहीं** **;** **ध्यायत:—** **ध्यान करता** **; विषयान्—** **इन्द्रियतृप्ति की वस्तुओं का** **; अस्य—** **उसका** **; स्वप्ने—** **स्वप्न में** **; अनर्थ—** **अवांछित वस्तु** **का** **; आगम:—** **आना** **; यथा—** **जिस तरह।** **.** 

**जो व्यक्ति इन्द्रियतृप्ति पर अपना ध्यान जमाये रखता है, उसके लिए भौतिक जीवन** **वास्तविक न होते हुए भी उसी तरह हट नहीं पाता जिस तरह स्वप्न के अरुचिकर अनुभव हटाये** **नहीं हटते।** **तात्पर्य :** कोई यह आक्षेप कर सकता है कि जब भगवान् कृष्ण इस बात पर जोर दे रहे हैं कि जीवन मिथ्या है, तो फिर कोई इसे रोकने के लिए प्रयास क्यों करे? इसीलिए भगवान् बतलाते हैं कि भौतिक जीवन यद्यपि यथार्थ नहीं है किन्तु जो इन्द्रियतृपि्त में लीन रहता है उसके लिए वह हठपूर्वक चलता रहता है, जिस तरह निद्रा में मग्न रहने वाले का भयानक स्वप्न चलता रहता है। *अविद्यमान*  शब्द का अर्थ यह है कि भौतिक जीवन ऐसी मनोकल्पना पर आधारित होता है, जिसमें मनुष्य सोचता है कि, ''मैं पुरुष हूँÓÓ ''मैं षी हूँÓÓ ''मैं डाक्टर हूँÓÓ ''मैं सीनेटर हूँÓÓ ''मैं झाड़ू लगाने वाला हूँÓÓ आदि आदि। बद्ध आत्मा शरीर के साथ काल्पनिक पहचान के बल पर बड़े ही उत्साह के साथ कार्य करता जाता है। इस तरह यद्यपि आत्मा विद्यमान होता है तथा शरीर भी विद्यमान रहता है, किन्तु शरीर के साथ झूठी पहचान का अस्तित्व नहीं रहता। मिथ्या विचार पर आधारित भौतिक जीवन का वास्तविक अस्तित्व नहीं होता। स्वप्न से जगने पर मनुष्य की स्मृति में स्वप्न की हल्की छाया बनी रह सकती है। इसी तरह भगवान् की भक्ति में लगने पर कभी कभी मनुष्य पापमय जीवन की हल्की छाया से क्षुब्ध हो सकता है। इसलिए मनुष्य को चाहिए कि भगवान् द्वारा श्री उद्धव को दिये गये उपदेशों को सुन कर कृष्णभावनामृत में पुष्ट बने।  