**सत्त्वं ज्ञानं रज: कर्म तमोऽज्ञानमिहोच्यते ।** **गुणव्यतिकर: काल: स्वभाव: सूत्रमेव च ॥ १३॥** 

शब्दार्थ **** 

**सत्त्वम्—** **सतोगुण** **; ज्ञानम्—** **ज्ञान** **; रज:—** **रजोगुण** **; कर्म—** **सकाम कर्म** **; तम:—** **तमोगुण** **; अज्ञानम्—** **मूर्खता** **; इह—** **इस जगत** **में** **; उच्यते—** **कहलाता है** **; गुण—** **गुणों का** **; व्यतिकर:—** **क्षुब्ध विकार** **; काल:—** **काल** **; स्वभाव:—** **आन्तरिक मनोवृत्ति, प्रकृति** **;** **सूत्रम्—** **महत् तत्त्व** **; एव—** **निस्सन्देह** **; च—** **भी।** **.** 

**इस जगत में सतोगुण को ज्ञान, रजोगुण को सकाम कर्म तथा तमोगुण को अज्ञान माना** **जाता है। काल को भौतिक गुणों की क्षुब्ध अन्त:क्रिया के रूप में देखा जाता है और आदि सूत्र** **अर्थात् महत् तत्त्व से समग्र कार्य की मनोवृत्ति प्रकट होती है।** **तात्पर्य :** भौतिक तत्त्वों की पारस्परिक क्रिया के लिए जो प्रोत्साहन है, वही काल की अग्रगामी चाल है। काल के बीतने से गर्भ में भ्रूण बढ़ता है, धीरे धीरे बाहर आता है, फिर बढ़ता है, प्रतिफल उत्पन्न करता है, क्षीण होता है तथा मर जाता है। यह सब काल के प्रभाव से होता है। काल की अनुपस्थिति में तत्त्व परस्पर क्रिया नहीं करते अपितु *प्रधान* के रूप में निष्क्रिय बने रहते हैं। कृष्ण भौतिक जगत की मूलभूत कोटियों की स्थापना कर रहे हैं जिससे मनुष्य भगवान् की सृष्टि का अनुमान लगा सकें। यदि कोटियों को संक्षिप्त न किया गया होता, तो विश्लेषण तथा अनुभूतिकरण असश्भव होते, क्योंकि भगवान् की शकि्त अनन्त है। यद्यपि भौतिक तत्त्वों के आधारभूत विभागों में अनेक विभाग हैं किन्तु आत्मा को सदैव एक पृथक् दिव्य तत्त्व माना जाता है, जो ईश्वर के धाम में निवास के लिए बनाया गया है।  