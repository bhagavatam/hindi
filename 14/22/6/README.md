**परस्परानुप्रवेशात्तत्त्वानां पुरुषर्षभ ।** **पौर्वापर्यप्रसङ्लयानं यथा वक्तुॢववक्षितम् ॥ ७॥** 

शब्दार्थ **** 

**परस्पर—** **आपस में** **; अनुप्रवेशात्—** **प्रवेश करने के कारण (सूक्ष्म कारण का स्थूल कारण में या इसके विपरीत)** **; तत्त्वानाम्—** **विभिन्न तत्त्वों के** **; पुरुष-ऋषभ—** **हे पुरुष-श्रेष्ठ (उद्धव)** **; पौर्व—** **पूर्व कारणों के रूप में** **; अपर्य—** **अथवा प्रतिफलों की** **;** **प्रसङ्लयानम्—** **गणना** **; यथा—** **किन्तु** **; वक्तु:—** **वक्ता** **; विवक्षितम्—** **वर्णन करने के लिए इच्छुक।** **.** 

**हे पुरुष-श्रेष्ठ, चूँकि सूक्ष्म तथा स्थूल तत्त्व एक-दूसरे में प्रविष्ट हो जाते हैं, इसलिए** **दार्शनिकजन अपनी अपनी इच्छानुसार विभिन्न प्रकारों से मूलभूत भौतिक तत्त्वों की गणना कर** **सकते हैं।** **तात्पर्य :** भौतिक सृष्टि का जन्म शृंखला प्रतिक्रिया के रूप में घटित होता है, जिसमें सूक्ष्म तत्त्व विस्तार करके घनीभूत तत्त्वों में बदलते जाते हैं। चूँकि कारण एक तरह से कार्य में उपस्थित रहता है और इसी तरह कार्य कारण के भीतर उपस्थित रहता है, इसलिए सारे सूक्ष्म तथा स्थूल तत्त्व एक-दूसरे के भीतर प्रवेश कर गये हैं। इस तरह मूलभूत भौतिक तत्त्वों को अपने अपने तरीके से विभिन्न संलयाएँ तथा नाम प्रदान करके अनेक प्रकार से वर्गीकृत किया जा सकता है। यद्यपि भौतिक दार्शनिकजन बड़े ही घमंड के साथ अपने अपने सिद्धान्तों को सर्वश्रेष्ठ मानते हैं किन्तु वे सब अपनी अपनी मनोवृत्तियों के अनुसार अनुमान लगाते हैं जैसाकि इस श्लोक में तथा अगले श्लोक में वर्णन हुआ है।  