**नृत्यतो गायत: पश्यन्यथैवानुकरोति तान् ।** **एवं बुद्धिगुणान्पश्यन्ननीहोऽप्यनुकार्यते ॥ ५३॥** 

शब्दार्थ **** 

**नृत्यत:—** **नाचते हुए पुरुष** **; गायत:—** **तथा गाते हुए** **; पश्यन्—** **देखते हुए** **; यथा—** **जिस तरह** **; एव—** **निस्सन्देह** **; अनुकरोति—** **अनुकरण करता है** **; तान्—** **उनको** **; एवम्—** **इस तरह** **; बुद्धि—** **बुद्धि का** **; गुणान्—** **अॢजत गुणों को** **; पश्यन्—** **देखते हुए** **;** **अनीह:—** **स्वयं कार्य में रत न होकर** **; अपि—** **फिर भी** **; अनुकार्यते—** **अनुकरण कराया जाता है।** **.** 

**जिस तरह नाचते तथा गाते हुए व्यक्तियों को देख कर कोई व्यक्ति उनका अनुकरण करता** **है, उसी तरह आत्मा सकाम कर्मों का कर्ता न होते हुए भी, भौतिक बुद्धि द्वारा मोहित हो जाता है** **और उसके गुणों का अनुकरण करने के लिए बाध्य हो जाता है।** **तात्पर्य :** कभी कभी लोग पेशेवर गवैयों तथा नर्तकों पर मुग्ध होकर उनकी तान तथा लयों का उनकी रोमांचक, विनोदपूर्ण एवं शौर्ययुक्त भावनाओं के साथ अपने मनों में अनुकरण करते हैं। वे रेडिओं में सुनाई पडऩे वाले गीत गाते हैं और टेलीविजन या चित्रपटों या रंगमंचों पर देखे गयेनृत्यों तथा नाटकीय क्रियाकलापों का अनुकरण करते हैं और इस तरह वे कलाकार के भावों तथा कला तक पहुँचते हैं। इसी तरह बद्ध आत्मा भौतिक मन तथा बुद्धि के मनोरथों पर मुग्ध होता है और वे उसे आश्वस्त करते हैं कि वह भौतिक जगत का भोक्ता बन सकता है। इस तरह बद्ध आत्मा भौतिक शरीर से पृथक् होते हुए तथा कभी भी उसके कर्मों का कर्ता न होते हुए भी अपने शरीर को भौतिक कार्यों में लगाता है, जिससे वह जन्म-मृत्यु के चक्कर में फँस जाता है। मनुष्य को चाहिए कि भौतिक बुद्धि की अवैध योजनाओं को स्वीकार न करे प्रत्युत वह भगवान् की सेवा में अपने को पूर्णतया लगाये।  