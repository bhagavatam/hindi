**मयेश्वरेण जीवेन गुणेन गुणिना विना ।** **सर्वात्मनापि सर्वेण न भावो विद्यते क्वचित् ॥ ३८॥** 

शब्दार्थ **** 

**मया—** **मुझ** **; ईश्वरेण—** **परमेश्वर से** **; जीवेन—** **जीव से** **; गुणेन—** **प्रकृति के गुणों से** **; गुणिना—** **महत् तत्त्व से** **; विना—** **रहित** **; सर्व-** **आत्मना—** **विद्यमान सबों की आत्मा** **; अपि—** **निस्सन्देह** **; सर्वेण—** **प्रत्येक वस्तु** **; न—** **नहीं** **; भाव:—** **उपस्थिति** **; विद्यते—** **है** **;** **क्वचित्—** **जो भी।** **.** 

**परमेश्वर के रूप में मैं जीव, प्रकृति के गुणों तथा महत्-तत्त्व का आधार हूँ। इस प्रकार मैं** **सर्वस्व हूँ और कोई भी वस्तु मेरे बिना विद्यमान नहीं रह सकती।** **तात्पर्य :** *महत् तत्त्व* तथा *जीव* के प्राकट्य के बिना इस भौतिक जगत में कुछ भी उपस्थित नहीं रह सकता। हमारे द्वारा अनुभव की जाने वाली प्रत्येक वस्तु जीव तथा सूक्ष्म एवं स्थूल पदार्थ का मिश्रण है। परमेश्वर ही जीव तथा पदार्थ दोनों के अस्तित्व के एकमात्र आधार हैं। परमेश्वर की कृपा के बिना कुछ भी क्षण-भर भी विद्यमान नहीं रह सकता। इसलिए किसी को इस निष्कर्ष पर पहुँचने की मूर्खता नहीं करनी चाहिए कि भगवान् भौतिक हैं। जैसाकि *भागवत* के इस स्कन्ध में स्पष्ट बतलाया गया है, जीव तथा भगवान् दोनों ही भौतिक प्रकृति से सर्वथा परे हैं। फिर भी जीव में यह स्वप्न देखने की मनोवृत्ति रहती है कि वह भौतिक है, जबकि भगवान् अपनी तथा स्वप्नमग्न बद्धजीव दोनों की स्थिति का निरन्तर स्मरण रखते हैं। जिस तरह भगवान् दिव्य हैं उसी तरह उनका धाम भी प्रकृति के गुणों की पहुँच से बहुत दूर है। जीवन का वास्तविक उद्देश्य परिपक्व संकल्प द्वारा दिव्य भगवान्, उनके दिव्य धाम, अपनी दिव्य स्थिति तथा भगवद्धाम वापस जाने की विधि को समझना है।  