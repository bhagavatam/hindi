**रत्नानां पद्मरागोऽस्मि पद्मकोश: सुपेशसाम् ।** **कुशोऽस्मि दर्भजातीनां गव्यमाज्यं हवि:ष्वहम् ॥ ३०॥** 

शब्दार्थ **** 

**रत्नानाम्—** **रत्नों में** **; पद्म-राग:—** **लाल** **; अस्मि—** **हूँ** **; पद्म-कोश:—** **कमल की कली** **; सु-पेशसाम्—** **सुन्दर वस्तुओं में** **; कुश:—** **पवित्र कुश नामक तृण** **; अस्मि—** **हूँ** **; दर्भ-जातीनाम्—** **सभी प्रकार के तृणों में** **; गव्यम्—** **गायसे प्राप्त पदार्थ** **; आज्यम्—** **घी की** **आहुति** **; हवि:षु—** **हवियों में** **; अहम्—** **मैं हूँ।** **.** 

**रत्नों में मैं लाल हूँ और सुन्दर वस्तुओं में कमल की कली हूँ। सभी प्रकार के तृणों में मैं** **पवित्र कुश हूँ और आहुतियों में घी तथा गाय से प्राप्त होने वाली अन्य सामग्री हूँ।** **तात्पर्य :** *पञ्च-गव्य* गाय से प्राप्त होने वाली पाँच यज्ञ सामग्रियों का सूचक है। ये हैं दूध, घी, दही, गोबर तथा गोमूत्र। गाय इतनी मूल्यवान होती है उसका गोबर तथा मूत्र भी कृमिनाशक है और यज्ञ में आहुति करने योग्य है। कुश तृण का भी उपयोग धाॢमक अवसरों पर किया जाता है। महाराज परीक्षित ने अपने जीवन के अन्तिम सप्ताह में कुश के आसन पर ही अपने को विराजमान किया था। सुन्दर वस्तुओं में कमल की कली कमल की पंखडिय़ों से बनी होती है और भगवान् कृष्ण का प्रतिनिधित्व करती है। रत्नों में लाल भी भगवान् कृष्ण की कौस्तुभ मणि के समान है और यह उनकी शक्ति का प्रतीक है।  