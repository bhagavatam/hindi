**धर्माणामस्मि सन्न्यास: क्षेमाणामबहिर्मति: ।** **गुह्यानां सुनृतं मौनं मिथुनानामजस्त्वहम् ॥ २६॥** 

शब्दार्थ **** 

**धर्माणाम्—** **धाॢमक सिद्धान्तों में** **; अस्मि—** **हूँ** **; सन्न्यास:—** **सन्यास, वैराग्य** **; क्षेमाणाम्—** **समस्त प्रकार की सुरक्षा में** **; अबहि:-** **मति:—** **अन्तर की (आत्मा की) सतर्कता** **; गुह्यानाम्—** **सारे रहस्यों में** **; सुनृतम्—** **मधुर वाणी** **; मौनम्—** **मौन, चुप्पी** **;** **मिथुनानाम्—** **मिथुनरत युग्म** **; अज:—** **आदि प्रजापति, ब्रह्मा** **; तु—** **निस्सन्देह** **; अहम्—** **मैं हूँ।** **.** 

**धाॢमक सिद्धान्तों में मैं संन्यास हूँ और समस्त प्रकार की सुरक्षा में अन्तस्थ नित्य आत्मा की** **चेतना हूँ। रहस्यों में मैं मधुर वाणी तथा मौन हूँ तथा सश्भोगरत युग्मों में ब्रह्मा हूँ।** **तात्पर्य :** जिस व्यक्ति को अपने भीतर नित्य आत्मा की अनुभूति हो जाती है, वह किसी भी भौतिक स्थिति से डरता नहीं। इस तरह वह संन्यास धारण करने के योग्य होता है। निश्चय ही, भय भौतिक जीवन के महान् कष्टों में से है, अतएव निर्भीकता का उपहार अत्यन्त मूल्यवान है और यह भगवान् कृष्ण का प्रतिनिधित्व करता है। सामान्य मधुर वाणी तथा मौन दोनों में ही बहुत कम रहस्यों का उद्धाटन हो पाता है, अतएव कूट-नीति तथा मौन दोनों ही गोपनीयता में सहायक हैं। ब्रह्मा मिथुनरत युग्मों में प्रमुख हैं क्योंकि ब्रह्मा के ही शरीर से स्वायंभुव मनु तथा शतरूपा का आदि सुन्दर जोड़ा निकला था जैसाकि *श्रीमद्भागवत* के तृतीय स्कन्ध के बारहवें अध्याय में वर्णन आया है।  