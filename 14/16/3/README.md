**उच्चावचेषु भूतेषु दुज्र्ञेयमकृतात्मभि: ।** **उपासते त्वां भगवन्याथातथ्येन ब्राह्मणा: ॥ २॥** 

शब्दार्थ **** 

**उच्च—** **श्रेष्ठ** **; अवचेषु—** **तथा निश्न** **; भूतेषु—** **सृजित वस्तुओं तथा जीवों में** **; दुज्र्ञेयम्—** **समझ पाना कठिन** **; अकृत-आत्मभि:—** **अपवित्रों द्वारा** **; उपासते—** **वे पूजा करते हैं** **; त्वाम्—** **तुश्हारी** **; भगवन्—** **हे प्रभु** **; यथा-तथ्येन—** **वास्तव में** **; ब्राह्मणा:—** **वैदिक** **मतानुयायी।** **.** 

**हे प्रभु, यद्यपि अपवित्र लोगों के लिए यह समझ पाना कठिन है कि आप समस्त उच्च तथा** **निश्न सृष्टियों में स्थित हैं, किन्तु वे ब्राह्मण जो वैदिक मत को भलीभाँति जानते हैं आपकी** **वास्तविक रूप में पूजा करते हैं।** **तात्पर्य :** सन्त पुरुषों के आचरण को भी प्रमाण माना जाता है इसीलिए यहाँ पर कहा गया है कि यद्यपि अज्ञानी, अपवित्र व्यक्ति भगवान् के सर्वव्यापी स्वरूप के समक्ष विमोहित हो जाते हैं, किन्तु शुद्ध तथा स्पष्ट चेतना वाले लोग भगवान् को यथारूप में पूजते हैं। इस अध्याय में श्री उद्धव भगवान् के ऐश्वर्यों या विभूतियों के विषय में जिज्ञासा करते हैं। यहाँ पर *उच्चवचेषु भूतेषु* शब्द स्पष्ट रूप से भगवान् के बाह्य ऐश्वर्यों के द्योतक हैं, जो कि भौतिक जगत में प्रकट होते हैं। साधु ब्राह्मण या वैष्णवजन समस्त वस्तुओं के भीतर भगवान् कृष्ण की पूजा करते हैं; फिर भी वे भगवान् की सृष्टि में विविधता को पहचानते हैं। उदाहरणार्थ, अर्चाविग्रह की पूजा करते समय वे अच्छे से अच्छे फूल, फल तथा आभूषण चुन कर भगवान् को सजाते हैं। इसी तरह यद्यपि भगवान् प्रत्येक बद्धात्मा के हृदय में उपस्थित हैं, किन्तु एक भक्त उस बद्धात्मा के प्रति अधिक ध्यान देता है, जो भगवान् श्रीकृष्ण के सन्देश में रुचि रखता है। यद्यपि भगवान् सर्वत्र उपस्थित हैं, किन्तु भक्तगण भगवान् की सेवा के निमित्त, *उच्च* तथा निश्न ( *अवचेषु* ) सृष्टियों में भगवान् की उपस्थिति में अन्तर बरतते हैं।  