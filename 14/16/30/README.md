**वासुदेवो भगवतां त्वं तु भागवतेष्वहम् ।** **किश्पुरुषानां हनुमान्विद्याध्राणां सुदर्शन: ॥ २९॥** 

शब्दार्थ **** 

**वासुदेव:—** **भगवान्** **; भगवताम्—** **भगवान् नाम के अधिकारियों में** **; त्वम्—** **तुम** **; तु—** **निस्सन्देह** **; भागवतेषु—** **मेरे भक्तों में** **;** **अहम्—** **मैं हूँ** **; किश्पुरुषाणाम्—** **किश्पुरुषों में** **; हनुमान्—** **हनुमान** **; विद्याध्राणाम्—** **विद्याधरों में** **; सुदर्शन:—** **सुदर्शन।** **.** 

**भगवान् नाम के अधिकारियों में मैं वासुदेव हूँ तथा हे उद्धव, तुम निस्सन्देह भक्तों में मेरा** **प्रतिनिधित्व करते हो। मैं किश्पुरुषों में हनुमान हूँ और विद्याधरों में सुदर्शन हूँ।** **तात्पर्य :** वैदिक वाङ्मय का कथन है कि जिसे सारे जीवों की सृष्टि तथा संहार का पूरा पूरा ज्ञान होता है और जो सर्वज्ञ में पूर्णतया स्थित है, वह भगवान् कहलाता है। यद्यपि अनेक महापुरुषों को कभी कभी भगवान् कहा जाता है, किन्तु भगवान् वह महान् जीव है, जिसमें असीम ऐश्वर्य पाया जाता है। समूचे इतिहास में अनेक महत्त्वपूर्ण पुरुषों को ''भगवान्ÓÓ कहा गया है, किन्तु अन्ततोगत्वा भगवान् एक हैं। भगवान् के *चतुव्र्यूह* में पहला प्राकट्य वासुदेव है, जो यहाँ पर विष्णु तत्त्व कोटि में भगवान् के सारे अंशों का प्रतिनिधित्व करता है।  