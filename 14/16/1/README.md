इत्यादि विशेष शक्तियों के रूप में करते हैं। श्री उद्धव ने समस्त तीर्थस्थानों के चरम आश्रय भगवान् कृष्ण की महिमा का वर्णन इस प्रकार किया है, ''भगवान् का न तो आदि है, न अन्त। वे सभी जीवों के जन्म, पालन तथा संहार के कारण हैं। वे सभी जीवों की आत्मा हैं और सभी जीवित प्राणियों के भीतर गुप्त रूप से वास करते हुए वे सारी वस्तुएँ देखते रहते हैं। किन्तु बद्धजीव उनकी बहिरंगा शकि्त से मोहग्रस्त होने के कारण उनका दर्शन नहीं कर पाते।ÓÓ भगवान् कृष्ण के चरणकमलों पर ऐसी स्तुति अॢपत करने के बाद, श्री उद्धव ने स्वर्ग, पृथ्वी, नरक तथा समस्त दिशाओं में भगवान् की विविध विभूतियों को जानने की इच्छा व्यक्त की। तब श्रीकृष्ण ने इन सारी विभूतियों का वर्णन किया और इसके बाद यह टिप्पणी की कि सारा बल, सौन्दर्य, यश, ऐश्वर्य, दीनता, दान, आकर्षण, सौभाग्य, वीरता, सहिष्णुता तथा ज्ञान जहाँ कहीं वे दिखते हैं, सब उन्हीं के अंश (विस्तार) हैं। इसलिए यह ठीक से नहीं कहा जा सकता कि किसी भौतिक वस्तु में ये विभूतियाँ वास्तव में रहती हैं। ऐसी धारणाएँ द्वैत के कारण हैं जिससे ऐसी वस्तु उत्पन्न होती है, जो काल्पनिक होती है जैसे कि आकाश कुसुम। भौतिक विभूतियाँ सारत: सत्य नहीं हैं अतएव इनके चिन्तन में अत्यधिक लीन नहीं होना चाहिए। भगवान् के शुद्ध भक्त अपनी बुद्धि का सही सही उपयोग अपनी वाणी, मन तथा प्राण के कार्यकलापों के नियमन में लगाते हैं और इस तरह कृष्णभावनामृत में रह कर अपना अस्तित्व सिद्ध करते हैं।  

**श्रीउद्धव उवाच** 