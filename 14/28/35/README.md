**एष स्वयंज्योतिरजोऽप्रमेयो** **महानुभूति: सकलानुभूति: ।** **एकोऽद्वितीयो वचसां विरामे** **येनेषिता वागसवश्चरन्ति ॥ ३५॥** 

शब्दार्थ **** 

**एष:—** **यह (परमात्मा)** **; स्वयम्-ज्योति:—** **आत्म-प्रकाशित** **; अज:—** **अजन्मा** **; अप्रमेय:—** **माप पाना असश्भव** **; महा-** **अनुभूति:—** **दिव्य चेतना से पूरित** **; सकल-अनुभूति:—** **हर वस्तु से ज्ञात** **; एक:—** **एक** **; अद्वितीय:—** **अद्वितीय** **; वचसाम्** **विरामे—** **जब वाणी विराम ले लेती (तभी अनुभूति होती है)** **; येन—** **जिसके द्वारा** **; ईषिता:—** **प्रेरित** **; वाक्—** **वाणी** **; असव:—** **तथा प्राण** **; चरन्ति—** **गति करते हैं।** **.** 

**परमेश्वर स्वत: प्रकाशित, अजन्मा तथा अप्रमेय हैं। वे शुद्ध दिव्य चेतना हैं और हर वस्तु का** **अनुभव करते हैं। वे अद्वितीय हैं और जब सामान्य शब्द काम करना बन्द कर देते हैं, तभी** **उनकी अनुभूति होती है। उनके द्वारा वाक्शक्ति तथा प्राणों को गति प्राप्त होती है।** **तात्पर्य :** परमेश्वर आत्म-प्रकाशित, आत्म अभिव्यक्त हैं जबकि व्यष्टि जीव उन्हीं के द्वारा प्रकट होता है। भगवान् अजन्मा हैं किन्तु जीव भौतिक उपाधियों के आवरणों के कारण बद्ध जीवन में जन्म लेता है। सर्वव्याप्त होने के कारण भगवान् अप्रमेय हैं जबकि जीव एक ही स्थान तक सीमित है। भगवान् *महानुभूति* हैं जबकि जीव चेतना की क्षुद्र स्फुङ्क्षलग होता है। भगवान् *सकलानुभूति* अर्थात् सर्वज्ञ हैं, किन्तु जीव के पास उसका सीमित अनुभव होता है। भगवान् एक हैं जबकि जीव असंलय हैं। भगवान् तथा अपने में इन असमानताओं पर विचार करते हुए हमें उन मूर्ख विज्ञानियों तथा दार्शनिकों की तरह अपना समय व्यर्थ में नहीं गँवाना चाहिए जो अपनी तुच्छ मानसिक कल्पना एवं शब्दों की जादूगरी के द्वारा विश्व के उद्गम को ढूँढने के लिए संघर्ष करते रहते हैं। यद्यपि भौतिक शोध-कार्य द्वारा भौतिक प्रकृति के कुछ स्थूल नियमों का पता लगाया जा सकता है, किन्तु ऐसे तुच्छ प्रयासों से परब्रह्म प्राप्त करने की आशा नहीं करनी चाहिए।  