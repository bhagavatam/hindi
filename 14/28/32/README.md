**यदि स्म पश्यत्यसदिन्द्रियार्थं** **नानानुमानेन विरुद्धमन्यत् ।** **न मन्यते वस्तुतया मनीषी** **स्वाप्नं यथोत्थाय तिरोदधानम् ॥ ३२॥** 

शब्दार्थ **** 

**यदि—** **यदि** **; स्म—** **कभी** **; पश्यति—** **देखता है** **; असत्—** **अशुद्ध** **; इन्द्रिय-अर्थम्—** **इन्द्रिय-विषयों को** **; नाना—** **द्वैत पर आधारित** **होने से** **; अनुमानेन—** **तर्क द्वारा** **; विरुद्धम्—** **विरोध किया हुआ** **; अन्यत्—** **वास्तविकता से भिन्न** **; न मन्यते—** **नहीं मानता** **;** **वस्तुतया—** **असली के रूप में** **; मनीषी—** **बुद्धिमान मनुष्य** **; स्वाप्नम्—** **स्वप्न का** **; यथा—** **जिस तरह, मानो** **; उत्थाय—** **जग कर** **;** **तिरोदधानम्—** **जो तिरोधान होने की विधि है।** **.** 

**यद्यपि स्वरूपसिद्ध आत्मा कभी कभी अशुद्ध वस्तु या कर्म को देख सकता है, किन्तु वह** **इसे सत्य नहीं मानता। अशुद्ध इन्द्रिय-विषयों को तर्क द्वारा मायावी भौतिक द्वैत पर आधारित** **समझ कर, बुद्धिमान व्यक्ति उन्हें सत्य से सर्वथा विपरीत और पृथक् मानता है, जिस तरह निद्रा** **से जगा हुआ मनुष्य अपने अस्पष्ट स्वप्न को देखता है।** **तात्पर्य :** विज्ञ पुरुष स्वप्न के अनुभव तथा अपने असली जीवन में स्पष्ट भेद कर सकता है। इसी तरह *मनीषी* या विद्वान व्यक्ति दूषित इन्द्रिय-विषयों को भगवान् की मायाशक्ति की सृषि्टयों के स्पष्ट रूप में देखता है, वास्तविक सत्य के रूप में नहीं। स्वरूपसिद्ध बुद्धि की यह व्यावहारिक परीक्षा है।  