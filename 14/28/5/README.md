**ङ्क्षक भद्रं किमभद्रं वा द्वैतस्यावस्तुन: कियत् ।** **वाचोदितं तदनृतं मनसा ध्यातमेव च ॥ ४॥** 

शब्दार्थ **** 

**किम्—** **क्या** **; भद्रम्—** **अच्छा** **; किम्—** **क्या** **; अभद्रम्—** **बुरा** **; वा—** **अथवा** **; द्वैतस्य—** **द्वैत की** **; अवस्तुन:—** **वस्तु नहीं है** **;** **कियत्—** **कितना** **; वाचा—** **वाणी से** **; उदितम्—** **उत्पन्न** **; तत्—** **वह** **; अनृतम्—** **असत्य** **; मनसा—** **मन से** **; ध्यातम्—** **ध्यान किया** **गया** **; एव—** **निस्सन्देह** **; च—** **तथा।** **.** 

**जो कुछ भौतिक शब्दों से व्यक्त किया जाता है या मन के द्वारा ध्यान किया जाता है, वह** **परम सत्य नहीं है। अतएव द्वैत के इस असार जगत में, वस्तुत: क्या अच्छा या क्या बुरा है और** **ऐसे अच्छे तथा बुरे की मात्रा को कैसे मापा जा सकता है?** **तात्पर्य :** वास्तविक सत्य तो भगवान् हैं जिनसे हर वस्तु उद्भूत है, जिनसे हर वस्तु पालित है और जिनमें हर वस्तु लीन होती है। भौतिक प्रकृति तो परब्रह्म का प्रतिबिश्ब है और प्रकृति के गुणों की अन्योन्य क्रियाओं से पदार्थ के नाना रूप पृथक् और स्वतंत्र सत्य प्रतीत होते हैं। माया बद्ध आत्मा को परब्रह्म से दूर ले जाती है और उसके मन को पदार्थ के ज्वलन्त स्वरूप में लीन कर देती है, जो अंतत: परब्रह्म से अभिन्न है क्योंकि वह उन्हीं से उद्भूत है। भगवान् से पृथक् अच्छे तथा बुरे का भाव अच्छे तथा बुरे स्वप्नों के समान है, जो सोते हुए व्यक्ति को अनुभव होते हैं। अच्छे तथा बुरे स्वप्न समान रूप से असत्य हैं। इसी तरह अच्छे तथा बुरे का भगवान् से पृथक् कोई स्थायी अस्तित्व नहीं है। भगवान् हर जीव के हितैषी हैं इसलिए उनके आदेश का पालन अच्छा और उनके आदेश का उल्लंघन बुरा है। भगवान् कृष्ण ने पूर्ण *वर्णाश्रम धर्म* बनाया है और *भगवद्गीता* तथा अन्य ग्रंथों में पूर्ण आध्यात्मिक ज्ञान प्रदान किया है। भगवान् कृष्ण का आदेश पूरा करने से मानव समाज को पूर्ण सामाजिक, मनोवैज्ञानिक, राजनीतिक, आॢथक तथा आध्याति्मक सफलता प्राप्त होगी। हमें भगवान् के आदेशों के बाहर मूर्खतावश तथाकथित किसी अच्छाई की खोज नहीं करनी चाहिए। ऐसे आदेश ईश्वर के नियम कहलाते हैं और वे धर्म के सार होते हैं।  