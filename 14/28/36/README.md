**एतावानात्मसश्मोहो यद्विकल्पस्तु केवले ।** **आत्मनृते स्वमात्मानमवलश्बो न यस्य हि ॥ ३६॥** 

शब्दार्थ **** 

**एतावान्—** **जो भी** **; आत्म—** **आत्मा का** **; सश्मोह:—** **संशय** **; यत्—** **जो** **; विकल्प:—** **द्वैतभाव** **; तु—** **लेकिन** **; केवले—** **अद्वितीय** **;** **आत्मन्—** **आत्मा में** **; र्ते—** **रहित** **; स्वम्—** **वही** **; आत्मानम्—** **आत्मा** **; अवलश्ब:—** **सहारा** **; न—** **नहीं है** **; यस्य—** **जिस (द्वैत) का** **;** **हि—** **निस्सन्देह।** **.** 

**आत्मा में जो भी ऊपरी द्वैत अनुभव किया जाता है, वह केवल मन का संशय होता है।** **निस्सन्देह, अपने ही आत्मा से पृथक् ऐसे कल्पित द्वैत के ठहर पाने का कोई आधार नहीं है।** **तात्पर्य :** जैसाकि श्लोक ३३ में बतलाया जा चुका है, शाश्वत आत्मा न तो ग्रहण किया जाता है, न लुप्त होता है क्योंकि हर जीव एक नित्य सत्य है। *विकल्प* या द्वैत इस झूठे विचार का द्योतन करता है कि आत्मा अंशत: स्थूल शरीर या सूक्ष्म मन के रूप में पदार्थ से निॢमत है। इसीलिए मूर्ख व्यकि्त भौतिक शरीर या मन को आत्मा का मूलभूत घटक मानते हैं। वस्तुत: जीव शुद्ध आत्मा है, जिसमें पदार्थ का लेश भी नहीं रहता। फलस्वरूप मिथ्या अहंकार जो कि पदार्थ के साथ झूठी पहचान से उत्पन्न होता है, भ्रामक पहचान है, जो शुद्ध आत्मा पर आरोपित की जाती है। अहं का भाव, अर्थात् अपनी व्यक्तिगत पहचान का भाव आत्मा से आता है क्योंकि ऐसी आत्म-जागरूकता के लिए अन्य कोई सश्भव आधार नहीं है। मनुष्य अपने अहंकार के झूठे भाव का अध्ययन करके, यह समझ सकता है कि शुद्ध अहंकार भी है, जिसे *अहं ब्रह्मास्मि* शब्दों द्वारा व्यक्त किया जाता है। इसी तरह यह भी समझा जा सकता है कि परम आत्मा अर्थात् भगवान् है, जो हर वस्तु का सर्वज्ञ नियन्ता है। कृष्णभावनामृत में ऐसी समझ पूर्ण ज्ञान को जन्म देती है जैसाकि यहाँ भगवान् द्वारा बतलाया गया है।  