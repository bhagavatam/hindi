**न वस्तव्यमिहास्माभिॢजजीविषुभिरार्यका: ।** **प्रभासं सुमहत्पुण्यं यास्यामोऽद्यैव मा चिरम् ॥ ३५॥** 

**शब्दार्थ** 

**न वस्तव्यम्—** **नहीं निवास करना चाहिए** **; इह—** **यहाँ** **; अस्माभि:—** **हमारे द्वारा** **; जिजीविषुभि:—** **जीवित रहने की इच्छा से** **;** **आर्यका:—** **हे शिष्ट लोगो** **; प्रभासम्—** **प्रभास नामक तीर्थस्थान को** **; सु-महत्—** **अत्यधिक** **; पुण्यम्—** **पवित्र** **; यास्याम:—** **हम** **चलें** **; अद्य—** **आज** **; एव—** **ही** **; मा चिरम्—** **बिना विलश्ब किये।** **.** 

**हे आदरणीय ïवरेषुजनो, यदि हम अपने प्राणों को अक्षत रखना चाहते हैं, तो अब और** **अधिक काल तक हमें इस स्थान पर नहीं रहना चाहिए। आज ही हम परम पवित्र स्थल प्रभास** **चलें। हमें तनिक भी विलश्ब नहीं करना चाहिए।** **तात्पर्य :** कृष्ण की लीलाओं में हाथ बँटाने के लिए अनेक देवताओं ने यदुकुल में जन्म लिया और वे भगवान् कृष्ण के संगियों के रूप में प्रकट हुए। जब भगवान् अपनी पाॢथव लीलाएँ समाप्त कर चुके, तो उन्होंने इन देवताओं को पुन: उनके विश्व-प्रशासन के कार्य पर वापस भेजना चाहा। हर देवता को अपने लोक में वापस जाना था। दिव्य नगरी द्वारका इतनी मंगलमयी है कि जो भी यहाँ, मरता है, वह तुरन्त ही भगवद्धाम वापस जाता है, किन्तु यदुवंश के अनेक देवता-सदस्य अभी भगवद्धाम जाने के लिए तैयार नहीं थे, इसलिए उन्हें द्वारका से बाहर जाकर मरना पड़ा। इस तरह भगवान् ने सामान्य जीव जैसा बनते हुए कहा, ''हम सभी संकट में हैं। हम सबों को तुरन्त प्रभास चलना चाहिए।ÓÓ इस तरह कृष्ण ने अपनी योगमाया से यदुवंश के देवता-सदस्यों को मोहित कर लिया और उन्हें पवित्र स्थान प्रभास ले गये। चूँकि द्वारका *परम मंगल* अर्थात् सर्वाधिक शुभ स्थान है, अतएव यहाँ पर कोई बनावटी अमंगल भी घटित नहीं हो सकता। वस्तुत: यदुवंश को हटाने की कृष्ण-लीला अंतत: मंगलकारी है, किन्तु बाहरी तौर से यह *अशुभ* लगने वाली है, इसलिए यह द्वारका में नहीं घटित हुई, अपितु भगवान् कृष्ण यदुओं को द्वारका से बाहर ले गये। देवताओं को उनके लोकों में भेज कर भगवान् ने अपने मूल रूप में वैकुण्ठ वापस जाने और द्वारका नगरी में रहते जाने की योजना बनाई। श्रील भक्तिसिद्धान्त सरस्वती ठाकुर ने इस श्लोक के विषय में निश्नलिखित महत्त्वपूर्ण टीका की है। प्रभास एक प्रसिद्ध पवित्र स्थान है, जो वेरवल रेलवे स्टेशन के पास जूनागढ़ क्षेत्र में सि्थत है। श्रीमद्भागवत् के ग्यारहवें स्कंध के अध्याय ३० में लिखा हुआ है कि श्रीकृष्ण के वचन सुनकर यादवगण द्वारका की द्वीप नगरी से नावों द्वारा मुलय स्थल पर गये और तब रथों में सवार होकर प्रभास की यात्रा की। प्रभास क्षेत्र में उन्होंने मैरेय नामक सुरा का पान किया और परस्पर लडऩे-झगडऩे लगे। इस युद्ध में लाठियों से वे एक-दूसरे पर प्रहार करने लगे और इस तरह उन्होंने अपने ही विनाश की लीला शुरू कर दी। श्रीकृष्ण अपने चतुर्भुजी रूप में एक पीपल-वृक्ष के नीचे अपनी दाहिनी जाँघ पर अपना बायाँ पाँव रख कर बैठ गये। उनके पाँव का तलवा कोकनद (लाल कमल) जैसे लाल रंग का लग रहा था। जरा नामक बहेलिया प्रभास के समुद्र तट से यह देख रहा था। उसने उनके लाल पाँव को हिरन का मुख समझ कर उस पर तीर चला दिया। जिस पीपल-वृक्ष के नीचे कृष्ण बैठे थे, अब वहाँ पर एक मन्दिर है। इस वृक्ष से एक मील की दूरी पर समुद्र तट पर वीर प्रभञ्जन मठ है और यह कहा जाता है कि इसी स्थान से जरा बहेलिये ने तीर साधा था। *महाभारत तात्पर्य निर्णय* नामक ग्रंथ के अन्त में श्री मध्वाचार्यपाद ने *मौषल लीला* का तात्पर्य निश्नवत लिखा है। भगवान् ने असुरों को मोहित करने तथा यह निश्चित करने के लिए कि उनके भक्तों के तथा ब्राह्मणों के वचन सत्य हों, उन्होंने मायारूपी देह उत्पन्न की, जिसमें जाकर तीर लगा। किन्तु भगवान् के चतुर्भुजी रूप को जरा का तीर छू भी नहीं पाया। जरा वास्तव में भगवान् का भक्त भृगु ऋषि था। भूतकाल में भृगु मुनि के भगवान् विष्णु के वक्षस्थल पर लात मारी थी। इस घोर अपराध के फलस्वरूप भृगु को अधम शिकारी का जन्म लेना पड़ा। यद्यपि एक महान् भक्त ऐसा अधम जन्म खुशी खुशी स्वीकार कर लेता है, किन्तु भगवान् अपने भक्त को ऐसी अधम दशा में नहीं देख सकते। अतएव भगवान् ने ऐसी व्यवस्था की कि द्वापर युग के अन्त में, जब भगवान् अपनी प्रकट लीलाएँ समाप्त कर रहे थे, तो जरा बहेलिये के रूप में, उनका भक्त भृगु उनके मायारूपी शरीर पर तीर चलायेगा। इस तरह बहेलिया पश्चाताप करेगा और अपने अधम जन्म से छुटकारा पाकर भगवद्धाम वापस लौट जायेगा। इसलिए भगवान् ने अपने भक्त भृगु को प्रसन्न करने तथा असुरों को बहकाने के लिए प्रभास में *मौषल लीला* प्रकट की, किन्तु यह समझना चाहिए कि यह एक मायावी लीला है। भगवान् कृष्ण ने इस धरा पर अपने आविर्भाव काल से कभी भी सामान्य मनुष्य के भौतिक गुणों का प्रदर्शन नहीं किया। वे अपनी माता के गर्भ से प्रकट नहीं हुए, प्रत्युत वे अपनी अचिन्त्य शक्ति से प्रसूति-गृह में अवतरित हुए थे। इसी तरह इस मत्र्य लोक का परित्याग करते समय असुरों को मोहग्रस्त करने के लिए मायावी रूप प्रकट किया। अभक्तों को मोहित करने के लिए उन्होंने अपनी माया से मायावी शरीर धारण किया, जबकि उसी के साथ साथ वे अपने *सच्चिदानन्द* शरीर में रहते रहे और इस तरह उन्होंने मायावी भौतिक शरीर का विनष्ट होना प्रकट किया। यह बहाना मूर्ख असुरों को भलीभाँति मोहित करता है, किन्तु श्रीकृष्ण का वास्तविक सच्चिदानन्द शरीर कभी मृत्यु को प्राप्त नहीं होता। प्रभास क्षेत्र में ही एक अन्य पवित्र स्थान है, जिसका नाम भृगुतीर्थ है, जिसको परशुराम ने प्रकट किया था। वह स्थान जहाँ पर सरस्वती तथा हिरण्य नदियाँ समुद्र में मिलती हैं, भृगुतीर्थ कहलाता है और यहीं पर बहेलिए ने तीर चलाया था। *स्कन्द पुराण* के *प्रभास खण्ड* में प्रभासतीर्थ विषयक विस्तृत वर्णन है। प्रभासतीर्थ के सश्बन्ध में *महाभारत* में अनेक *फलश्रुतियाँ* भी दी हुई हैं। फलश्रुतियाँ वे शाषीय कथन हैं, जो किसी पुण्यकर्म करने वाले को शुभ फल दिलाने का वचन देती हैं। अगले श्लोकों में भगवान् स्वयं ही प्रभास क्षेत्र जाने और वहाँ धाॢमक कृत्य करने से मिलने वाले विशेष लाभों को बतलाते हैं।  