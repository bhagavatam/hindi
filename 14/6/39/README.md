**नाहं तवाङ्घ्रिकमलं क्षणार्धमपि केशव ।** **त्यक्तुं समुत्सहे नाथ स्वधाम नय मामपि ॥ ४३॥** 

**शब्दार्थ** 

**न—** **नहीं** **; अहम्—** **मैं हूँ** **; तव—** **तुश्हारे** **; अङ्घ्रि-कमलम्—** **चरणकमल** **; क्षण—** **एक क्षण का** **; अर्धम्—** **आधा** **; अपि—** **भी** **;** **केशव—** **हे केशी असुर के मारने वाले** **; त्यक्तुम्—** **छोड़ पाना** **; समुत्सहे—** **सहन करने में समर्थ हूँ** **; नाथ—** **हे प्रभु** **; स्व-धाम—** **अपने निजी धाम** **; नय—** **ले चलिये** **; माम्—** **मुझको** **; अपि—** **भी।** **.** 

**हे स्वामी, भगवान् कृष्ण, मैं आधे क्षण के लिए भी आपके चरणकमलों का विछोह सहन** **नहीं कर सकता। मेरी विनती है कि आप मुझे भी अपने साथ अपने धाम लेते चलें।** **तात्पर्य :** उद्धव समझ गये थे कि कृष्ण यदुवंश को समेटने जा रहे थे, इसीलिए उन्होंने उनसे प्रार्थना की कि वे उन्हें अपने धाम लेते जायें। उन्हें कृष्ण के निॢवशेष तेज में लीन होने की कोई कामना नहीं थी। बजाय इसके वे भगवान् के आध्यात्मिक धाम जाने और कृष्ण के सबसे प्रिय मित्र के रूप में सान्निध्य प्राप्त करने की चाह लिये हुए थे। कृष्ण तो भगवान् हैं और जो भी चाहें वे कर सकते हैं, किन्तु भक्तगण उनसे सेवा करने का अवसर प्रदान करने के लिए ही याचना करते हैं। यद्यपि भगवान् भौतिक जगत में अपने विभिन्न धामों को यथा वृन्दावन, द्वारका तथा मथुरा को प्रकट करते हैं और ये धाम वैकुण्ठ में अपने प्रतिरूपों से अभिन्न हैं, किन्तु बढ़े-चढ़े भक्तगण भगवान् की सेवा करने की इच्छा से अभिभूत होने के कारण भगवान् के आदि आध्यात्मिक धाम को जाना चाहते हैं। जैसाकि *श्रीमद्भागवत* के तीसरे स्कंध में भगवान् कपिल ने कहा है, शुद्ध भक्तों को मोक्ष की कोई अभिलाषा नहीं रहती। सेवा करने की अपनी उत्सुकतावश ही वे भगवान् से अपने समक्ष प्रकट होने के लिए गिड़गिड़ाते हैं। राधा तथा कृष्ण की सेवा करने की प्रगाढ़ उत्सुकता के कारण छहों गोस्वामी उनके नाम पुकारते हुए वृन्दावन के जंगलों में उन्हें ढूँढ़ा करते थे। इसी तरह उद्धव भगवान् से विनती कर रहे हैं कि वे उन्हें अपने धाम लेते जायें, जिससे भगवान् के चरणकमलों की उनकी सेवा में क्षण-भर का भी व्यवधान न आये। श्रील भक्तिसिद्धान्त सरस्वती ठाकुर ने इंगित किया है कि अपरिपक्व बद्धजीव भगवान् कृष्ण को ऐसा सामान्य जीवात्मा मानते हैं, जो भौतिक कार्यों में लगा रहता है, जिसके कारण वे अपने ही वंश को ब्राह्मणों के शाप से नहीं बचा पाये। उद्धव के कथन से ऐसे अभागे व्यक्तियों के कथन का संशोधन हो जाता है। भगवान् कृष्ण ने ही पुण्यात्माओं को ब्राह्मण परिवारों में जन्म लेने का वर दिया था और उन्होंने ही उन्हें शक्ति प्रदान की थी, जिससे वे उन्हीं के वंश को शाप दें। और तो और, भगवान् कृष्ण ने शाप को अक्षत रखा, यद्यपि वे उसका निराकरण करने में सक्षम थे। इसलिए आदि, मध्य तथा अन्त में, प्रत्यक्ष रूप से तथा अप्रत्यक्ष रूप से, भूत, वर्तमान तथा भविष्य में कृष्ण ही परम सत्य हैं और वे भौतिक मोह या अशक्तता से तनिक भी प्रभावित नहीं होते।  