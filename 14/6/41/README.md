**शय्यासनाटनस्थानस्नानक्रीडाशनादिषु ।** **कथं त्वां प्रियमात्मानं वयं भक्तास्त्यजेम हि ॥ ४५॥** 

**शब्दार्थ** 

**सय्या—; आसन—; अटन—; स्थान—; स्नान—; क्रीडा—; आसन—; आदिषु—; कथम्—; त्वाम्—; प्रियम्—;** **आत्मानम्—; वयम्—; भक्ता:—; त्यजेम—; हि—.** 

**हे प्रभु, आप परमात्मा हैं इसलिए, आप हमें सर्वाधिक प्रिय हैं। हम सभी आपके भक्त हैं, तो** **भला हम किस तरह आपको त्याग सकते हैं या आपके बिना क्षण-भर भी रह सकते हैं? हम** **लेटते-बैठते, चलते, खड़े होते, नहाते, खेलते, खाते या अन्य कुछ करते आपकी ही सेवा में** **निरन्तर लगे रहते हैं।** **तात्पर्य :** मनुष्य को भगवान् कृष्ण की सेवा में निरन्तर लगे रहना चाहिए। कृष्ण के विषय में श्रवण करके तथा उनकी सेवा द्वारा हम उनसे पृथक् रूप में कुछ भी भोग करने का मोह त्याग सकते हैं। यदि हम इस तरह के सुनने तथा सेवा करने की उपेक्षा करते हैं, तो हमारे मन भगवान् की माया से मोहित हो जायेंगे; और इस जगत को कृष्ण से पृथक् देखने पर इस जगत को अपनी इन्द्रिय-तृप्ति के निमित्त स्थान मान बैठेंगे। यह निपट अज्ञान जीव को कष्ट के अतिरिक्त ला ही क्या सकता है?  