**त्वत्त: पुमान्समधिगश्य ययास्य वीर्यं** **धत्ते महान्तमिव गर्भममोघवीर्य: ।** **सोऽयं तयानुगत आत्मन आण्डकोशं** **हैमं ससर्ज बहिरावरणैरुपेतम् ॥ १६॥** 

**शब्दार्थ** 

**त्वत्त:—** **तुमसे** **; पुमान्—** **पुरुष-अवतार, महाविष्णु** **; समधिगश्य—** **प्राप्त करके** **; यया—** **जिससे** **; अस्य—** **इस सृष्टि का** **; वीर्यम्—** **बीज** **; धत्ते—** **स्थापित करता है** **; महान्तम्—** **महत तत्त्व** **; इव गर्भम्—** **सामान्य भ्रूण (गर्भ) की तरह** **; अमोघ-वीर्य:—** **वह जिसका** **वीर्य नष्ट नहीं होता** **; स: अयम्—** **वही (महत तत्त्व)** **; तया—** **प्रकृति के साथ** **; अनुगत:—** **मिला हुआ** **; आत्मन:—** **अपने से** **;** **आण्ड-कोशम्—** **ब्रह्माण्ड** **; हैमम्—** **सोने का** **; ससर्ज—** **उत्पन्न किया** **; बहि:—** **बाहर की ओर** **; आवरणै:—** **खोलों सहित** **;** **उपेतम्—** **प्रदत्त, समन्वित।** **.** 

**हे प्रभु, आदि पुरुष-अवतार महाविष्णु अपनी सर्जक शक्ति आपसे ही प्राप्त करते हैं। इस** **तरह अच्युत शक्ति से युक्त वे प्रकृति में वीर्य स्थापित करके महत् तत्त्व उत्पन्न करते हैं। तब** **भगवान् की शक्ति से समन्वित यह महत् तत्त्व अपने में से ब्रह्माण्ड का आदि सुनहला अंडा** **उत्पन्न करता है, जो भौतिक तत्त्वों के कई आवरणों (परतों) से ढका होता है।** **तात्पर्य :** पिछले श्लोकों में जीव तथा प्रकृति के सन्दर्भ में भगवान् की श्रेष्ठता स्थापित की जा चुकी है। इस श्लोक में स्पष्ट कहा गया है कि भगवान् कृष्ण महाविष्णु के उद्गम हैं और ये महाविष्णु अपनी सृजन शक्ति भगवान् कृष्ण से ही प्राप्त करते हैं। इसलिए यह निष्कर्ष निकालना कि कृष्ण विष्णु के अंश है, मूर्खतापूर्ण होगा। इस प्रसंग में ब्रह्मा आदि देवताओं के मत को अन्तिम मान लेना चाहिए।  