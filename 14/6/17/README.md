**स्मायावलोकलवदॢशतभावहारि-** **भ्रूमण्डलप्रहितसौरतमन्त्रशौण्डै: ।** **पत्न्यस्तु षोडशसहस्रमनङ्गबाणै-** **र्यस्येन्द्रियं विमथितुं करणैर्न विवव्य: ॥ १८॥** 

**शब्दार्थ** 

**स्माय—** **मुसकान** **; अवलोक—** **चितवन का** **; लव—** **अंश द्वारा** **; दॢशत—** **दिखलाया हुआ** **; भाव—** **उनके विचार** **; हारि—** **मोहक** **;** **भ्रू-मण्डल—** **भौंहों के अर्धवृत्र द्वारा** **; प्रहित—** **भेजा गया** **; सौरत—** **दाश्पत्य प्रेम का** **; मन्त्र—** **सन्देश** **; शौण्डै:—** **प्रगल्भ** **; पत्न्य:—** **पत्नियाँ** **; तु—** **लेकिन** **; षोडश-सहस्रम्—** **सोलह हजार** **; अनङ्ग—** **कामदेव के** **; बाणै:—** **बाणों द्वारा** **; यस्य—** **जिसकी** **; इन्द्रियम्—** **इन्द्रियाँ** **; विमथितुम्—** **विक्षुब्ध करने के लिए** **; करणै:—** **अपनी सारी युक्तियों से** **; न विवव्य:—** **समर्थ नहीं थे।** **.** 

**हे प्रभु, आप सोलह हजार अत्यन्त सुन्दर राजसी पत्नियों के साथ रह रहे हैं। अपनी अत्यन्त** **लजीली तथा मुस्कान-भरी चितवन तथा सुन्दर धनुष-रूपी भौंहों से वे आपको अपने उत्सुक** **प्रणय का सन्देश भेजती हैं। किन्तु वे आपके मन तथा इन्द्रियों को विचलित करने में पूरी तरह** **असमर्थ रहती हैं।** **तात्पर्य :** पिछले श्लोक में स्पष्ट कहा जा चुका है कि कोई भौतिक वस्तु भगवान् की इन्द्रियों को आकृष्ट नहीं कर सकती। अब इस श्लोक में यह दिखलाया गया है कि भगवान् को अपनी आध्यात्मिक इन्द्रिय-तृप्ति करने की इच्छा भी नहीं है। कृष्ण अपने आप में पूर्ण हैं। वे समस्त आनन्द के आगार हैं और उन्हें किसी भौतिक या आध्याति्मक वस्तु की लालसा नहीं रहती। यह तर्क दिया जा सकता है कि कृष्ण ने अपनी पत्नी सत्यभामा को प्रसन्न करने के लिए स्वर्ग से पारिजात पुष्प चुराया था और इस तरह वे अपनी प्रिय पत्नी के वशीभूत पति थे। किन्तु भले ही कृष्ण कभी कभी अपने भक्तों के प्रेम से विजित हो जाते हों, किन्तु वे सामान्य कामुक व्यकि्त की तरह भोगेच्छा से कभी प्रभावित नहीं होते। अभक्तगण भगवान् तथा उनके शुद्ध भक्तों के बीच प्रेमभावों के आदान-प्रदान को कभी भी नहीं समझ सकते। कृष्ण को हम उनके प्रति अपने प्रगाढ़ प्रेम द्वारा जीत सकते हैं और इस तरह शुद्ध भक्त भगवान् को अपने वश में कर लेते हैं। उदाहरणार्थ, वृन्दावन की प्रौढ़ गोपियाँ विभिन्न लय में ताली बजाकर कृष्ण को नचा सकती थीं और द्वारका में सत्यभामा ने कृष्ण को पत्नी-प्रेम के प्रमाणस्वरूप पारिजात पुष्प लाने का आदेश दिया था। षड् गोस्वामियों के प्रति लिखे गये गीत में श्रीनिवास आचार्य ने कहा है— *गोपीभावरसामृताब्धिलहरीकल्लोलमग्नौ मुहु:* —भगवान् तथा उनके शुद्ध भक्त के बीच का प्रेम दिव्य आनन्द का सागर है। किन्तु उसी के साथ ही कृष्ण आत्माराम हैं। कृष्ण ने व्रजभूमि की अदि्वतीय तरुण गोपियों का संग त्याग कर अपने चाचा अक्रूर के अनुरोध पर मथुरा के लिए प्रस्थान किया। इस तरह न तो वृन्दावन की गोपियाँ, न ही द्वारका की रानियाँ कृष्ण के मन में भोग-भावना उत्पन्न कर पाईं। इस जगत में आनन्द का अर्थ सश्भोग (यौन) है। किन्तु यह संसारी यौन-आकर्षण वैकुण्ठ में कृष्ण तथा उनके संगियों के बीच के दिव्य प्रेम-व्यापार का विकृत प्रतिबिश्ब मात्र है। वृन्दावन की गोपियाँ देहाती ग्रामीण बालिकाएँ हैं, जबकि द्वारका की रानियाँ राजसी महिलाएँ हैं। किन्तु गोपियाँ तथा रानियाँ दोनों ही कृष्ण के प्रेम से अभिभूत रहती हैं। भगवान् के रूप में कृष्ण सौन्दर्य, बल, सश्पत्ति, यश, ज्ञान तथा परित्याग की पराकाष्ठा प्रदॢशत करते हैं और इस प्रकार वे अपने परम पद के द्वारा पूर्णतया तुष्ट रहते हैं। वे तो गोपियों तथा रानियों के निमित्त ही आध्यात्मिक प्रेम-व्यापार का आदान-प्रदान करते हैं। केवल मूर्ख ही यह सोचते हैं कि कृष्ण हम बेचारे बद्धजीवों की तरह अन्धे होकर विकृत मायावी सुखों के प्रति आकृष्ट रहते हैं। इसलिए सबों को चाहिए कि भगवान् के परम दिव्य पद को समझें और उनकी शरण में जायें। देवताओं के कहने का स्पष्टï आशय यही है।  