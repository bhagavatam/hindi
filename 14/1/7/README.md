**स्वमूत्र्या लोकलावण्यनिर्मुक्त्या लोचनं नृणाम् ।** **गीॢभस्ता: स्मरतां चित्तं पदैस्तानीक्षतां क्रिया: ॥ ६॥** **आच्छिद्य कीॄत सुश्लोकां वितत्य ह्यञ्जसा नु कौ ।** **तमोऽनया तरिष्यन्तीत्यगात्स्वं पदमीश्वर: ॥ ७॥** 

**शब्दार्थ** 

**स्व-मूत्र्या—** **अपने ही स्वरूप से** **; लोक—** **सारे जगतों के** **; लावण्य—** **सौन्दर्य** **; निर्मुक्त्या—** **खींच लेने वाले** **; लोचनम्—** **नेत्रों को** **;** **नृणाम्—** **मनुष्यों के** **; गीॢभ:—** **उसके शब्दों से** **; ता: स्मरताम्—** **उनका स्मरण करने वालों के** **; चित्तम्—** **मन को** **; पदै:—** **अपने** **चरणों से** **; तान् ईक्षताम्—** **उन्हें देखने वालों के** **; क्रिया:—** **शारीरिक कार्य (चलना, फिरना इत्यादि)** **.); आच्छिद्य—** **आकॢषत** **करके** **; कीॢतम्—** **उसकी कीॢत को** **; सु-श्लोकाम्—** **सर्वश्रेष्ठ श्लोकों द्वारा प्रशंसित** **; वितत्य—** **प्रसार करके** **; हि—** **निश्चय ही** **;** **अञ्जसा—** **सरलतापूर्वक** **; नु—** **निस्सन्देह** **; कौ—** **पृथ्वी पर** **; तम:—** **अज्ञान** **; अनया—** **उस (कीॢत) द्वारा** **; तरिष्यन्ति—** **लोग पार** **कर जाते हैं** **; इति—** **इस प्रकार सोचकर** **; अगात्—** **प्राप्त किया** **; स्वम् पदम्—** **अपना इच्छित स्थान** **; ईश्वर:—** **भगवान् ने।** **.** 

**भगवान् कृष्ण समस्त सौन्दर्य के आगार हैं। सारी सुन्दर वस्तुएँ उन्हीं से निकलती हैं और** **उनका स्वरूप इतना आकर्षक है कि वह अन्य सारी वस्तुओं से आँखों को हटा देता है, अत: जो** **उनकी तुलना में सौन्दर्यविहीन प्रतीत होती हैं। जब भगवान् कृष्ण इस पृथ्वी पर थे, तो वे सबों** **के नेत्रों को आकॢषत कर लेते थे। जब कृष्ण बोलते थे, तो उनके शब्द उन सबों के मन को** **आकृष्ट कर लेते थे, जो उनका स्मरण करते थे। लोग कृष्ण के चरणचापों को देखकर आकृष्ट** **हो जाते थे और अपने शारीरिक कार्यों को वे उनके अनुयायी बनकर उन्हें ही अॢपत करने की** **इच्छा करने लगते थे। इस तरह कृष्ण ने आसानी से अपनी कीॢत का विस्तार कर लिया था,** **जिसका गायन अत्यन्त वदान्य एवं अनिवार्य वैदिक श्लोकों के रूप में विश्व-भर में किया जाता** **है। भगवान् कृष्ण मानते थे कि इस कीॢत का श्रवण तथा कीर्तन करने से ही भविष्य में जन्म** **लेने वाले बद्धजीव अज्ञान के अंधकार को पार कर सकेंगे। इस व्यवस्था से तुष्ट होकर वे अपने** **इच्छित गन्तव्य के लिए विदा हो गये।** **तात्पर्य :** श्रीधर स्वामी के अनुसार ये दोनों श्लोक यह इंगित करते हैं कि जिन उद्देश्यों के लिए भगवान् कृष्ण ने अवतार लिया था, उन्हें पूरा प्राप्त कर लेने के बाद, वे अपने आध्यात्मिक जगत में लौट गये। इस भौतिक जगत में लोगों में सुन्दर वस्तु को देखने की लालसा होना स्वाभाविक है। किन्तु भौतिकतावादी जीवन में हमारी चेतना प्रकृति के तीनों गुणों से दूषित हो जाती है, जिससे हम सौन्दर्य तथा आनन्द प्रदान करने वाली भौतिक वस्तुओं के लिए लालायित रहते हैं। इन्द्रियतृप्ति की भौतिकतावादी विधि अधूरी है, क्योंकि प्रकृति के नियम हमें भौतिक जीवन में सुखी या तुष्ट नहीं रहने देते। स्वभावत: जीव परमेश्वर का नित्य दास है और वह भगवान् के असीम सौन्दर्य एवं आनन्द को सराहने के निमित्त है। भगवान् कृष्ण परम सत्य हैं और समस्त सौन्दर्य तथा आनन्द के आगार हैं। कृष्ण की सेवा करके हम भी उनके सौन्दर्य तथा आनन्द के सागर के भागी बन सकते हैं। इस तरह सुन्दर वस्तुओं को देखने तथा जीवन का भोग करने की हमारी इच्छा पूरी तरह संतुष्ट हो सकेगी। उदाहरण के रूप में, हाथ भोजन का स्वतंत्र रूप से भोग नहीं कर सकता, किन्तु आमाशय को भोजन प्रदान करके अप्रत्यक्षत: उसे आत्मसात् कर सकता है। इसी तरह कृष्ण की सेवा करके भगवान् का अंश-स्वरूप- जीव असीम सुख प्राप्त कर सकता है। अचिन्त्य भगवान् श्रीकृष्ण ने अपने असली रूप को प्रदॢशत करके जीवों को, अपने रूप के सिवा सौन्दर्य के दूसरे रूपों की व्यर्थ तलाश करने से मुक्त कर दिया है, क्योंकि उनका रूप समस्त सुन्दर वस्तुओं का स्रोत है। इससे उनके चरणकमलों के दर्शन मात्र से भाग्यशाली जीव, कॢमयों के अपवित्र प्रयासों—अपनी इन्द्रियतृप्ति के ही लिए स्थूल आनन्द की खोजों और भगवत्भक्ति से अपने कार्यकलापों पर परदा डालने के अवयास के बीच अन्तर कर सकता है। यद्यपि दार्शनिकगण ईश्वर के स्वभाव के बारे में निरन्तर अनुमान लगाते रहते हैं, किन्तु भगवान् कृष्ण ने अपने असली दिव्य रूप तथा कर्मों को प्रदॢशत करके अपने विषय में अनुमान की भ्रान्तियों से जीव को मुक्त कर दिया। ऊपर से कृष्ण के रूप, वचन तथा कार्य सामान्य बद्धजीवों जैसे लगते हैं। श्रील भक्तिसिद्धान्त सरस्वती ठाकुर बतलाते हैं कि भगवान् तथा जीवों के कार्यों की यह ऊपरी समानता भगवान् द्वारा दी गई दयामय छूट है, जिससे बद्धजीव उनके प्रति आकृष्ट हों और आनन्द तथा ज्ञान के शाश्वत जीवन हेतु भगवद्धाम वापस जाने के योग्य बन सकें। जीवों की समझ में आने योग्य अपने ही आध्यात्मिक स्वरूप तथा धाम को उन्हें दिखलाकर, भगवान् कृष्ण ने उनकी मिथ्या भोगवादी प्रवृत्ति को भगाकर, अपने प्रति दीर्घकालीन उपेक्षा को दूर किया। जैसाकि *भगवद्गीता* में कहा गया है, यदि कोई व्यक्ति श्रीकृष्ण के पद को भगवान् के रूप में समझ लेता है, तो वह भौतिक माया के पाश में पुन: नहीं आता। ऐसे पतन को तभी बचाया जा सकता है, जब कोई व्यक्ति प्रामाणिक वैदिक ग्रंथों से भगवान् के अदि्वतीय दिव्य रूप तथा सौन्दर्य के विषय में निरन्तर श्रवण करे। जैसाकि *भगवद्गीता* (२.४२-४३) में बतलाया गया है— *यामिमां पुष्पितां वाचं प्रवदन्त्य विपश्चित:।* *वेदवादरता: पार्थ नान्यदस्तीति वादिन:॥* *कामात्मान: स्वर्ग परा जन्म कर्मफल प्रदाम्।* *क्रियाविशेष बहुलां भागैश्वर्यगङ्क्षत प्रति॥* ''अल्पज्ञानी मनुष्य वेदों के उन अलंकारिक शब्दों के प्रति अत्यधिक आसक्त रहते हैं, जो स्वर्ग की प्राप्ति, अच्छे जन्म, शक्ति इत्यादि के लिए विविध सकाम कर्म करने की संस्तुति करते हैं। इन्द्रियतृप्ति तथा ऐश्वर्यमय जीवन की अभिलाषा के कारण ही वे ऐसा कहते हैं कि इससे बढ़कर और कुछ नहीं है।ÓÓ दूसरी ओर, वैदिक वाङ्मय के कुछ अंश बद्धजीव को भौतिक इन्द्रियतृप्ति प्रदान करने और साथ ही उसे वैदिक आदेशों का पालन करने के लिए धीरे धीरे अनुकूल बनाने के लिए हैं। वेदों के वे अंश, जो नियमित इनि्द्रयतृप्ति के लिए सकाम कर्म की संस्तुति करते हैं स्वयं में घातक हैं, क्योंकि जो जीव इन कार्यों में लग जाता है, वह प्रदत्त भौतिक भोगों में आसानी से फँस जाता है और वेदों के चरम प्रयोजन की उपेक्षा करने लगता है। वैदिक वाङ्मय का चरम उद्देश्य जीव को उसकी मूल चेतना तक वापस लाना है, जिसमें वह भगवान् के नित्य दास की तरह कार्य करता है। भगवान् की सेवा करके जीव भगवद्धाम में उनके सान्निध्य में असीम आध्यत्मिक आनन्द का भोग कर सकता है। अतएव, जो व्यक्ति सच्चे दिल से कृष्णभावनामृत में आगे बढऩे का इच्छुक हो, उसे भगवान् की शुद्ध भक्ति से सश्बन्धित वैदिक साहित्य का श्रवण करना चाहिए। उसे कृष्णभावनामृत में आगे बढ़े हुए लोगों से सुनना चाहिए और ऐसी व्यालयाओं से बचना चाहिए, जो भोगेच्छाओं को उद्दीप्त करें। जब क्षुद्र जीव अन्तत: इस जगत के क्षणिक कार्यकलापों एवं भगवान् त्रिविक्रम, कृष्ण, के दिव्य कार्यकलापों में अन्तर करने में समर्थ होता है, तो वह भगवान् की भक्ति में लग जाता है और अपने हृदय से भौतिकवाद के श्याम आवरण को हटा देता है। तब उसे इन्द्रियतृप्ति की कोई इच्छा नहीं होती, जिसे पाप तथा पुण्य के दो शीर्षकों के अन्तर्गत भोगा जाता है। दूसरे शब्दों में, यद्यपि इस जगत में लोगों को पापी या पुण्यात्मा माना जाता है, किन्तु भौतिक धरातल पर पाप तथा पुण्य दोनों ही निजी तृप्ति के लिए सश्पन्न किये जाते हैं। यदि मनुष्य यह समझ ले कि उसका असली सुख कृष्ण को आनन्द प्रदान करने में निहित है, तो भगवान् कृष्ण ऐसे भाग्यशाली जीव को अपने धाम ले जाते हैं, जो गोलोक वृन्दावन कहलाता है। भक्तिसिद्धान्त सरस्वती ठाकुर के अनुसार भगवान् सर्वप्रथम निष्ठावान् व्यक्ति को अपनी लीलाएँ सुनने का अवसर प्रदान करते हैं। जब भक्त ऐसी कथाओं के प्रति स्वेच्छा से आकृष्ट होने लगता है, तो वे इस जगत में प्रकट होने वाली अपनी आध्यात्मिक लीलाओं में उसे भाग लेने का अवसर प्रदान करते हैं। किसी एक ब्रह्माण्ड में हो रही भगवान् की लीलाओं में भाग लेने से जीव भौतिक जगत से पूरी तरह विरक्त हो जाता है और अन्त में भगवान् उसे दिव्य आकाश में अपने निजी धाम ले जाते हैं। मूर्ख लोग भगवान् द्वारा प्रदत्त इस तात्विक लाभ को नहीं समझ पाते, किन्तु भगवान् कृष्ण ऐसे मूर्खों को नश्वर जगत के मिथ्या भोग में लीन होने से बचाकर, उन्हीं के लाभ के लिए कार्य करते हैं। वे उन्हें अपने अनुपम दिव्य सौन्दर्य, दिव्य वाणी तथा दिव्य कार्यकलाप दिखलाकर ऐसा करते हैं। श्रील जीव गोस्वामी ने इंगित किया है कि *तमोऽनया तरिष्यन्ति* यह सूचित करता है कि यद्यपि भगवान् कृष्ण ५,००० वर्ष पूर्व अवतीर्ण हुए थे, किन्तु जो व्यकि्त भगवान् के कार्यों, रूप तथा शब्दों को सुनता और उनका कीर्तन करता है, उसे वैसा ही लाभ प्राप्त होगा, जैसाकि कृष्ण के उन समसामयिकों को, जिन्होंने इनका साक्षात् अनुभव किया था। दूसरे शब्दों में, वह भी भौतिक जगत के अंधकार को पार कर जायेगा और भगवद्धाम को प्राप्त होगा। इस प्रकार श्रील जीव गोस्वामी इस निष्कर्ष पर पहुँचते हैं कि यदि सारे जीवों को ऐसा उस्थ गन्तव्य उपलब्ध हो सकता है, तो भगवान् के निजी संगी यादवों को वह अवश्य ही प्राप्त हुआ होगा। इस श्लोक में कहा गया है कि कृष्ण, अपने सौन्दर्य से, उन्हें देखने वालों की ²ष्टि को चुरा लेते थे। कृष्ण की बोलचाल इतनी आकर्षक थी कि उन्हें सुनने वाले अवाक् रह जाते थे। चूँकि न बोलने वाले प्राय: बहरे भी होते हैं, अतएव भगवान् के शब्द सुनने वालों के कानों को भी चुरा लेते थे, क्योंकि वे भगवान् की वाणी के अतिरिक्त अन्य कुछ भी सुनने में रुचि नहीं लेते थे। अपने पदचापों का सौन्दर्य दिखलाकर कृष्ण, उन लोगों की भौतिक कार्य करने की शक्ति को हर लेते थे, जो उन्हें देखते थे। इस तरह इस जगत में अपने प्राकट्य से कृष्ण ने मानव जाति की इन्द्रियों को हर लिया। दूसरे शब्दों में उन्होंने लोगों को अंधा, गूँगा, बहरा, उन्मत्त तथा अन्यथा अशक्त बना दिया। इसीलिए श्रील विश्वनाथ चक्रवर्ती ठाकुर प्रश्न करते हैं, ''जब उन्होंने लोगों की हर वस्तु छीन ली तो उन्हें दयालु कौन कहेगा? वे तो एक चोर हैं।ÓÓ इस तरह अप्रत्यक्ष रूप में वे भगवान् के सौन्दर्य की सर्वाधिक प्रशंसा करते हैं। श्रील विश्वनाथ चक्रवर्ती ठाकुर यह भी इंगित करते हैं कि यद्यपि कृष्ण ने असुरों का नाश करके उन्हें मुक्ति प्रदान की, किन्तु जो लोग उनके प्रति आकृष्ट थे उन्हें उन्होंने शुद्ध भगवत्प्रेम प्रदान दिया और उन्हें अपने सौन्दर्य-सागर में निमग्न कर दिया। इस तरह कृष्ण उस व्यक्ति के स²श नहीं है, जो बिना सोचे-विचारे दान देता है। और कृष्ण इतने दयालु हैं कि उन्होंने न केवल पृथ्वी के निवासियों को ही सर्वोच्च वर दिया, अपितु व्यासदेव जैसे महान् सन्त-पुरुषों को सुन्दर काव्यमय श्लोकों में अपनी लीलाओं को वर्णन करने की शक्ति प्रदान की। इस तरह भविष्य में इस पृथ्वी पर उत्पन्न लोग उस कीॢत-रूपी नौका से जन्म-मृत्यु के सागर को सरलता से पार कर सकेंगे। वस्तुत: आज हममें से, जो लोग श्रील भक्तिवेदान्त स्वामी प्रभुपाद की कृपा से *श्रीमद्भागवत* के भक्तिवेदान्त तात्पर्य के पारदर्शी माध्यम से कृष्ण की महिमा का आनन्द लूट रहे हैं, वे कृष्ण-कृपा के भाग्यशाली प्राप्तकर्ता हैं, क्योंकि कृष्ण आगे उत्पन्न होने वालों पर भी दयालु हैं। श्रील विश्वनाथ चक्रवर्ती ठाकुर ने *अमरकोश* से उद्धरण देते हुए यह भी कहा है *पदं* *व्यवसितत्राणस्थानलक्ष्श्यङ्घ्रि वस्तुषु* इसमें *पदम्* की संभव परिभाषाएँ इस प्रकार हो सकती हैं, ''जो निश्चित किया जा चुका है,ÓÓ ''उद्धार का स्थान,ÓÓ ''लक्ष्मी,ÓÓ ''पाँवÓÓ अथवा ''वस्तुÓÓ। इस तरह वे *पदम्* का अर्थ *व्यवसित* भी देते हैं अर्थात् वह जो निश्चित हो चुका है। दूसरे शब्दों में *अगात् स्वं पदम्* *ईश्वर:* —यह कथन न केवल यह बतलाता है कि कृष्ण अपने धाम गये, अपितु यह भी कि कृष्ण ने अपने संकल्प को साकार किया। यदि हम यह कहते हैं कि कृष्ण अपने नित्य धाम लौट गये, तो इसका अर्थ यह होता है कि इसके पूर्व कृष्ण अपने धाम से अनुपस्थित थे और अब लौट रहे हैं। इसलिए विश्वनाथ चक्रवर्ती ठाकुर यह इंगित करते हैं कि सामान्य भाव में यह कहना सही नहीं है कि कृष्ण ''अपने धाम वापस गये।ÓÓ *ब्रह्म-संहिता* के अनुसार भगवान् कृष्ण वैकुण्ठ-लोक में अपने धाम में सदैव उपस्थित रहते हैं। फिर भी अपनी अहैतुकी कृपा से समय-समय पर वे अपने को  भौतिक जगत में भी प्रकट करते हैं। दूसरे शब्दों में, ईश्वर सर्वव्यापक हैं। वे हमारे समक्ष उपस्थित होने पर भी, उसी समय अपने धाम में रहते हैं। सामान्य आत्मा अर्थात् जीव परमात्मा की तरह सर्वव्यापक नहीं है, इसलिए भौतिक जगत में अपनी उपस्थिति के कारण जीव आध्याति्मक जगत से अनुपस्थित रहता है। वस्तुत: हम आध्यात्मिक जगत या वैकुण्ठ से अपनी अनुपस्थिति के कारण कष्ट पाते हैं। किन्तु भगवान् सर्वव्यापक हैं, इसीलिए विश्वनाथ चक्रवर्ती ठाकुर ने *अगात् स्वं पदम्* शब्दों से यह अर्थ निकाला है कि कृष्ण ने जो इच्छा की, उन्हें वही प्राप्त हुआ। भगवान् सर्वव्यापक हैं और अपनी पूर्ण इच्छाओं को पूरा करने में स्वतंत्र हैं। इस जगत में उनके प्राकट्य तथा अन्तर्धान की तुलना सामान्य भौतिक कार्यों से कभी नहीं की जानी चाहिए। विश्वनाथ चक्रवर्ती ठाकुर ने *श्रीमद्भागवत* (३.२.७) के तृतीय स्कन्ध के प्रारश्भ में वॢणत उद्धव के कथन को उद्धृत किया है, जिसमें उद्धव ने कृष्ण के तिरोधान की तुलना सूर्यास्त से की है। इस श्लोक के तात्पर्य में श्रील प्रभुपाद ने लिखा है, ''सूर्य से कृष्ण की तुलना अत्यन्त उपयुक्त है। सूर्य के अस्त होते ही अंधकार स्वयमेव छा जाता है। किन्तु सामान्य लोग जिस अंधकार का अनुभव करते हैं, उससे न तो सूर्योदय के समय, न ही सूर्यास्त के समय, सूर्य प्रभावित होता है। कृष्ण का प्राकट्य तथा लोप सूर्य के ही समान हैं।ÓÓ वे असंलय ब्रह्माण्डों में प्रकट और लोप होते रहते हैं और जब तक वे किसी एक ब्रह्माण्ड में रहते हैं, तब तक उसमें दिव्य प्रकाश रहता है, किन्तु वे जिस लोक से चले जाते हैं, उसमें अंधकार छा जाता है। तो भी उनकी लीलाएँ सदा सदा चलने वाली हैं। भगवान् किसी न किसी ब्रह्माण्ड में सदैव उपस्थित रहते हैं, जिस तरह सूर्य पूर्वी या पश्चिमी गोलाद्र्ध में से किसी में सदा उपस्थित रहता है। सूर्य सदैव ही भारत या अमेरिका में उपस्थित रहता है, किन्तु जब सूर्य भारत में रहता है, तो अमरीकी भूभाग में अंधकार रहता है और जब सूर्य अमेरिका में रहता है, तो भारतीय गोलाद्र्ध अंधकार में रहता है।ÓÓ श्रील जीव गोस्वामी ने ग्यारहवें स्कंध के अन्त से एक श्लोक उद्धृत किया है, जिससे और भी स्पष्ट हो जाता है कि भगवान् का धाम उन्हीं की तरह शाश्वत है ''हे महाराज! समुद्र तुरन्त ही द्वारका को निगल गया और अपने साथ भगवान् के निजी धाम को, जिसे उन्होंने त्याग दिया था, बहा ले गया। भगवान् मधुसूदन सदैव द्वारका में उपस्थित रहते हैं, जिसके स्मरण मात्र से हर प्रतिकूल वस्तु नष्ट हो जाती है। यह शुभ स्थानों में सर्वाधिक शुभ है।ÓÓ (भागवत ११.३१.२३-२४) जिस तरह रात्रि द्वारा सूर्य निगला जाता प्रतीत होता है, उसी तरह कृष्ण अथवा उनका धाम या उनका वंश भी लुप्त होता प्रतीत होता है, किन्तु वास्तव में भगवान् तथा उनका साज-सामान—धाम तथा वंश—उसी तरह नित्य हैं, जिस तरह सूर्य सदैव आकाश में रहता है। इस सन्दर्भ में श्रील प्रभुपाद कहते हैं, ''जिस प्रकार सूर्य प्रात:काल उदय होता है और क्रमश: सिर के ऊपर जाकर पुन: एक गोलार्ध में अस्त होता है और उसी समय दूसरे में उदय होता है, उसी तरह एक ब्रह्माण्ड में से भगवान् कृष्ण का लोप एवं साथ साथ अन्य लोक में उनकी विभिन्न लीलाओं का शुभारश्भ होता है। ज्योंही एक लीला समाप्त होती है, यह दूसरे ब्रह्माण्ड में प्रकट होती है। इस तरह उनकी नित्य लीला बिना अन्त के चलती रहती है।ÓÓ 

**श्रीराजोवाच** 