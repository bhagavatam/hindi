**कृत्वा दैत्यवधं कृष्ण: सरामो यदुभिर्वृत: ।** **भुवोऽवतारयद्भारं जविष्ठं जनयन्कलिम् ॥ १॥** 

**शब्दार्थ** 

**श्री-शुक: उवाच—** **श्री शुक ने कहा** **; कृत्वा—** **सश्पन्न करने के बाद** **; दैत्य—** **असुरों का** **; वधम्—** **वध** **; कृष्ण:—** **भगवान् कृष्ण** **ने** **; स-राम:—** **बलराम समेत** **; यदुभि:—** **यदुओं द्वारा** **; वृत:—** **घिरे हुए** **; भुव:—** **पृथ्वी के** **; अवतारयत्—** **कम कर दिया** **; भारम्—** **भार को** **; जविष्ठम्—** **ङ्क्षहसा कराने वाले** **; जनयन्—** **उत्पन्न करते हुए** **; कलिम्—** **कलह की स्थिति।** **.** 

**श्री शुकदेव गोस्वामी ने कहा : भगवान् श्रीकृष्ण ने बलराम से मिलकर तथा यदुवंशियो से** **घिरे रह कर अनेक असुरों का वध किया। तत्पश्चात्, पृथ्वी का और भार हटाने के लिए भगवान्** **ने कुरुक्षेत्र के उस महान् युद्ध की योजना की, जो कुरुओं तथा पाण्डवों के बीच सहसा ङ्क्षहसा** **के रूप में भड़क उठा।** **तात्पर्य :** *श्रीमद्भागवत* का ग्यारहवाँ स्कंध भगवान् श्रीकृष्ण द्वारा दसवें स्कंध में सश्पन्न लीलाओं का सन्दर्भ देते हुए प्रारश्भ होता है। दसवें स्कंध के प्रारश्भ में इस बात का वर्णन हुआ है कि जब आसुरी शासकों द्वारा पृथ्वी पर अत्यधिक भार हो गया, तो भूमि-रूप साक्षात् पृथ्वी आँखों में आँसू भर कर ब्रह्माजी के पास गई और अपने उद्धार की याचना की। ब्रह्माजी तुरन्त ही देवताओं को साथ लेकर क्षीरोदकशायी विष्णु के रूप में भगवान् से मिलने गये। सारे देवता क्षीर सागर के तट पर आदरपूर्वक प्रतीक्षा करने लगे, तभी भगवान् ने ब्रह्मा के माध्यम से यह घोषित कराया कि वे शीघ्र ही पृथ्वी पर अवतरित होंगे और देवताओं को चाहिए कि उनकी लीलाओं में सहयोग देने के लिए स्वयं भी जन्म लें। इस तरह कृष्ण के आविर्भाव के समय से ही यह पता था कि वे पृथ्वी से असुरों को हटाने के लिए अवतार लेंगे। जैसाकि श्रील प्रभुपाद ने *भगवद्गीता* (१६.६) की टीका में कहा है, जो लोग शाषों के आदेशों का पालन करने के लिए राजी हो जाते हैं, वे देवता कहलाते हैं और जो लोग वैदिक शाषों के आदेशों का उल्लंघन करते हैं, वे असुर कहलाते हैं। ब्रह्माण्ड में वैदिक वाङ्मय को इसलिए प्रस्तुत किया जाता रहा कि बद्धजीवों का मार्गदर्शन हो सके, क्योंकि वे भौतिक प्रकृति के तीनों गुणों में फँसे रहकर जन्म-मृत्यु के निरन्तर चक्र में घूमते रहते हैं। वैदिक आदेशों का ²ढ़तापूर्वक पालन करके हम अपनी भौतिक आवश्यकताओं की सहज ही पूॢत कर सकते हैं और उसी के साथ भगवद्धाम वापस जाने का मार्ग भी प्रशस्त कर सकते हैं। इस तरह हम *भगवद्गीता* तथा *श्रीमद्भागवत* जैसे वैदिक ग्रंथों में प्रस्तुत भगवान् के उपदेशों का पालन करने मात्र से भगवद्धाम में आनन्द तथा ज्ञान से युक्त नित्य जीवन-लाभ कर सकते हैं। किन्तु असुरगण भगवान् की सत्ता तथा उनके उपदेशों को कम करके देखते हैं या उनकी हँसी उड़ाते हैं। चूँकि ये असुर भगवान् की सार्वभौम सत्ता से ईष्र्या करते हैं, अत: वे भगवान् की श्वास से निकले वैदिक शाषों की महत्ता को घटाते रहते हैं। ये असुर अपनी सनक के अनुसार समाज की स्थापना करते हैं और उन पवित्र जीवों के लिए जो ईश्वर की इच्छा का अनुसरण करना चाहते हैं, अव्यवस्था तथा कष्ट उत्पन्न करते हैं। *भगवद्गीता* में श्रीकृष्ण कहते हैं कि जब पृथ्वी पर इस तरह के अव्यवस्थित अधाॢमक समाजों का प्राधान्य होता है, तो वे इस असन्तुलन को ठीक करने के लिए स्वयं अवतरित होते हैं। इस प्रकार कृष्ण ने अपने दिव्य बाल्यकाल से ही, उन शक्तिशाली असुरों का योजनाबद्ध संहार किया, जो पृथ्वी के लिए असह्य भार बने हुए थे। श्रीकृष्ण की सहायता उनके भाई बलराम करते थे और वे भी भगवान् थे। यद्यपि ईश्वर एक हैं, किन्तु वे तुरन्त अनेक रूपों में आनंद लेने के लिए अपना विस्तार कर सकते हैं। यही उनकी सर्वव्यापकता है। ऐसा प्रथम विस्तार बलराम या बलदेव के रूप में हुआ। बलराम ने कई कुलयात असुरों का वध किया, जिनमें धेनुकासुर, द्विविद एवं ईष्र्यालु रुक्मी मुलय हैं। कृष्ण के साथ यदुवंश के अनेक सदस्य भी रहते थे, जिनमें से अनेक, तो देवता थे, जो भगवान् की सहायता करने के लिए अवतरित हुए थे। किन्तु श्रील भकि्तसिद्धान्त सरस्वती ठाकुर ने यह उद्घाटन किया है कि यद्यपि भगवान् की सहायता करने के लिए अनेक देवताओं ने यदुवंश में जन्म ले रखा था, तो भी यदुवंश के कुछ सदस्य कृष्ण के प्रति शत्रुभाव रखते थे। संसारी ²ष्टि के कारण, वे अपने को कृष्ण के ही समान स्तर पर मानते थे। भगवान् के कुल में जन्म लेने के कारण, उनमें अचिन्त्य शक्ति थी, इसीलिए वे कृष्ण के परमपद को ठीक से नहीं समझ पाये। वे यह भूल गये कि कृष्ण भगवान् हैं, अत: वे पृथ्वी के लिए गुरु भार बन गये, जिसके फलस्वरूप कृष्ण को उन्हें इस पृथ्वी से हटाना पड़ा। एक लोकप्रिय कहावत है कि ''मान घटे नित घर के जाये।ÓÓ अपने ही वंश के ईष्र्यालु सदस्यों का विनाश करने के लिए भगवान् ने उनमें झगड़ा करा दिया। इसके लिए उन्होंने नारद तथा अन्य मुनियों द्वारा काष्र्णों अर्थात् अपने ही परिवार वाले के विरुद्ध क्रोध प्रदॢशत करने की व्यवस्था की। यद्यपि इस बन्धुघाती युद्ध में कृष्ण के प्रति भक्ति रखने वाले अनेक व्यक्ति मारे गये, किन्तु कृष्ण ने उन्हें उनके आदि अर्थात् देवताओं के पदों पर वापस भेज दिया। *भगवद्गीता* में भगवान् की प्रतिज्ञा है कि वे अपने भक्तों की सदैव रक्षा करते हैं। श्रील विश्वनाथ चक्रवर्ती ठाकुर ने इस श्लोक की अपनी टीका में पूरे ग्यारहवें स्कन्ध का सारांश दे दिया है, जो इस प्रकार है। अध्याय एक में *मौषल लीला* का शुभारश्भ है, जो कि यदुवंश के विनाश की भूमिका है, दूसरे अध्याय से पाँचवें अध्याय तक नौ योगेन्द्रों तथा राजा निमि के बीच हुई वार्ता दी गई है, छठे अध्याय में ब्रह्मा, शिव तथा स्वर्ग के अन्य वासियों द्वारा की गई स्तुतियाँ हैं, सातवें अध्याय से लेकर उन्तीसवें अध्याय तक कृष्ण तथा उद्धव के बीच हुई वार्ता है, जो *उद्धव-गीता* के नाम से जानी जाती है, तीसवें अध्याय में इस धरा से यदुवंश का विनाश और अन्तिम अध्याय में भगवान् कृष्ण के अन्तर्धान होने का वर्णन मिलता है। 