**भूभारराजपृतना यदुभिॢनरस्य** **गुप्तै: स्वबाहुभिरचिन्तयदप्रमेय: ।** **मन्येऽवनेर्ननु गतोऽप्यगतं हि भारं** **यद्यादवं कुलमहो अविषह्यमास्ते ॥ ३॥** 

**शब्दार्थ** 

**भू-भार—** **पृथ्वी के भार स्वरूप** **; राज—** **राजाओं की** **; पृतना:—** **सेनाएँ** **; यदुभि:—** **यदुओं द्वारा** **; निरस्य—** **हटाकर** **; गुप्तै:—** **रक्षित** **; स्व-बहुभि:—** **अपनी भुजाओं द्वारा** **; अचिन्तयत्—** **उन्होंने विचार किया** **; अप्रमेय:—** **अगाध भगवान्** **; मन्ये—** **मैं सोचता** **हूँ** **; अवने:—** **पृथ्वी के** **; ननु—** **कोई कह सकता है** **; गत:—** **चले जाने पर** **; अपि—** **लेकिन** **; अगतम्—** **न गया हुआ** **; हि—** **निस्सन्देह** **; भारम्—** **भार** **; यत्—** **क्योंकि** **; यादवम्—** **यदु के** **; कुलम्—** **कुल को** **; अहो—** **ओह** **; अविषह्यम्—** **असह्य** **; आस्ते—** **रहता है।** **.** 

**भगवान् ने अपने बाहुओं द्वारा संरक्षित यदुवंश का प्रयोग उन राजाओं का सफाया करने के** **लिए किया, जो अपनी सेनाओं सहित इस पृथ्वी के लिए भार बने हुए थे। तत्पश्चात् अगाध** **भगवान् ने मन ही मन सोचा, ''भले ही कोई यह कहे कि अब पृथ्वी का भार समाप्त हो गया है,** **किन्तु मेरे मत से यह अब भी दूर नहीं हुआ, क्योंकि अब भी यादव-वंश बचा हुआ है, जिसकी** **शक्ति पृथ्वी के लिए असहनीय है।ÓÓ** **तात्पर्य :** इस सश्बन्ध में श्रील भक्तिसिद्धान्त सरस्वती ठाकुर ने टिप्पणी की है कि यद्यपि सामान्य लोग यह सोच सकते हैं कि असुरों का वध तथा धर्म की पुनस्र्थापना करके भगवान् ने पृथ्वी का भार हटा दिया था, किन्तु भगवान् श्रीकृष्ण ने स्वयं पता लगा लिया था कि उनके अपने ही परिवार के सदस्यों के अधाॢमक कार्यों से और भी खतरा था। *श्रीमद्भागवत* में कहा गया है कि यदि किसी न्यायप्रिय राजा का अपना शत्रु निर्दोष है, तो वह उसे दण्ड देने से मना कर सकता है, किन्तु यदि उसका अपना पुत्र दण्डनीय हो, तो वह उसे दण्ड देगा। इस प्रकार यद्यपि लोक-²ष्टि में भगवान् के वंशज सदैव पूज्य थे, किन्तु भगवान् ने पता लगा लिया था कि यदुवंश के कुछ लोग उनकी घनिष्ठता प्राप्त करके उनकी इच्छा की परवाह नहीं करते हैं। चूँकि भगवान् के सश्बन्धी होने के कारण ऐसे सनकी यदुवंशी लोग मनमाना कार्य कर सकते थे, अतएव वे विश्व के लिए महान् संकट उत्पन्न करेंगे और मूर्ख व्यक्ति ऐसे मनमाने आचरण को कृष्ण की इच्छा मान बैठेंगे। इस तरह भगवान् जिनकी इच्छाएँ अचिन्त्य हैं, यदुवंश के लापरवाह एवं अपमानजनक सदस्यों का संहार करने की आवश्यकता पर विचार करने लगे। सामान्य लोगों की ²ष्टि में भगवान् ने द्वारका तथा मथुरा में अपनी लीलाओं के द्वारा तथा कुरुक्षेत्र के युद्ध में सारे असुरों का वध कर दिया था और अब पृथ्वी अपने भार से मुक्त हो चुकी थी। तो भी अपने ही परिवार के गॢवत सदस्यों के शेष भार से पृथ्वी को मुक्त कराने के लिए उनके बीच बंधुघाती कलह कराकर, उन्हें पृथ्वी से दूर हटा दिया। इस तरह उन्होंने पृथ्वी से अपने तिरोधान का रास्ता तैयार कर दिया। श्रीधर स्वामी ने इंगित किया है कि *बाहुभि:* शब्द बहुवचन में यह दिखाने के लिए प्रयुक्त हुआ है कि भगवान् ने यदुवंश का विनाश अपने चतुर्भुजी रूप से किया। कृष्ण का आदि गोविन्द रूप दि्वभुजी है, किन्तु भगवान् ने चतुर्भुजी नारायण के स्वांश रूप द्वारा इस पृथ्वी के सारे असुरों का संहार किया और अन्त में अपने ही परिवार के भारस्वरूप सदस्यों का सफाया किया। यह प्रश्न किया जा सकता है कि यदि यदुवंश के कुछ सदस्य भगवान् की इच्छा के विरुद्ध हो गये थे, तो फिर उन्होंने पृथ्वी से अपने हटाये जाने की भगवान् की योजना का विरोध क्यों नहीं किया? इसीलिए *अप्रमेय:* शब्द का प्रयोग हुआ है, जो इस बात का सूचक है कि कोई भी मनुष्य यहाँ तक कि भगवान् के परिवार वाले भी उनकी इच्छा को पूरी तरह समझ पाने में असमर्थ होते हैं। श्रील जीव गोस्वामी ने यदुवंश के विनाश का अन्य कारण दिया है। वे इस बात पर बल देते हैं कि भगवान् के कार्यों को कभी भी सामान्य भौतिक कार्य नहीं समझना चाहिए। न ही भगवान् के संगियों को सामान्य व्यक्ति। यद्यपि भगवान् कृष्ण इस जगत में कुछ काल के लिए अवतरित होते हैं और फिर चले जाते हैं, किन्तु यह समझ लेना चाहिए कि वे अपने संगियों सहित श्री गोकुल, मथुरा तथा द्वारका जैसे विविध धामों में नित्य स्थित रहते हैं। यदुवंश के सदस्य भगवान् के नित्य संगी हैं, अतएव भगवान् से विलग होना उन्हें सह्य नहीं है। चूँकि कृष्ण अपनी पाॢथव लीलाएँ समाप्त करने वाले थे, अत: यदि वे यदुवंशियों को इस धरा पर छोड़ जाते, तो वे उनकी अनुपस्थिति से इतने क्षुब्ध हो उठते कि सारी पृथ्वी को रौंदकर विनष्टï कर डालते। इसीलिए कृष्ण ने अपने अन्तर्धान होने से पहले यदुवंश के अन्तर्धान हो जाने की व्यवस्था पूरी की। श्रील जीव गोस्वामी इस निष्कर्ष पर पहुँचते हैं कि यदुवंशियों को अधाॢमक नहीं माना जाना चाहिए। वैष्णव आचार्यों ने उल्लेख किया है कि यदुवंश के अन्तर्धान होने की कथा बद्धजीवों को भवबन्धन से मुक्ति पाने में सहायक बनाने के लिए है। तीनों लोकों में यदुवंश के समान शक्तिशाली तथा ऐश्वर्यशाली कोई नहीं था। भगवान् असीम ऐश्वर्य—सौन्दर्य, शक्ति, ज्ञान, यश इत्यादि—के स्वामी हैं और यदुवंश के सदस्य भी भगवान् के निजी संगी होने के कारण अचिन्त्य ऐश्वर्य से युक्त थे। अतएव जब हम देखते हैं कि बन्धुघाती युद्ध ने किस तरह यदुवंशियों को उनकी सारी पाॢथव सश्पत्ति तथा उनके प्राणों तक से विहीन कर दिया, तो हम यह समझ सकते हैं कि इस भौतिक जगत में कोई भी स्थायी पद नहीं है। दूसरे शब्दों में, यद्यपि यदुवंश के सदस्य कृष्ण के नित्य संगी थे और तुरन्त ही अन्य लोक को स्थानान्तरित कर दिये, गये जहाँ भगवान् प्रकट होने जा रहे थे, किन्तु बन्धुघाती युद्ध से उनका सहसा अन्तर्धान होना बद्धजीवों को यह बतलाने के लिए है कि यह संसार नश्वर है। इसलिए यदुवंश के कुछ सदस्यों का कृष्ण के प्रति विमुख होने या शत्रुता को उनकी अधाॢमकता के रूप में नहीं लिया जाना चाहिए। यह सश्पूर्ण परिस्थिति बद्धजीवों को पाठ पढ़ाने की भगवान् कृष्ण की योजना थी। इस सन्दर्भ में श्रील जीव गोस्वामी ने *भागवत* से अनेक श्लोक उद्धृत करते हुए यह सिद्ध करना चाहा है कि यदुवंश के सदस्यों ने अनेक पुण्यकर्मों एवं भगवान् कृष्ण के विचार में पूर्ण निमग्नता के कारण ही भगवान् के परिवार में जन्म लिया था। वस्तुत: यह कहा जाता है कि वे कृष्ण का चिन्तन करने के कारण सोते, चलते, बैठते तथा बोलते हुए अपने आप को स्मरण रख पाने में असमर्थ थे। *श्रीमद्भागवत* (१.१५-३३) के प्रथम स्कंध में श्रील प्रभुपाद ने यदुवंश के लोप होने पर निश्नवत् टीका की है, ''सूर्य का अस्त होना सूर्य के अन्त का द्योतक नहीं है। इसका अर्थ है कि सूर्य हमारी ²ष्टि से ओझल है। इसी तरह किसी विशेष लोक या ब्रह्माण्ड में भगवान् के मिशन के अन्त का यही अभिप्राय है कि वे हमारी ²ष्टि से ओझल रहते हैं। यदुवंश के अन्त का भी यह अर्थ नहीं है कि उसका विनाश हो गया। वह भगवान् के साथ ही हमारी ²ष्टि से ओझल हो गया।ÓÓ 