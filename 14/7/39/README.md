**विषयेष्वाविशन्योगी नानाधर्मेषु सर्वत: ।** **गुणदोषव्यपेतात्मा न विषज्जेत वायुवत् ॥ ४०॥** 

**शब्दार्थ** 

**विषयेषु—** **भौतिक वस्तुओं के सश्पर्क में** **; आविशन्—** **प्रवेश करके** **; योगी—** **जिसने आत्म-संयम प्राप्त कर लिया है** **; नाना-** **धर्मेषु—** **विभिन्न गुणों वाले** **; सर्वत:—** **सर्वत्र** **; गुण—** **सद्गुण** **; दोष—** **तथा दोष** **; व्यपेत-आत्मा—** **वह व्यक्ति जिसने लाँघ लिया** **है** **; न विषज्जेत—** **नहीं फँसना चाहिए** **; वायु-वत्—** **वायु की तरह।** **.** 

**यहाँ तक कि योगी भी ऐसी असंलय भौतिक वस्तुओं से घिरा रहता है, जिनमें अच्छे तथा** **बुरे गुण पाये जाते हैं। किन्तु जिसने भौतिक अच्छाई तथा बुराई लाँघ ली है, उसे भौतिक वस्तुओं** **के सश्पर्क में रहते हुए भी, उनमें फँसना नहीं चाहिए, प्रत्युत उसे वायु की तरह कार्य करना** **चाहिए।** **तात्पर्य :** वायु हवा का बाह्य स्वरूप है और *प्राण* आन्तरिक स्वरूप। जब वायु झरनों के ऊपर से बहती है, तो स्वच्छ जल की बूँदे अपने साथ लेकर मन को प्रसन्न करने वाली बन जाती है। कभी कभी वायु सुन्दर जंगल से होकर बहती है, तो वह फूलों-फलों की सुगन्धि ले लेती है, किन्तु वही वायु अन्य अवसर पर अग्नि को दहकाकर उसी जंगल को जला डालती है। किन्तु वायु अपने स्वभाव को बनाये रखकर शुभ तथा अशुभ कार्यों में निष्पक्ष बनी रहती है। इसी तरह हमें इस भौतिक जगत के भीतर हर्ष तथा विषाद दोनों ही परिस्थितियों का सामना करना पड़ेगा। किन्तु यदि हम कृष्णभावनामृत में स्थिर रहें, तो हमें कोई भी अशुभ कार्य विचलित नहीं कर सकेगा, न ही हम किसी भौतिक शुभ कार्य में आसक्त होंगे। अपने आध्यात्मिक कार्यों को सश्पन्न करते समय कभी कभी भक्त हरे कृष्ण कीर्तन करते हुए अपने को उत्तम ग्रामीण वातावरण में पाता है, तो कभी नारकीय शहरी अवस्था में। दोनों ही दशाओं में भक्त अपने मन को कृष्ण में स्थिर करके दिव्य आनन्द का अनुभव करता है। यद्यपि वायु गहरे से गहरे अंधकारमय तथा वॢजत स्थानों के ऊपर से गुजरती है, किन्तु वह विचलित या भयभीत नहीं होती। इसी तरह कृष्ण-भक्त को कभी भी भयभीत या चिन्तित नहीं होना चाहिए चाहे वह कितनी ही कठिन स्थिति में क्यों न हो। जो व्यकि्त मनोहारी रूप, स्वाद, गंध, ध्वनि तथा स्पर्श के प्रति लिप्त होता है, वह भी इनके विपरीत होने पर विकॢषत हो उठेगा। इस तरह भौतिकतावादी व्यक्ति अपने को असंलय अच्छी तथा बुरी वस्तुओं से घिरा हुआ देखकर निरन्तर विचलित रहता है। जब वायु सहसा अनेक दिशाओं में बहने लगती है, तो वायु-मण्डल क्षुब्ध हो उठता है। इसी तरह यदि मन निरन्तर भौतिक वस्तुओं द्वारा आकॢषत-विकॢषत होता रहता है, तो मन में ऐसा तूफान उठता है कि परम सत्य का चिन्तन कर पाना असंभव हो जाता है। इसलिए मनुष्य को चाहिए कि वह बहती वायु से बिना अनुरक्ति के भौतिक जगत में चलने-फिरने की कला सीखे।  