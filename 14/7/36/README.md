**भूतैराक्रश्यमाणोऽपि धीरो दैववशानुगै: ।** **तद्विद्वान्न चलेन्मार्गादन्वशिक्षं क्षितेव्र्रतम् ॥ ३७॥** 

**शब्दार्थ** 

**भूतै:—** **विभिन्न प्राणियों द्वारा** **; आक्रश्यमाण:—** **सताया जाकर** **; अपि—** **यद्यपि** **; धीर:—** **धीर** **; दैव—** **भाग्य के** **; वश—** **नियंत्रण** **;** **अनुगै:—** **अनुयायियों द्वारा** **; तत्—** **यह तथ्य** **; विद्वान्—** **जाननहारा** **; न चलेत्—** **विपथ नहीं होना चाहिए** **; मार्गात्—** **पथ से** **;** **अन्वशिक्षम्—** **मैंने सीखा है** **; क्षिते:—** **पृथ्वी से** **; व्रतम्—** **यह व्रत, ²ढ़ अवयास।** **.** 

**अन्य जीवों द्वारा सताये जाने पर भी धीर व्यक्ति को यह समझना चाहिए कि उसके उत्पीड़क** **ईश्वर के अधीन होकर असहाय रूप से कर्म कर रहे हैं। इस तरह उसे कभी अपने पथ की प्रगति** **से विपथ नहीं होना चाहिए। मैंने पृथ्वी से यह नियम सीखा है।** **तात्पर्य :** पृथ्वी सहनशीलता की प्रतीक है। आसुरी जीव तेल के गहरे कुएँ खोदकर, विस्फोटों, प्रदूषण इत्यादि से पृथ्वी को निरन्तर त्रस्त करते रहते हैं, कभी-कभी लालची व्यक्तियों द्वारा व्यापारिक लाभ के लिए हरे-भरे जंगल काट लिये जाते हैं, जिससे भूमि बंजर जाती है। कभी कभी नृशंस युद्ध में लडऩे वाले सिपाहियों के रक्त से पृथ्वी सन जाती है। इतने उत्पातों के बावजूद, पृथ्वी जीवों को सारी सुविधाएँ प्रदान करती जाती है। इस तरह मनुष्य पृथ्वी का अध्ययन करके सहने की कला सीख सकता है।  