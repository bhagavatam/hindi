**त्वं तु कल्प: कविर्दक्ष: सुभगोऽमृतभाषण: ।** **न कर्ता नेहसे किञ्चिज्जडोन्मत्तपिशाचवत् ॥ २८॥** 

**शब्दार्थ** 

**त्वम्—** **तुम** **; तु—** **फिर भी** **; कल्प:—** **सक्षम** **; कवि:—** **विद्वान** **; दक्ष:—** **पटु** **; सु-भग:—** **सुन्दर** **; अमृत-भाषण:—** **अमृततुल्य वाणी** **से युक्त** **; न—** **नहीं** **; कर्ता—** **करने वाला** **; न ईहसे—** **तुम इच्छा नहीं करते** **; किञ्चित्—** **कोई भी वस्तु** **; जड—** **अचर** **; उन्मत्त—** **पागल बना हुआ** **; पिशाच-वत्—** **पिशाच के समान।** **.** 

**तथापि समर्थ, विद्वान, दक्ष, सुन्दर तथा सुस्पष्ट वक्ता होते हुए भी आप न तो कोई काम** **करने में लगे हैं, न ही आप किसी वस्तु की इच्छा करते हैं, प्रत्युत जड़वत तथा उन्मत्त प्रतीत होते** **हैं, मानो कोई पिशाच हो।** **तात्पर्य :** अज्ञानी लोग प्राय: सोचते हैं कि विरक्त आध्यात्मिक जीवन नपुंसकों, घर में रहने वालों या सांसारिक कार्यों में अकुशल लोगों के निमित्त है। कभी कभी मूर्ख लोग यह कहते हैं कि धाॢमक जीवन उन लोगों के लिए सहारा है, जो समाज में उच्च पद पाने के लिए पर्याप्त दक्ष नहीं हैं। इसीलिए राजा यदु ने साधु-ब्राह्मण के गुणों का वर्णन यहाँ पर यह दिखाने के लिए किया है कि ब्राह्मण ने संन्यास ग्रहण कर लिया है यद्यपि सांसारिक सफलता के लिए उसमें महान् क्षमता है। *अवधूत ब्राह्मण*  को दक्ष, विद्वान, सुघड़, वक्ता तथा सांसारिक सफलता के लिए सब प्रकार से योग्य बतलाया गया है। तो भी वह अवधूत भौतिक जीवन त्याग कर कृष्णभावनामृत को अंगीकार किये हुए है। मनुष्य का असली कार्य है कि आनन्द तथा ज्ञानमय शाश्वत जीवन के लिए वह भगवद्धाम जाय। श्री चैतन्य महाप्रभु के अनुयायी एक ही साथ कृष्णभावनामृत का अनुशीलन तथा अन्यों को कृष्णभावनाभावित बनाने के लिए उपदेश-कार्य हेतु कठिन प्रयास करते हैं। प्राय: मूर्ख लोग भक्तों को यह कह कर चिढ़ाते हैं, ''तुम कोई कार्य क्यों नहीं ढूँढ़ लेते?ÓÓ वे सोचते हैं कि जो व्यकि्त आध्यात्मिक प्रकाश के लिए निष्ठापूर्वक प्रयास करता है और अन्यों को प्रकाश देता है, वह कोई व्यावहारिक कार्य नहीं करता। मूर्ख भौतिकतावादी कुछ सप्ताह या कुछ महीनों के लिए आयु बढ़ा देने के लिए अस्पताल में लाखों डालर व्यय कर देंगे, किन्तु वे उसकी प्रशंसा नहीं करेंगे, जो शाश्वत जीवन के लिए प्रयत्नशील हैं। भौतिक जीवन में कोई वास्तविक तुक नहीं है। कृष्ण के बिना भोग करने का कार्य घोर अनैतिक है, इसलिए कृष्णभावनामृत से विहीन भौतिकतावादी जीवन में हमें कुछ भी तर्कयुक्त नहीं मिलेगा। अनेक कृष्ण-भक्त धनी, विद्वान तथा प्रतिष्ठाशाली परिवारों से आते हैं और वे अपना जीवन पूर्ण बनाने के लिए कृष्णभावनामृत स्वीकार करते हैं। वे किसी भौतिक उन्नति के लिए अवसर के अभाव से ऐसा नहीं करते। यद्यपि कभी कभी लोग सांसारिक कष्ट होने पर सहायता के लिए भगवान् के पास जाते हैं, किन्तु असली कृष्ण-भक्त स्वेच्छा से सारा भौतिक भोग, यह जानते हुए त्याग देता है कि एकमात्र कृष्ण-प्रेम तथा उनके चरणकमलों की सेवा ही, जीवन की असली सिद्धि हैं।  