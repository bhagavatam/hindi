**कुलं वै शापनिर्दग्धं नङ्क्ष्यत्यन्योन्यविग्रहात् ।** **समुद्र: सप्तमे ह्येनां पुरीं च प्लावयिष्यति ॥ ३॥** 

**शब्दार्थ** 

**कुलम्—** **यह यदुवंश** **; वै—** **निश्चित रूप से** **; शाप—** **शाप से** **; निर्दग्धम्—** **समाप्त** **; नङ्क्ष्यति—** **विनष्ट हो जायेगा** **; अन्योन्य—** **परस्पर** **; विग्रहात्—** **झगड़े से** **; समुद्र:—** **समुद्र** **; सप्तमे—** **सातवें दिन** **; हि—** **निश्चय ही** **; एनाम्—** **इस** **; पुरीम्—** **नगरी को** **; च—** **भी** **;** **प्लावयिष्यति—** **आप्लावित कर देगा।** **.** 

**अब ब्राह्मणों के शाप से यह यदुवंश निश्चित रूप से परस्पर झगड़ कर समाप्त हो जायेगा** **और आज से सातवें दिन यह समुद्र उफन कर इस द्वारका नगरी को आप्लावित कर देगा।** **तात्पर्य :** इस श्लोक में तथा इसके बाद के श्लोकों में भगवान् कृष्ण उद्धव को संकेत देते हैं कि वे तुरन्त ही भौतिक जगत से अपनी सारी पहचान त्याग कर अपने को तुरन्त आत्म-साक्षात्कार में एकाग्र कर लें। श्रील जीव गोस्वामी ने लिखा है कि वास्तव में यदुवंश का विनाश कृष्ण द्वारा नहीं हुआ, अपितु ब्राह्मणों के शाप से वह इस जगत की ²ष्टि से ओझल हो गया। इसी प्रकार भगवान् का नित्य धाम द्वारका कभी भी समुद्र द्वारा डुबोया नहीं जा सकता। इतने पर भी इस दिव्य नगरी तक पहुँचने वाले बाह्य मार्ग समुद्र से ढक चुके थे। इस तरह भगवान् का धाम कलियुग में मूर्ख लोगों की पहुँच के बाहर रहता है जैसाकि इस स्कन्ध में बाद में बतलाया जाएगा। भगवान् अपनी योगमाया द्वारा अपने रूप, धाम, साज-सामग्री, लीला, परिकर इत्यादि को प्रकट करते हैं और उपयुक्त समय पर वे इन सारी वस्तुओं को हमारी सांसारिक ²ष्टि से ओझल कर देते हैं। यद्यपि मोहग्रस्त बद्धजीव भगवान् की आध्यात्मिक शक्ति में सन्देह कर सकते हैं, किन्तु शुद्ध भक्तगण उनके दिव्य प्राकट्य तथा तिरोधान की प्रत्यक्ष अनुभूति करके आनन्द उठा सकते हैं, जिसका वर्णन *भगवद्गीता* में *जन्म कर्म च मे दिव्यम्* के रूप में हुआ है। यदि भगवान् के दिव्य स्वभाव के इस पूर्ण ज्ञान को स्वीकार कर लिया जाय, तो मनुष्य निश्चित रूप से भगवद्धाम वापस जा सकता है और भगवान् कृष्ण का नित्य संगी बन सकता है।  