**क्वचिच्छन्न: क्वचित्स्पष्ट उपास्य: श्रेय इच्छताम् ।** **भु–े सर्वत्र दातृणां दहन्प्रागुत्तराशुभम् ॥ ४६॥** 

**शब्दार्थ** 

**क्वचित्—** **कभी** **; छन्न:—** **ढका हुआ** **; क्वचित्—** **कभी** **; स्पष्ट:—** **प्रकट** **; उपास्य:—** **पूज्य** **; श्रेय:—** **सर्वोच्च मंगल** **; इच्छताम्—** **चाहने वालों के लिए** **; भु–े—** **निगल जाता है** **; सर्वत्र—** **सभी दिशाओं में** **; दातृणाम्—** **बलि चढ़ाने वालों के** **; दहन्—** **जलाते हुए** **;** **प्राक्—** **विगत** **; उत्तर—** **तथा भविष्य** **; अशुभम्—** **पापों को।** **.** 

**सन्त-पुरुष अग्नि के ही समान, कभी प्रच्छन्न रूप में, तो कभी प्रकट रूप में दिखता है।** **असली सुख चाहने वाले बद्धजीवों के कल्याण हेतु सन्त-पुरुष गुरु का पूजनीय पद स्वीकार** **कर सकता है और इस तरह वह अग्नि के स²श अपने पूजकों की बलियों को दयापूर्वक** **स्वीकार करके विगत तथा भावी पापों को भस्म कर देता है।** **तात्पर्य :** सन्त-पुरुष अपने उच्च पद को प्रच्छन्न रखना पसन्द करता है, किन्तु कष्ट भोग रहे लोगों को उपदेश देने के लिए कभी कभी वह अपनी महानता प्रकट कर देता है। इसकी तुलना उस अग्नि से की जा सकती है, जो कभी कभी राख के भीतर बिना देखे हुए जलती है, किन्तु कभी कभी खुल कर जलने लगती है। जिस तरह अग्नि यज्ञकर्ता द्वारा अग्नि में डाले गये घी तथा अन्य बलियों को लील जाती है, उसी तरह सन्त-पुरुष अपने बद्ध अनुयायियों द्वारा की गई प्रशंसा को यह जानते हुए भी स्वीकार करता है कि यह सारी प्रशंसा वास्तव में भगवान् कृष्ण के निमित्त है। यद्यपि सामान्य व्यकि्त प्रशंसा किये जाने पर फूलकर कुप्पा हो जाता है और मूर्ख बनता है, किन्तु परम सत्य के प्रति अनुरक्त होने से सन्त-पुरुष में ऐसी अशुभ प्रवृत्तियाँ भस्म हो जाती हैं। इस तरह वह अग्नि जैसा होता है।  