**बुध्यते स्वे न भेदेन व्यक्तिस्थ इव तद्गत: ।** **लक्ष्यते स्थूलमतिभिरात्मा चावस्थितोऽर्कवत् ॥ ५१॥** 

**शब्दार्थ** 

**बुध्यते—** **सोचा जाता है** **; स्वे—** **अपने मूल रूप में** **; न—** **नहीं** **; भेदेन—** **विविधता से** **; व्यक्ति—** **पृथक् प्रतिबिश्बित पदार्थों पर** **;** **स्थ:—** **स्थित** **; इव—** **ऊपर से** **; तत्-गत:—** **उनके भीतर प्रवेश करके** **; लक्ष्यते—** **प्रकट होता है** **; स्थूल-मतिभि:—** **मन्द बुद्धि वालों** **के लिए** **; आत्मा—** **आत्मा** **; च—** **भी** **; अवस्थित:—** **स्थित** **; अर्कवत्—** **सूर्य की तरह।** **.** 

**विविध वस्तुओं से परावॢतत होने पर भी सूर्य न तो कभी विभक्त होता है, न अपने प्रतिबिश्ब** **में लीन होता है। जो मन्द बुद्धि वाले हैं, वे ही सूर्य के विषय में ऐसा सोचते हैं। इसी प्रकार** **आत्मा विभिन्न भौतिक शरीरों से प्रतिबिश्बित होते हुए भी अविभाजित तथा अभौतिक रहता है।** **तात्पर्य :** सूर्य अनेक वस्तुओं में यथा खिड़की, दर्पण, चमकदार धातु, तेल, जल इत्यादि में प्रतिबिश्बित होता है, तो भी सूर्य एक तथा अविभाज्य रहता है। इसी तरह शरीर के भीतर नित्य आत्मा भौतिक शरीर के पर्दे से होकर प्रतिबिश्बित होता रहता है। इस तरह आत्मा वृद्ध या युवा, मोटा या दुबला, सुखी या दुखी प्रतीत होता है। भले ही आत्मा अमरीकी, रूसी, अफ्रीकी, हिन्दू या ईसाई प्रतीत हो, किन्तु फिर भी आत्मा अपने सहज रूप में किसी भी भौतिक उपाधि से रहित होता है। इस श्लोक में *स्थूल-मतिभि:* शब्द उनका सूचक है, जिनकी बुद्धि स्थूल तथा मन्द है। हमें एक कुत्ते का व्यावहारिक अनुभव है, जो खुले स्थान पर किसी बाहर लगी कला प्रदॢशनी के किसी अमूल्य चित्र पर पेशाब कर रहा था। मन्द बुद्धि होने से कुत्ते को चित्र के वास्तविक मूल्य का पता नहीं था। इसी तरह जब तक कोई मनुष्य कृष्णभावनामृत ग्रहण नहीं करता, तब तक वह मनुष्य-जीवन के अमूल्य अवसर का दुरुपयोग करता है। मनुष्य-जीवन आत्म-साक्षात्कार के लिए मिला है, अत: हमें अपना समय पूँजीवादी, साश्यवादी, अमरीकी, रूसी, इत्यादि भौतिक उपाधियों के बारे में लडऩे- झगडऩे में नहीं बिताना चाहिए, अपितु सारे लोगों को चाहिए कि ईश्वर की प्रेमाभकि्त ग्रहण करके अपने नित्य शुद्ध स्वरूप का अनुभव करें। मनुष्य को चाहिए कि सूर्य को प्रत्यक्ष देखकर उसे समझें, न कि भौतिक वस्तुओं में पडऩे वाले उसके विकृत प्रतिबिश्बों के द्वारा। इसी तरह मनुष्य को चाहिए कि प्रत्येक जीव को उसके शुद्ध आध्यात्मिक स्वरूप में पहचाने, न कि भौतिक उपाधियों के विकृत रूपों से। इस श्लोक में भी *आत्मा* शब्द भगवान् का द्योतक है। जिस तरह हम सामान्य जीवात्माओं को भौतिक शरीर के प्रतिबिश्बों से होकर देखते हैं, उसी तरह हम भगवान् को अपने भौतिक मन के विकृत करने वाले परदे से होकर देखते हैं। इस प्रकार हम ईश्वर को निॢवशेष, भौतिक या अज्ञेय मानते हैं। जब आकाश बादल से ढका रहता है, तो सूर्य की सर्वोच्च सश्भव अनुभूति धूप है, जो बादलों से ढकी है। इसी तरह जब मनुष्य का मन मनोरथ के कुहासे से ढका रहता है, तो वह ईश्वर के दिव्य शरीर से निकलने वाले प्रकाश को ही सर्वोच्च आध्यात्मिक सत्य मान बैठता है। किन्तु जब मन नीले मेघरहित आकाश की तरह निर्मल रहता है, तो वह भगवान् कृष्ण के वास्तविक रूप को देख सकता है। परम सत्य को बद्धजीव के प्रच्छन्न मन द्वारा भलीभाँति नहीं समझा जा सकता, प्रत्युत मनुष्य को चाहिए कि शुद्ध कृष्णभावनामृत रूपी निर्मल नीले आकाश से होकर देखे, जो सकाम इच्छाओं तथा मनोरथों से मुक्त है। श्रील भक्तिविनोद ठाकुर का गीत है— *जीवेर कल्याणसाधन-काम* *जगते आसि ए मधुरनाम।* *अविद्या-तिमिर-तापन-रूपे* *हृद-गगने विराजे॥* ''भगवान् कृष्ण का पवित्र नाम बद्धजीवों को वर देने के लिए ही भौतिक जगत के अंधकार में उतरता है। भगवान् कृष्ण का पवित्र नाम उस सूर्य के समान है, जो भक्तों के हृदय रूपी निर्मल आकाश में उदय होता है। ऐसा तेजस्वी ज्ञान उन लोगों की समझ में नहीं आयेगा, जो शुद्धता या नास्तिकता के नाम पर ईश्वर की भौतिक सृष्टि का दोहन करने में लगे हैं। मनुष्य को पहले कृष्ण का शुद्ध भक्त बनना होगा तब उसका ज्ञान हर वस्तु को चतुॢदक् प्रकाशित करेगा— *कस्मिन् भगवो विज्ञाते सर्वमेवं विज्ञातं* *भवति* (मुण्डक उपनिषद् १.३)।  