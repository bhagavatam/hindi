**प्रायेण मनुजा लोके लोकतत्त्वविचक्षणा: ।** **समुद्धरन्ति ह्यात्मानमात्मनैवाशुभाशयात् ॥ १९॥** 

**शब्दार्थ** 

**श्री-भगवान् उवाच—** **भगवान् कृष्ण ने कहा** **; प्रायेण—** **सामान्यत:** **; मनुजा:—** **मनुष्यगण** **; लोके—** **इस जगत में** **; लोक-तत्त्व—** **भौतिक जगत की वास्तविक स्थिति** **; विचक्षणा:—** **पंडित** **; समुद्धरन्ति—** **उद्धार करते हैं** **; हि—** **निस्सन्देह** **; आत्मानम्—** **अपने से** **;** **आत्मना—** **अपनी बुद्धि से** **; एव—** **निस्सन्देह** **; अशुभ-आशयात्—** **इन्द्रियतृप्ति की इच्छा की अशुभ मुद्रा से।** **.** 

**भगवान् ने उत्तर दिया : सामान्यतया वे मनुष्य, जो भौतिक जगत की वास्तविक स्थिति का** **दक्षतापूर्वक विश्लेषण कर सकते हैं, अपने आपको स्थूल भौतिक तृप्ति के अशुभ जीवन से** **ऊपर उठाने में समर्थ होते हैं।** **तात्पर्य :** श्री उद्धव ने पिछले श्लोकों में भगवान् से अपनी पतितावस्था तथा जीवन की भौतिक धारणा में अपने फँसने की बात बतलाई। अब भगवान् कृष्ण उद्धव को पुन: आश्वस्त करते हैं कि उद्धव से कम योग्य व्यक्ति भी भौतिक इन्द्रियतृप्ति के अशुभ जीवन से अपने को बाहर निकालने में सक्षम होते हैं। श्रील श्रीधर स्वामी के अनुसार, प्रामाणिक गुरु से उपदेश न प्राप्त करने पर भी मनुष्य प्रत्यक्ष तथा अप्रत्यक्ष विश्लेषण द्वारा यह समझ सकते हैं कि संसार भोग का स्थान नहीं है। प्रत्यक्ष विश्लेषण का अर्थ है निजी अनुभव तथा अप्रत्यक्ष विश्लेषण का अर्थ है, अन्यों के अनुभवों को सुनना और पढऩा। श्रील विश्वनाथ चक्रवर्ती ठाकुर के अनुसार कृष्ण उद्धव को स्वर्ग के देवताओं से भी अधिक बुद्धिमान मानते थे। किन्तु उद्धव हतोत्साहित हो रहे थे और अपने को भगवान् की सेवा करने के अयोग्य समझ रहे थे। किन्तु भगवान् कृष्ण को गुरु-रूप में पाकर उद्धव पूर्णतया स्थिर थे। इसी प्रकार कृष्णभावनामृत आन्दोलन के सदस्यों का मार्गदर्शन समिति के संस्थापकाचार्य ú विष्णुपाद परमहंस परिव्राजकाचार्य अष्टोत्तरशत श्री श्रीमद् ए. सी. भक्तिवेदान्त स्वामी प्रभुपाद द्वारा होता है। इसलिए कृष्णभावनामृत आन्दोलन के निष्ठावान सदस्य को कभी भी हतोत्साहित नहीं होना चाहिए, अपितु उनके आशीर्वादों की गणना करके भगवद्धाम वापस जाने के लिए आवश्यक कर्म करने चाहिए। भौतिक जगत के अन्तर्गत कुछ कर्म शुभ और सुख लाने वाले हैं, जबकि अन्य कर्म पापमय होने से अशुभ होते हैं और अपार कष्ट उत्पन्न करते हैं। यहाँ तक कि वह व्यकि्त, जिसे अपने कृष्ण-भक्त गुरु की कृपा प्राप्त नहीं हुई, उसे अपनी तीक्ष्ण बुद्धि से यह निष्कर्ष निकालना चाहिए कि सामान्य भौतिक जीवन में कोई सुख नहीं है और असली आत्म-रुचि (स्वार्थ) भौतिक स्तर से परे स्थित है। श्रील मध्वाचार्य इंगित करते हैं कि भले ही कोई व्यकि्त न केवल भौतिक ज्ञान में, अपितु आध्यात्मिक ज्ञान में भी दक्ष हो, यदि वह भगवद्भक्तों की संगति की उपेक्षा करता है, तो वह अज्ञान के अंधकार में चला जाता है। इसलिए इस श्लोक की ऐसी व्यालया नहीं करनी चाहिए, जो शुद्ध भक्त गुरु के महत्त्व को कम करने वाली हो। जो *विचक्षण:* अर्थात् दक्ष है, वह अन्ततोगत्वा पदार्थ तथा आत्मा के अन्तर को समझ लेगा। ऐसा व्यक्ति अवश्य ही शुद्ध गुरु को पहचानेगा और मानेगा। जो व्यक्ति ज्ञान में बढ़ा-चढ़ा होता है, वह विनीत बन जाता है। इस तरह दक्ष महापुरुष कभी भी भगवद्भक्तों के चरणकमलों की उपेक्षा नहीं करते।  