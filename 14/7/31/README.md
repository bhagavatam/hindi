**त्वं हि न: पृच्छतां ब्रह्मन्नात्मन्यानन्दकारणम् ।** **ब्रूहि स्पर्शविहीनस्य भवत: केवलात्मन: ॥ ३०॥** 

**शब्दार्थ** 

**त्वम्—** **तुम** **; हि—** **निश्चय ही** **; न:—** **हमसे** **; पृच्छताम्—** **पूछ रहे** **; ब्रह्मन्—** **हे ब्राह्मण** **; आत्मनि—** **अपने भीतर** **; आनन्द—** **आनन्द** **के** **; कारणम्—** **कारण को** **; ब्रूहि—** **कहो** **; स्पर्श-विहीनस्य—** **भौतिक भोग के स्पर्श से विहीन** **; भवत:—** **आपका** **; केवल-** **आत्मन:—** **एकान्त में रहने वाले।** **.** 

**हे ब्राह्मण, हम देखते हैं कि आप भौतिक भोग से किसी प्रकार के स्पर्श से रहित हैं और** **बिना किसी संगी या पारिवारिक सदस्य के अकेले ही भ्रमण कर रहे हैं। चुँकि हम निष्ठापूर्वक** **आपसे पूछ रहे है, इसलिए कृपा करके हमें अपने भीतर अनुभव किये जा रहे महान् आनन्द का** **कारण बतलायें।** **तात्पर्य :** यहाँ *केवलात्मन:* शब्द महत्त्वपूर्ण है। जब तक मनुष्य को परमात्मा तथा आत्मा की, जो हर जीव के हृदय में एकसाथ रहते हैं, व्यावहारिक अनुभूति नहीं होती, तब तक बनावटी तौर पर संन्यास आश्रम ग्रहण कर पाना और पत्नी, सन्तान या अन्य पारिवारिक सदस्यों की संगति के बिना यात्रा कर पाना अत्यन्त कठिन होता है। हर जीव का स्वभाव है कि वह अन्यों को अपना मित्र बनाता है और उपयुक्त जनों को अपना प्रेम प्रदान करता है। जिसे परम पुरुष की अनुभूति हो चुकती है, वह भगवान् को अपने हृदय में अपने नित्य संगी की तरह हृदय के भीतर वहन करता है। जब तक मनुष्य को यह अनुभूति नहीं हो जाती कि कृष्ण ही उसके एकमात्र असली मित्र हैं और कृष्ण उसके हृदय के भीतर हैं, तब तक वह भौतिक जगत के क्षणिक सश्बन्धों से लिप्त रहता है।  

**श्रीभगवानुवाच** 