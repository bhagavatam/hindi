**यह्र्येवायं मया त्यक्तो लोकोऽयं नष्टमङ्गल: ।** **भविष्यत्यचिरात्साधो कलिनापि निराकृत: ॥ ४॥** 

**शब्दार्थ** 

**यॢह—** **जब** **; एव—** **निश्चित रूप से** **; अयम्—** **यह** **; मया—** **मेरे द्वारा** **; त्यक्त:—** **छोड़ा हुआ** **; लोक:—** **संसार** **; अयम्—** **यह** **; नष्ट-** **मङ्गल:—** **समस्त मंगल या दया से विहीन** **; भविष्यति—** **हो जायेगा** **; अचिरात्—** **शीघ्र ही** **; साधो—** **हे साधु-पुरुष** **; कलिना—** **कलि के कारण** **; अपि—** **स्वयं** **; निराकृत:—** **अभिभूत।** **.** 

**हे साधु उद्धव, मैं निकट भविष्य में इस पृथ्वी को छोड़ दूँगा। तब कलियुग से अभिभूत** **होकर यह पृथ्वी समस्त पवित्रता से विहीन हो जायेगी।** **तात्पर्य :** भगवान् कृष्ण की योजना उद्धव को कुछ समय बाद अपने ही धाम वापस ले जाने की थी। उद्धव के असाधारण आध्यात्मिक गुणों के कारण भगवान् उन्हें उन साधु-पुरुषों के बीच अपना सन्देश प्रचारित-प्रसारित करने के लिए लगाना चाहते थे, जो अभी भी भक्ति की उच्च अवस्था को प्राप्त नहीं हुए थे। तथापि भगवान् ने उद्धव को आश्वास्त किया कि तुम क्षण-भर के लिए भी मेरी संगति से विहीन नहीं होगे। यही नहीं, चूँकि उद्धव अपनी इन्द्रियों के पूर्ण स्वामी बन चुके थे अतएव प्रकृति के तीनों गुणों से प्रघातित नहीं हो सकेंगे। इस तरह उद्धव को अपने धाम वापस ले जाने के पूर्व भगवान् ने उन्हें अपना विशिष्ट गुह्य मिशन पूरा करने का अधिकार सौंप दिया। जहाँ-जहाँ भगवान् के सर्वोच्च पद को मान्यता नहीं दी जाती, वहाँ व्यर्थ मानसिक चिन्तन का प्राधान्य हो जाता है और पूर्ण वैदिक ज्ञान के श्रवण करने का सुरक्षित तथा निश्चित मार्ग मनोरथ के व्यामोह से आच्छादित हो जाता है। सश्प्रति विशेषकर पाश्चात्य देशों में हजारों विषयों पर लाखों पुस्तकें प्रकाशित हो रही हैं, तो भी मनोकल्पनाओं की वृद्धि होने पर भी लोग मानव-जीवन की मूलभूत समस्याओं के बारे में अज्ञानी बने रहते हैं। जैसे—मैं कौन हूँ? मैं कहाँ से आया हूँ? मैं कहाँ जा रहा हूँ? मेरी आत्मा क्या है? ईश्वर क्या है? भगवान् श्रीकृष्ण असंलय मनोहारी लीलाओं के आगार हैं। इस तरह वे असंलय प्रकार के आनन्द के स्रोत हैं। वस्तुत: वे नित्य आनन्द के सागर हैं। जब नित्य आत्मा भगवान् की प्रेमाभक्ति से मिलने वाले स्वाभाविक आनन्द से विहीन हो जाता है, तो भौतिक प्रकृति उसे मोहित कर लेती है। वह असहाय होकर इन्द्रियतृप्ति का पीछा, यह सोच कर करता है कि यह वस्तु अच्छी है और वह वस्तु खराब है। इस तरह वह अच्छे-बुरे का अपना मूल्यांकन बदलता रहता है, जिससे उसे सुख या शान्ति नहीं मिलती, वह निरन्तर चिनि्तत रहता है और जन्म-मृत्यु, जरा तथा रोग के रूप में प्रकृति के क्रूर नियमों से बारश्बार प्रताडि़त होता रहता है। इस तरह से बद्धजीव कलियुग में जन्म लेने का सही पात्र बन जाता है, जो कि दुर्भाग्य का प्रतीक है। कलियुग में पहले से अनेक कष्टों से पीडि़त जीव एक-दूसरे के प्रति निर्दय बन जाते हैं। कलियुग में मानव-समाज असवय तरह से ङ्क्षहसक बन जाता है। मनुष्य लाखों निरीह प्राणियों का वध करने के लिए कसाई-खाने खोलते हैं। बड़े पैमाने पर युद्धों की घोषणा होती है और लाखों मनुष्य, यहाँ तक षियाँ और बच्चे भी शीघ्र विनष्ट हो जाते हैं। जब तक जीव भगवान् की सत्ता को मान नहीं लेता, तब तक वह माया के पाश में असहाय बना रहता है। माया से अपने को छुड़ाने के लिए वह अनेक मनगढंत समाधान ढूँढ़ता है, किन्तु ये समाधान भी माया द्वारा रचित होते हैं, अतएव बद्धजीव संभवत: अपने को छुड़ा नहीं पाता। वस्तुत: इनसे उसका कष्ट बढ़ता है। अगले श्लोक में भगवान् कृष्ण उद्धव को कलियुग से बचने और भगवद्धाम जाने की विशेष चेतावनी देते हैं। हममें से वे लोग, जो कलियुग में जन्म ले चुके हैं, उन्हें भी इस उपदेश पर ध्यान देकर भगवान् के सच्चिदानन्द धाम वापस जाने के लिए सभी आवश्यक कदम उठाने चाहिए। यह भौतिक जगत कभी भी, विशेषतया कलियुग के भयाक्रान्त दिनों में, सुखी स्थान नहीं रहा।  