**यदिदं मनसा वाचा चक्षुवर्यां श्रवणादिभि: ।** **नश्वरं गृह्यमाणं च विद्धि मायामनोमयम् ॥ ७॥** 

**शब्दार्थ** 

**यत्—** **जो** **; इदम्—** **इस जगत को** **; मनसा—** **मन से** **; वाचा—** **वाणी से** **; चक्षुवर्याम्—** **आँखों से** **; श्रवण-आदिभि:—** **कानों तथा** **अन्य इन्द्रियों से** **; नश्वरम्—** **क्षणिक** **; गृह्यमाणम्—** **जिसे स्वीकार या अनुभव किया जा रहा हो** **; च—** **तथा** **; विद्धि—** **तुश्हें जानना** **चाहिए** **; माया-मन:-मयम्—** **माया के प्रभाव से इसे असली करके केवल कल्पित किया जाता है।** **.** 

**हे उद्धव, तुम जिस ब्रह्माण्ड को अपने मन, वाणी, नेत्रों, कानों तथा अन्य इन्द्रियों से देखते** **हो वह भ्रामक सृष्टि है, जिसे माया के प्रभाव से मनुष्य वास्तविक मान लेता है। वास्तव में, तुश्हें** **यह जानना चाहिए कि भौतिक इन्द्रियों के सारे विषय क्षणिक हैं।** **तात्पर्य :** यह प्रश्न उठाया जा सकता है कि जब संसार-भर में अच्छे तथा बुरे गुण पाये जाते हैं, तो भगवान् कृष्ण किस तरह उद्धव को सारी वस्तुओं को समान रूप से देखने की सलाह देते हैं? इस श्लोक में कृष्ण बतलाते हैं कि भौतिक अच्छाई तथा बुराई माया की सृष्टियाँ हैं, जिस तरह स्वप्न की वस्तुएँ मन की उपज हैं। जैसाकि *भगवद्गीता* में कहा गया है— *वासुदेव: सर्वमिति* —भगवान् कृष्ण ही सर्वस्व हैं, क्योंकि वे हर वस्तु में विद्यमान रहते हैं और हर वस्तु उनके भीतर विद्यमान रहती है। कृष्ण *सर्वलोक-महेश्वरम्*  हैं अर्थात् सारे जगतों के स्वामी हैं। किसी भी वस्तु को कृष्ण से पृथक् देखना भ्रम है और किसी भी प्रकार के भौतिक भ्रम के प्रति, चाहे वह अच्छा हो या बुरा, आकृष्ट होना अन्तत: व्यर्थ है, क्योंकि इससे जीव जन्म-मृत्यु के चक्कर में घूमते रहने के लिए बाध्य होता है। देखना, सुनना, सूँघना, आस्वादन करना तथा स्पर्श करना—ये पाँच ज्ञानेन्द्रियों के कार्य हैं। इसी तरह वाणी, हाथ, पैर, गुदा तथा ङ्क्षलग पाँच कर्मेन्द्रियाँ हैं। ये दस इन्द्रियाँ मन के चारों ओर व्यवस्थित हैं, जो भौतिक क्रियाशीलता का केन्द्र है। जब जीव पदार्थ का दोहन करना चाहता है, तो वह प्रकृति के तीन गुणों से आच्छादित हो जाता है। इस तरह वह वास्तविकता के बारे में विभिन्न दार्शनिक, राजनैतिक तथा सामाजिक व्यालयाएँ गढ़ता है, किन्तु वह परम सत्य भगवान् कृष्ण को, जो कि भौतिक इन्द्रियों की दूषित अनुभूति से परे हैं, कभी नहीं समझ पाता। जो व्यक्ति भौतिक उपाधियों के जाल में, यथा जाति, राष्ट्रीयता, साश्प्रदायिक धर्म, राजनैतिक सश्बन्ध इत्यादि में, फँसा रहता है, वह यह सोचकर अपने शरीर तथा अन्य शरीरों को भौतिक इन्द्रिय-विषयों से जोडऩे में व्यस्त रहता है कि ये इन्द्रिय- विषय सुख तथा तुष्टि के स्रोत हैं। दुर्भाग्यवश यह संसार, इसको अनुभव करने वाली इन्द्रियों समेत, एक नश्वर सृष्टि है, जो परमेश्वर की कालशक्ति द्वारा विनष्ट हो जायेगी। हमारी मूर्खतापूर्ण आशाओं तथा स्वप्नों के उपरान्त भौतिक स्तर पर कोई वास्तविक सुख नहीं है। असली सत्य न तो भौतिक है, न ही क्षणिक। असली सत्य तो *आत्मा* कहलाता है और समस्त आत्माओं में एक ही सर्वोच्च है। वह भगवान् कहलाता है और अपने मूल रूप में वह कृष्ण के रूप में विलयात है। कृष्ण के अचिन्त्य दिव्य रूप की अनुभूति के साथ ही ज्ञान-संग्रह की विधि का अन्त हो जाता है। जो व्यक्ति हर वस्तु में कृष्ण को और कृष्ण में हर वस्तु का अनुभव नहीं करता, वह निश्चय ही मनोरथ के धरातल पर स्थित होता है। इस श्लोक में कृष्ण उद्धव को चेतावनी देते हैं कि वे संसार के इस भ्रामक पद से बच कर रहें।  