**तस्माद्युक्तेन्द्रियग्रामो युक्तचित्त इदश्जगत् ।** **आत्मनीक्षस्व विततमात्मानं मय्यधीश्वरे ॥ ९॥** 

**शब्दार्थ** 

**तस्मात्—** **इसलिए** **; युक्त—** **वश में लाकर** **; इन्द्रिय-ग्राम:—** **सारी इन्द्रियों को** **; युक्त—** **दमन करके** **; चित्त:—** **अपना मन** **; इदम्—** **यह** **; जगत्—** **संसार** **; आत्मनि—** **आत्मा के भीतर** **; ईक्षस्व—** **देखो** **; विततम्—** **विस्तीर्ण (भौतिक भोग की वस्तु के रूप में)** **;** **आत्मानम्—** **तथा उस आत्मा को** **; मयि—** **मुझ** **; अधीश्वरे—** **परम नियन्ता में।** **.** 

**इसलिए अपनी सारी इन्द्रियों को वश में करते हुए तथा मन को दमन करके, तुम सारे जगत** **को आत्मा के भीतर स्थित देखो, जो सर्वत्र प्रसारित है। यही नहीं, तुम इस आत्मा को मुझ पूर्ण** **पुरुषोत्तम भगवान् के भीतर भी देखो।** **तात्पर्य :** *विततम्* शब्द यह बतलाता है कि जीवात्मा पूरे ब्रह्माण्ड में विद्यमान है। इसी तरह *भगवद्गीता* (२.२४) में कृष्ण कहते हैं *नित्य सर्वगत:* —आत्मा नित्य है और समस्त भौतिक तथा आध्यात्मिक जगतों में फैला हुआ है। किन्तु इसका अर्थ यह नहीं होता कि प्रत्येक जीवात्मा सर्वव्यापक है, अपितु यह कि भगवान् कृष्ण ने अपनी तटस्था शकि्त का सर्वत्र विस्तार कर रखा है। इस तरह मनुष्य को आँख मूँद कर यह निष्कर्ष नहीं निकालना चाहिए कि सूक्ष्म जीव सर्वव्यापक है, प्रत्युत उसे यह समझना चाहिए कि ईश्वर महान् हैं और अपनी निजी शकि्त का सर्वत्र विस्तार करते हैं। इस श्लोक में *आत्मनीक्षस्व विततम्* का यह अर्थ है कि यह जगत, उन बद्धजीवों की इन्द्रियतृप्ति के हेतु बनाया गया, जो अपने असली स्वामी भगवान् कृष्ण के बिना ही भोग करने का प्रयत्न करते हैं। सारे जीव भगवान् की बहिरंगा शक्ति का दोहन करने में लगे हुए हैं, किन्तु भौतिक जगत में उनका कार्यक्षेत्र भ्रामक है। यह भौतिक प्रकृति तथा बद्धजीव दोनों ही भगवान् की शक्तियाँ हैं, अतएव वे भगवान् के भीतर स्थित रहती हैं और उनके परम नियंत्रण में होती हैं। प्रत्येक जीव भगवान् के आनन्द हेतु विद्यमान है और वह भगवान् का नित्य दास होता है। ज्योंही इन्द्रियाँ भौतिक तृप्ति में लीन हो जाती हैं, वे परम सत्य को अनुभव करने की अपनी शक्ति खो देती हैं। इन्द्रिय कर्म का वास्तविक लक्ष्य विष्णु तोषण है और सारी इन्द्रियाँ भगवान् के साकार रूप का अनुभव करके और सेवा करके अपार आध्यात्मिक आनन्द प्राप्त कर सकती हैं। किन्तु जो लोग ईश्वर की निॢवशेष अनुभूति को मानते हैं, वे सारा इनि्द्रय कर्म बन्द कर देते हैं। किन्तु इनि्द्रयाँ सदा के लिए निष्क्रिय नहीं रह सकतीं, अतएव वे भौतिक मोह के जगत में फिर से कर्म करने लगती हैं। यदि कोई व्यक्ति अपनी इन्द्रियों को भगवान् की सेवा में लगाता है, तो वह भगवान् के दिव्य सौन्दर्य का दर्शन करके असीम आनन्द पाता है। किन्तु जब तक मनुष्य कृष्ण की शुद्ध प्रेमाभकि्त के द्वारा अपने आप को पात्र नहीं बना लेता, तब तक भगवान् उसे यह उच्च अनुभव प्रदान नहीं करते। इसलिए हर बद्धजीव को चाहिए कि वह भगवान् के आनन्दमय सान्निध्य को फिर से प्राप्त करके भगवान् से अनावश्यक वियोग का अन्त कर दे। भगवान् कृष्ण बद्धजीवों की अन्धी आँखें खोलने के लिए स्वयं आते हैं और इसलिए वे स्वयं उद्धव को शिक्षा दे रहे हैं, जिससे भविष्य में निष्ठावान व्यक्ति उनके उपदेशों का लाभ उठा सकें। निस्सन्देह, आज भी लाखों लोग *भगवद्गीता* में अर्जुन को कृष्ण द्वारा दिये गये उपदेश से आध्यात्मिक प्रकाश प्राप्त करते हैं।  