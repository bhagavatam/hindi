**यदात्थ मां महाभाग तच्चिकीॢषतमेव मे ।** **ब्रह्मा भवो लोकपाला: स्वर्वासं मेऽभिकाङ्क्षिण: ॥ १॥** 

**शब्दार्थ** 

**श्री-भगवान् उवाच—** **भगवान् ने कहा** **; यत्—** **जो कुछ** **; आत्थ—** **आपने कहा** **; माम्—** **मुझसे** **; महा-भाग—** **हे अत्यन्त** **भाग्यशाली उद्धव** **; तत्—** **वह** **; चिकीॢषतम्—** **जिसे मैं करने का इच्छुक हूँ** **; एव—** **निश्चय ही** **; मे—** **मेरा** **; ब्रह्मा—** **ब्रह्मा** **; भव:—** **शिव** **; लोक-पाला:—** **सारे लोकों के नायक** **; स्व:-वासम्—** **वैकुण्ठ धाम** **; मे—** **मेरा** **; अभिकाङ्क्षिण:—** **वे इच्छा कर रहे हैं।** **.** 

**भगवान् ने कहा : हे महाभाग्यशाली उद्धव, तुमने इस पृथ्वी पर से यदुवंश को समेटने की** **तथा वैकुण्ठ में अपने धाम लौटने की मेरी इच्छा को सही सही जान लिया है। इस तरह ब्रह्मा,** **शिव तथा अन्य सारे लोक-नायक, अब मुझसे प्रार्थना कर रहे हैं कि मैं अपने वैकुण्ठ-धाम** **वापस चला जाऊँ।** **तात्पर्य :** इसी भौतिक ब्रह्माण्ड के भीतर स्वर्गलोक में प्रत्येक देवता का अपना निवासस्थान है। यद्यपि कभी कभी भगवान् विष्णु की गिनती देवताओं में की जाती है, किन्तु उनका धाम वैकुण्ठ में है। सारे देवता माया के साम्राज्य के अन्तर्गत विश्व के नियामक हैं, किन्तु विष्णु तो माया तथा अन्य अनेक आध्यात्मिक शक्तियों के स्वामी हैं। उनका भव्य निवासस्थान उनकी अङ्क्षकचन दासी माया के साम्राज्य के भीतर स्थित नहीं है। भगवान् विष्णु समस्त देवों के देव हैं अन्य देवता उनके भिन्नांश हैं। सारे देवता क्षुद्र जीव आत्मा होने के कारण मायाशक्ति के वशीभूत रहते हैं, किन्तु भगवान् विष्णु माया के परम नियन्ता हैं। भगवान् सारे जगत के मूल तथा आगार हैं और यह भौतिक जगत उनके नित्य आध्याति्मक निवासस्थान के तेजोमय ²श्य की धुंधली झलक मात्र है, जहाँ हर वस्तु अतीव सुन्दर एवं आनन्ददायक है। विष्णु परम सत्य हैं और कोई जीव न तो उनके समान हो सकता है, न ही उनसे बढ़कर। भगवान् अपनी ही अद्वितीय कोटि के भीतर रहा करते हैं, जिसे *विष्णुतत्त्व* कहते हैं। अन्य सारे प्रधान या असाधारण जीव भगवान् से ही अपनी शक्ति तथा पद प्राप्त करते हैं। अन्तत: विष्णु स्वयं में भगवान् कृष्ण के स्वांश हैं, जो कि समस्त विष्णुतत्त्वों तथा जीवतत्त्वों के मूल उद्गम हैं। इस तरह भगवान् कृष्ण सारी वस्तुओं के आधार हैं।  