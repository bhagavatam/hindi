**स्वच्छ: प्रकृतित: स्निग्धो माधुर्यस्तीर्थभूर्नृणाम् ।** **मुनि: पुनात्यपां मित्रमीक्षोपस्पर्शकीर्तनै: ॥ ४४॥** 

**शब्दार्थ** 

**स्वच्छ:—** **शुद्ध** **; प्रकृतित:—** **प्रकृति से** **; स्निग्ध:—** **कोमल या कोमल हृदय वाला** **; माधुर्य:—** **मधुर या मधुर वाणी** **; तीर्थ-भू:—** **तीर्थस्थान** **; नृणाम्—** **मनुष्यों के लिए** **; मुनि:—** **मुनि** **; पुनाति—** **पवित्र करता है** **; अपाम्—** **जल का** **; मित्रम्—** **प्रतिरूप** **; ईक्षा—** **देखे जाने से** **; उपस्पर्श—** **सादर स्पर्श होने से** **; कीर्तनै:—** **तथा वाणी से प्रशंसित किये जाने से।** **.** 

**हे राजन्, सन्त-पुरुष जल के स²श होता है, क्योंकि वह कल्मषरहित, स्वभाव से मृदुल** **तथा बोलने में बहते जल की कलकल ध्वनि स²श होता है। ऐसे सन्त-पुरुष के दर्शन, स्पर्श या** **श्रवण मात्र से ही जीव उसी तरह पवित्र हो जाता है, जिस तरह शुद्ध जल का स्पर्श करने से** **मनुष्य स्वच्छ हो जाता है। इस तरह सन्त-पुरुष तीर्थस्थान की तरह उन सबों को शुद्ध बनाता है,** **जो उसके सश्पर्क में आते हैं, क्योंकि वह सदैव भगवान् की महिमा का कीर्तन करता है।** **तात्पर्य :** *अपाम् मित्रम्* का दूसरा पाठ *अघान् मित्रम्* भी मिलता है, जिसका अर्थ है कि सन्त- पुरुष सारे जीवों को अपने मित्र रूप में स्वीकार करके, उन्हें पवित्र बनाता है और उनके पापकर्मों से उन्हें ( *अघात्* ) बचाता है। बद्धजीव झूठे ही अपने स्थूल शरीर तथा सूक्ष्म मन से अपनी पहचान मानकर आध्यात्मिक ज्ञान के पद से नीचे गिर जाता है। बद्धजीव सदैव भौतिक इन्द्रियतृप्ति के लिए भूखा रहता है और उसकी पूॢत न होने पर वह कुपित हो जाता है। कभी कभी वह अपनी भौतिक तृप्ति से वंचित होने के भय से इतना त्रस्त हो जाता है कि पागलपन की स्थिति में आ जाता है। किन्तु सन्त-पुरुष शुद्ध जल के समान समस्त कल्मष से रहित होता है और सारी वस्तुओं को शुद्ध करने की क्षमता रखता है। जिस तरह स्वच्छ जल पारदर्शी होता है उसी तरह सन्त-पुरुष अपने हृदय के भीतर से भगवान् को झलकाता रहता है। जिस तरह जल कलकल ध्वनि करके बहता है, उसी तरह भगवान् की महिमा से सराबोर भगवद्भक्त की वाणी अत्यन्त मनोहारी तथा सुन्दर होती है। इस प्रकार जल के स्वभाव का अध्ययन करके भगवान् के शुद्ध भक्त के लक्षणों को समझा जा सकता है।  