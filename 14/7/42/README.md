**तेजोऽबन्नमयैर्भावैर्मेघाद्यैर्वायुनेरितै: ।** **न स्पृश्यते नभस्तद्वत्कालसृष्टैर्गुणै: पुमान् ॥ ४३॥** 

**शब्दार्थ** 

**तेज:—** **अग्नि** **; अप्—** **जल** **; अन्न—** **तथा पृथ्वी** **; मयै:—** **युक्त** **; भावै:—** **वस्तुओं से** **; मेघ-आद्यै:—** **बादल इत्यादि से** **; वायुना—** **वायु से** **; ईरितै:—** **उड़ाये जाने वाले** **; न स्पृश्यते—** **स्पर्श नहीं हो पाता** **; नभ:—** **आकाश** **; तत्-वत्—** **उसी तरह से** **; काल-सृष्टै:—** **काल द्वारा भेजे गये** **; गुणै:—** **प्रकृति के गुणों द्वारा** **; पुमान्—** **मनुष्य।** **.** 

**यद्यपि प्रबल वायु आकाश से होकर बादलों तथा झंझावातों को उड़ाती है, किन्तु आकाश** **इन कार्यों से कभी प्रभावित नहीं होता। इसी प्रकार आत्मा भौतिक प्रकृति के स्पर्श से परिवॢतत** **या प्रभावित नहीं होती। यद्यपि जीव पृथ्वी, जल तथा अग्नि से बने शरीर में प्रवेश करता है और** **यद्यपि वह शाश्वत काल द्वारा उत्पन्न तीन गुणों के द्वारा बाध्य किया जाता है, किन्तु उसका** **शाश्वत आध्यात्मिक स्वभाव कभी भी प्रभावित नहीं होता।** **तात्पर्य :** यद्यपि ऐसा लगता है कि वायु, वर्षा, अंघड़, बिजली तथा गर्जन इत्यादि की प्रबल गतिविधियों से आकाश प्रभावित हो रहा है, किन्तु सूक्ष्म होने के कारण आकाश प्रभावित नहीं होता, अपितु वह ऐसे ²श्य कार्यकलापों के लिए पृष्ठभूमि है। इसी प्रकार यद्यपि भौतिक शरीर और मन में असंलय परिवर्तन आते हैं, जैसे जन्म-मृत्यु, सुख-दुख, प्रेम-घृणा, किन्तु शाश्वत जीव तो इन कार्यकलापों की पृष्ठभूमि मात्र है। सूक्ष्म होने के कारण आत्मा प्रभावित नहीं होता। मात्र शरीर तथा मन के ऊपरी कार्यों की गलत पहचान से जीवात्मा को भौतिक जगत में घोर यातना सहनी पड़ती है। इस सन्दर्भ में श्रील मध्वाचार्य ने इंगित किया है कि प्रत्येक जीव को अपने दैवी आध्यात्मिक गुण फिर से पाने के लिए संघर्ष करना चाहिए। जीव परम पुरुष कृष्ण का अंश है, फलत: आत्मा भी दैवी गुणों का आगार है। किन्तु भगवान् बिना किसी अवरोध के इन गुणों को स्वत:प्रकट करते हैं जबकि बद्धजीव को इन गुणों को पुनरुज्जीवित करने के लिए संघर्ष करना पड़ता है। इस तरह भगवान् तथा जीव दोनों शाश्वत तथा दिव्य हैं, किन्तु भगवान् सदैव सर्वश्रेष्ठ हैं। स्वच्छ बुदि्ध से ऐसी अनुभूति होने पर ही बद्धजीव आध्यात्मिक पद तक उठ सकता है।  