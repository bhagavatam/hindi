**यत्काय एष भुवनत्रयसन्निवेशो** **यस्येन्द्रियैस्तनुभृतामुभयेन्द्रियाणि ।** **ज्ञानं स्वत: श्वसनतो बलमोज ईहा** **सत्त्वादिभि: स्थितिलयोद्भव आदिकर्ता ॥ ४॥** 

**शब्दार्थ** 

**यत्-काये—** **जिनके शरीर के भीतर** **; एष:—** **यह** **; भुवन-त्रय—** **ब्रह्माण्ड के तीनों लोकों के** **; सन्निवेश:—** **विस्तृत व्यवस्था** **;** **यस्य—** **जिसकी** **; इन्द्रियै:—** **इन्द्रियों के द्वारा** **; तनु-भृताम्—** **देहधारी जीवों के** **; उभय-इन्द्रियाणि—** **दोनों प्रकार की (ज्ञानार्जन** **करने वाली तथा कर्म करने वाली) इन्द्रियाँ** **; ज्ञानम्—** **ज्ञान** **; स्वत:—** **अपने से** **; श्वसनत:—** **उनके श्वास से** **; बलम्—** **शारीरिक** **बल** **; ओज:—** **इन्द्रियों की शक्ति** **; ईहा—** **कार्यकलाप** **; सत्त्व-आदिभि:—** **सतो, रजो तथा तमोगुणों द्वारा** **; स्थिति—** **पालन** **;** **लय—** **संहार** **; उद्भवे—** **तथा सृष्टि में** **; आदि-कर्ता—** **आदि कर्म करने वाला।** **.** 

**उनके शरीर के भीतर इस ब्रह्माण्ड के तीनों लोक विस्तृत रूप से स्थित हैं। उनकी दिव्य** **इन्द्रियाँ समस्त देहधारी जीवों की ज्ञानेन्द्रियों तथा कर्मेन्द्रियों को उत्पन्न करती हैं। उनकी चेतना से** **बद्ध-ज्ञान उत्पन्न होता है और उनके प्रबल श्वास से देहधारी जीवों का शारीरिक बल, ऐन्द्रिय** **शक्ति तथा बद्ध-कर्म उत्पन्न होते हैं। वे सतो, रजो तथा तमोगुणों के माध्यम से आदि गति प्रदान** **करने वाले हैं। इस प्रकार ब्रह्माण्ड का सृजन, पालन और संहार होता है।** **तात्पर्य :** जब बद्धजीव अपने अति श्रमसाध्य कार्यों से थक जाता है या रोग, मृत्यु अथवा भय से पराजित हो जाता है, तो वह व्यावहारिक ज्ञान अथवा कर्म को प्रकट करने की सारी शक्ति खो बैठता है। इस तरह हमें यह समझना चाहिए कि भगवान् की कृपा के बिना न तो हम कार्य कर सकते हैं, न ज्ञान का अनुशीलन कर सकते हैं। भगवान् की कृपा से बद्धजीव को भौतिक शरीर प्राप्त होता है, जो भगवान् के असीम आध्यात्मिक शरीर का विकृत प्रतिबिश्ब होता है। इस तरह जीव समाज, मैत्री तथा प्रेम के अज्ञानपूर्ण भौतिकतावादी कार्यकलापों में व्यस्त रहता है। किन्तु भौतिक शरीर के अ²श्य विनाश के साथ ही सारा कार्यक्रम सहसा समाप्त हो जाता है। इसी प्रकार हमारा भौतिक ज्ञान क्षण-भर में किसी भी समय शून्य हो सकता है, क्योंकि भौतिक प्रकृति स्वयं निरन्तर परिवॢतत होती रहती है। भगवान् ही ब्रह्माण्ड के सृजन, पालन तथा संहार के आदि चालक हैं। जीव को चाहिए कि जिसने मोह की इतनी सुविधा उसे प्रदान की है, वह उस भगवान् को समझने का प्रयास करे। वास्तव में भगवान् चाहते हैं कि बद्धजीव उनकी शरण में जाये और भगवान् के यहाँ आनन्द तथा ज्ञान से युक्त नित्य जीवन पुन: प्राप्त करे। बद्धजीव को तर्क करना चाहिए, ''यदि भगवान् मुझे अज्ञान में लीन होने के लिए इतनी सुविधा प्रदान कर रहे हैं, तो वे अवश्य ही इस अज्ञान से निकलने के लिए मुझे उससे भी अधिक सुविधाएँ प्रदान कर सकते हैं, यदि मैं मूर्खतापूर्ण चिन्तन न करके, उनके आदेश का विनयपूर्वक पालन करूँ। इस श्लोक में गर्भोदकशायी विष्णु का अर्थात् भगवान् के पुरुष-अवतारों में दूसरी अवस्था का वर्णन हुआ है। यह गर्भोदकशायी विष्णु, जिसकी महिमा का वर्णन पुरुष सूक्त स्तुतियों में हुआ है, हर जीव के हृदय में प्रवेश करने के लिए परमात्मा-रूप में अपना विस्तार करता है। भगवान् के नाम—हरे कृष्ण, हरे कृष्ण, कृष्ण कृष्ण, हरे हरे/हरे राम, हरे राम, राम राम, हरे हरे—के कीर्तन द्वारा इस पतित युग में भी भगवान् को मनुष्य के हृदय में पाया जा सकता है। भगवान् हमारी ही तरह पुरुष हैं, किन्तु वे अनन्त हैं। फिर भी क्षुद्र जीव तथा अनन्त भगवान् के मध्य साकार प्रेमपूर्ण सश्बन्ध विद्यमान रहता है। इस साकार सश्बन्ध के प्रसंग में भक्तियोग एकमात्र उपयुक्त विधि है, जिससे हम भगवान् के नित्य दास के रूप में अपनी स्वाभाविक स्थिति को जान सकते हैं।  