**क्षुत्तृट्त्रिकालगुणमारुतजैह्वशैष्णा-** **नस्मानपारजलधीनतितीर्य केचित् ।** **क्रोधस्य यान्ति विफलस्य वशं पदे गो-** **र्मज्जन्ति दुश्चरतपश्च वृथोत्सृजन्ति ॥ ११॥** 

**शब्दार्थ** 

**क्षुत्—** **भूख** **; तृट्—** **प्यास** **; त्रि-काल-गुण—** **काल की तीन अवस्थाओं की अभिव्यक्ति (यथा गर्मी, सर्दी, वर्षा आदि)** **;** **मारुत—** **हवा** **; जैह्व—** **जीभ का भोग** **; शैष्णान्—** **तथा शिश्न के** **; अस्मान्—** **हम** **; अपार—** **असंलय** **; जल-धीन्—** **समुद्र** **;** **अतितीर्य—** **पार करके** **; केचित्—** **कुछ मनुष्य** **; क्रोधस्य—** **क्रोध का** **; यान्ति—** **प्राप्त करते हैं** **; विफलस्य—** **जो कि व्यर्थ है** **;** **वशम्—** **वेग को** **; पदे—** **पाँव या खुर (के चिह्न) में** **; गो:—** **गाय के** **; मज्जन्ति—** **डूब जाते हैं** **; दुश्चर—** **कर पाना कठिन** **; तप:—** **तपस्या** **; च—** **तथा** **; वृथा—** **व्यर्थ** **; उत्सृजन्ति—** **वे फेंक देते हैं।** **.** 

**कुछ लोग तो ऐसे हैं, जो हमारे प्रभाव को लाँघने के उद्देश्य से कठिन तपस्या करते हैं, जो** **भूख, प्यास, गर्मी, सर्दी तथा कालजनित अन्य परिस्थितियों यथा रसनेनि्द्रय और जननेनि्द्रय के** **वेगों की अन्तहीन लहरों से युक्त अगाध समुद्र की तरह है। इस तरह कठिन तपस्या के द्वारा** **इन्द्रिय-तृप्ति के इस समुद्र को पार कर लेने पर भी, ऐसे व्यक्ति व्यर्थ के क्रोध के वशीभूत होने** **पर मूर्खता से गो-खुर में डूब जाते हैं। इस तरह वे अपनी कठिन तपस्या के लाभ को व्यर्थ गँवा** **बैठते हैं।** **तात्पर्य :** जो लोग भगवान् की भक्ति स्वीकार नहीं करते, उन्हें दो कोटियों में रखा जा सकता है। वे जो इन्द्रिय-तृप्ति में लगे हैं, देवताओं द्वारा भूख, प्यास, संभोग-इच्छा, अतीत के पश्चाताप तथा भविष्य की आशा जैसे हथियारों से सरलता से जीत लिये जाते हैं। ऐसे भौतिकतावादी मूर्ख देवताओं द्वारा सरलता से वश में कर लिये जाते हैं, क्योंकि देवता ही इन्द्रिय-तृप्ति प्रदान करने वाले होते हैं। किन्तु श्रीधर स्वामी के अनुसार जो लोग अपनी भौतिक इन्द्रियों की इच्छाओं का दमन करना चाहते हैं और भगवान् की शरण में गये बिना देवताओं के नियंत्रण से बचना चाहते हैं, वे इनि्द्रय-भोगियों से भी अधिक मूर्ख हैं। जो लोग भगवान् की सेवा न करके कठिन तपस्या करते हैं, वे भले ही इन्द्रिय-तृप्ति के सागर को पार कर लें, किन्तु अन्तत: क्रोध के क्षुद्र गड्ढे में डूब जाते हैं। जो केवल भौतिक तपस्या करता है, वह वास्तव में अपने हृदय को शुद्ध नहीं करता। भौतिक संकल्प से भले ही वह इन्द्रियों के कार्यकलापों को सीमित कर ले, किन्तु तो भी उसका हृदय भौतिक इच्छाओं से पूर्ण रहता है। इसका व्यावहारिक परिणाम होता है *क्रोध* । हमने ऐसे तमाम कृत्रिम तपस्वियों को देखा है, जो इन्द्रियों के निषेध के कारण अत्यन्त कटु तथा क्रुद्ध बन जाते हैं। ऐसे लोग भगवान् के प्रति अनमने होने से न तो चरम मोक्ष प्राप्त कर पाते हैं, न ही इन्द्रिय-तृप्ति का भोग कर पाते हैं, प्रत्युत वे क्रोधी बन जाते हैं और वे अपनी कठिन तपस्या का फल दूसरों को शाप देने या मिथ्या अहंकार जताने में गँवा देते हैं। यह ज्ञात है कि जब कोई योगी शाप देता है, तो वह अपनी संचित योगशकि्त को कम कर देता है। इस तरह क्रोध न तो मुक्ति दिला पाता है, न ही भौतिक इन्द्रिय-तृप्ति, अपितु भौतिक तपस्या के समस्त फलों को जला देता है। ऐसा क्रोध व्यर्थ होने से गो-खुर के व्यर्थ कीचड़ की तरह है। इस प्रकार भगवान् के प्रति अनमने योगीजन इन्द्रिय-तृप्ति के सागर को पार करके क्रोध के कीचड़ में डूब जाते हैं। यद्यपि देवता यह स्वीकार करते हैं कि भगवद्भक्त वास्तव में भौतिक जीवन के कष्टों को जीत लेते हैं, किन्तु यहाँ यह प्रकट है कि जो योगी भगवान् की भकि्त में रुचि नहीं रखते, उन्हें ऐसा फल प्राप्त नहीं होता।  