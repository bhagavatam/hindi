**त्वां सेवतां सुरकृता बहवोऽन्तराया:** **स्वौको विलङ्घ्य परमं व्रजतां पदं ते ।** **नान्यस्य बॢहषि बलीन्ददत: स्वभागान्** **धत्ते पदं त्वमविता यदि विघ्नमूॢध्न ॥ १०॥** 

**शब्दार्थ** 

**त्वाम्—** **तुम** **; सेवताम्—** **सेवा करने वालों को** **; सुर-कृता:—** **देवताओं द्वारा बनाये गये** **; बहव:—** **अनेक** **; अन्तराया:—** **उत्पात** **;** **स्व-ओक:—** **अपने ही धाम (देव-लोक)** **; विलङ्घ्य—** **पार करके** **; परमम्—** **परम** **; व्रजताम्—** **जाने वाले** **; पदम्—** **धाम को** **;** **ते—** **तुश्हारे** **; न—** **ऐसे नहीं हैं** **; अन्यस्य—** **दूसरों के** **; बॢहषि—** **यज्ञों में** **; बलीन्—** **भेंटें** **; ददत:—** **देने वाले के लिए** **; स्व-भागान्—** **अपने अपने हिस्सों को** **; धत्ते—** **(भक्तों के) स्थान** **; पदम्—** **पाँव** **; त्वम्—** **तुम** **; अविता—** **रक्षक** **; यदि—** **इसलिए** **; विघ्न—** **बाधा** **के** **; मूॢध्न—** **सिर पर।** **.** 

**देवतागण उन लोगों के मार्ग में अनेक अवरोध प्रस्तुत करते हैं, जो देवताओं के अस्थायी** **आवासों को लाँघ कर, आपके परम धाम पहुँचने के लिए आपकी पूजा करते हैं। वे लोग, जो** **यज्ञों में देवताओं को उनका नियत भाग भेंट में दे देते हैं, ऐसे किसी अवरोध का सामना नहीं** **करते। किन्तु क्योंकि आप अपने भक्त के प्रत्यक्ष रक्षक हैं, अतएव वह उन सभी अवरोधों को,** **जो उसके सामने देवताओं द्वारा रखे जाते हैं, लाँघ जाने में समर्थ होता है।** **तात्पर्य :** कामदेव समेत सारे देवतागण भगवान् नर-नारायण ऋषि के चरणकमलों पर किये गये अपराध को समझते हुए यहाँ पर भगवान् की तुलना में देवताओं के तुच्छ पद की ओर इंगित कर रहे हैं। जिस तरह किसान को अपनी कृषि-आय का कुछ हिस्सा कर के रूप में राजा को या राजनैतिक प्रधान को देना पड़ता है, उसी तरह सारे मनुष्यों को अपनी भौतिक सश्पति्त का कुछ प्रतिशत देवताओं को यज्ञ-रूप में देना होता है। किन्तु *भगवद्गीता* में भगवान् ने बतलाया है कि देवता भी उनके सेवक हैं और वे स्वयं ही देवताओं के माध्यम से सारे वर देते हैं। *मयैव विहितान् हि तान्।* यद्यपि वैष्णव भक्त को देवताओं की पूजा करने की कोई आवश्यकता नहीं है, किन्तु देवतागण अपने उच्च पद से गॢवत होकर कभी कभी भगवान् के प्रति वैष्णव की एकनिष्ठता का विरोध करते हैं और भक्त को नीचे गिराने का प्रयास करते हैं, जैसाकि इस श्लोक में वॢणत है ( *सुरकृता बहवोऽन्तराया:* )। किन्तु देवतागण यहाँ इंगित करते हैं कि कृष्ण अपने भक्तों के प्रत्यक्ष रक्षक हैं। अतएव तथाकथित अवरोध एकनिष्ठ भक्त के लिए आध्यात्मिक उन्नति में योगदान करने वाले बन जाते हैं। यहाँ पर देवता कहते हैं : ''हे प्रभु! हमने सोचा कि हम अपनी मूर्खतापूर्ण चालों से आपकी चेतना को विचलित कर सकते हैं। किन्तु आपकी कृपा से आपके भक्त तक हमारी परवाह नहीं करते, अतएव आप हमारे मूर्खतापूर्ण व्यवहार को गश्भीरता से क्यों लेने लगे?ÓÓ यहाँ पर *यदि* शब्द इस निश्चितता का सूचक है कि कृष्ण अपने शरणागतों के सदैव रक्षक हैं। यद्यपि भगवान् की महिमा का प्रचार करने वाले निष्ठावान भक्त के मार्ग में अनेक अवरोध हो सकते हैं, किन्तु ऐसे अवरोधों से भक्तों का संकल्प ²ढ़ होता है। अतएव श्रील जीव गोस्वामी के अनुसार देवताओं द्वारा प्रस्तुत किये जाने वाले अवरोध उस निसेनी या सीढ़ी के समान हैं, जिनसे चढ़ कर भक्त भलीभाँति भगवद्धाम पहुँच जाता है। ऐसा ही श्लोक *श्रीमद्भागवत* में अन्यत्र (१०.२.३३) आया है— *तथा न ते माधव तावका: क्वचिद्* *भ्रश्यन्ति मार्गात् त्वयि बद्धसौहृदा:।* *त्वयाभिगुप्ता विचरन्ति निर्भया* *विनायकानीकपमूर्धसु प्रभो॥* ''हे माधव, हे लक्ष्मी-पति, यदि आपके प्रेमी भक्त कभी भक्ति के मार्ग से च्युत होते हैं, तो वे अभक्तों की तरह नहीं गिरते, क्योंकि आप तब भी उनकी रक्षा करते हैं। इस तरह वे अपने प्रतिद्वन्द्वियों को परास्त करके निर्भय विचरण करते हैं और भक्ति में प्रगति करते जाते हैं।ÓÓ  