**देहोऽपि दैववशग: खलु कर्म यावत्** **स्वारश्भकं प्रतिसमीक्षत एव सासु: ।** **तं सप्रपञ्चमधिरूढसमाधियोग:** **स्वाप्नं पुनर्न भजते प्रतिबुद्धवस्तु: ॥ ३७॥** 

शब्दार्थ **** 

**देह:—** **शरीर** **; अपि—** **भी** **; दैव—** **ब्रह्म के** **; वश-ग:—** **नियंत्रण में** **; खलु—** **निस्सन्देह** **; कर्म—** **सकाम कर्मों की शृंखला** **; यावत्—** **जब तक** **; स्व-आरश्भकम्—** **जो अपने को प्रारश्भ करता है या आगे बढ़ाता है** **; प्रतिसमीक्षते—** **जीवति रहता तथा प्रतीक्षा करता** **रहता है** **; एव—** **निश्चय ही** **; स-असु:—** **प्राण तथा इन्द्रियों सहित** **; तम्—** **उस (शरीर) को** **; स-प्रपञ्चम्—** **अभिव्यक्तियों की** **विविधता सहित** **; अधिरूढ—** **उच्च स्थान को प्राप्त** **; समाधि—** **सिद्धि अवस्था** **; योग:—** **योग-प्रणाली में** **; स्वाप्नम्—** **स्वप्न की** **तरह** **; पुन:—** **फिर** **; न भजते—** **पूजा नहीं करता** **; प्रतिबुद्ध—** **प्रबुद्ध** **; वस्तु:—** **परम सत्य में।** **.** 

**भौतिक शरीर निश्चय ही विधाता के वश में रहता है, अत: यह शरीर तब तक इनि्द्रयों तथा** **प्राण के साथ जीवित रहता है जब तक उसका कर्म प्रभावशाली रहता है। किन्तु स्वरूपसिद्ध** **आत्मा, जो परम सत्य के प्रति प्रबुद्ध हो चुका है और जो योग की पूर्ण अवस्था में उच्चारूढ है,** **कभी भी शरीर तथा उसकी अनेक अभिव्यक्तियों के समक्ष नतमस्तक नहीं होगा क्योंकि वह इसे** **स्वप्न में देखे गये शरीर के समान जानता है।** **तात्पर्य :** यद्यपि भगवान् कृष्ण ने पिछले श्लोक में संस्तुति की है कि स्वरूपसिद्ध आत्मा को शरीर पर ध्यान नहीं देना चाहिए, किन्तु यहाँ पर दिये हुए भगवान् के कथन से स्पष्ट है कि मनुष्य को मूर्खतावश न तो शरीर को भूखों मारना चाहिए न क्षति पहुँचानी चाहिए, अपितु तब तक धैर्यपूर्वक प्रतीक्षा करनी चाहिए जब तक पिछले कर्मफल की शृंखला पूरी तरह समाप्त नहीं हो जाती। उस समय शरीर दैव के अनुसार स्वत: मर जायेगा। तब निश्नलिखित संशय उठ सकता है : क्या, यदि कृष्णभावनाभावित व्यक्ति शरीर के पालन में ठीक से ध्यान देता है, तो वह फिर से अनुरक्त हो सकता है? भगवान् कृष्ण यहाँ पर कहते है कि जो व्यकि्त भगवान् कृष्ण को वास्तविक *वस्तु* के रूप में समझ कर कृष्णभावनामृत में ऊपर उठ चुका है, वह फिर से भौतिक शरीर की मोहमयी पहचान के आगे नहीं झुकता, क्योंकि यह तो स्वप्न में देखे हुए शरीर की तरह होता है।  