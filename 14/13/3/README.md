**सत्त्वाद्धर्मो भवेद्वृद्धात्पुंसो मद्भक्तिलक्षण: ।** **सात्त्विकोपासया सत्त्वं ततो धर्म: प्रवर्तते ॥ २॥** 

शब्दार्थ **** 

**सत्त्वात्—** **सतोगुण से** **; धर्म:—** **धाॢमक सिद्धान्त** **; भवेत्—** **उत्पन्न होते हैं** **; वृद्धात्—** **जो प्रबल बनते हैं** **; पुंस:—** **पुरुष का** **; मत्-** **भक्ति—** **मेरी भक्ति से** **; लक्षण:—** **लक्षणों से युक्त** **; सात्त्विक—** **सतोगुणी वस्तुओं के** **; उपासया—** **अनुशीलन से** **; सत्त्वम्—** **सतोगुण** **; तत:—** **उस गुण से** **; धर्म:—** **धाॢमक सिद्धान्त** **; प्रवर्तते—** **उत्पन्न होता है।** **.** 

**जब जीव प्रबल रूप से सतोगुण में स्थित हो जाता है, तो मेरी भक्ति के लक्षणों से युक्त** **धाॢमक सिद्धान्त प्रधान बन जाते हैं। जो वस्तुएँ पहले से सतोगुण में सि्थत हैं, उनके अनुशीलन** **से सतोगुण को प्रबल बनाया जा सकता है और इस तरह धाॢमक सिद्धान्तों का उदय होता है।** **तात्पर्य :** चूँकि प्रकृति के तीनों गुण, श्रेष्ठता के लिए, लगातार झगड़ते रहते हैं, तो फिर यह कैसे सश्भव है कि सतोगुण रजोगुण तथा तमोगुण को दबा दें? भगवान् कृष्ण यहाँ पर बतलाते हैं कि किस तरह कोई व्यक्ति सतोगुण में स्थिर बन सकता है, जिससे स्वत: धाॢमक सिद्धान्तों का उदय होता है। *भगवद्गीता* के चौदहवें अध्याय में, भगवान् कृष्ण ने सतो, रजो तथा तमोगुणी वस्तुओं का विस्तार से वर्णन किया है। इस प्रकार शुद्ध सतोगुण में भोजन, मनोभाव, कार्य, मनोरंजन आदि का चुनाव करने से, मनुष्य उसी गुण में स्थित रहता जाता है। *सत्त्वगुण* की उपयोगिता यह है कि इससे धाॢमक सिद्धान्तों का जन्म होता है, जिनका लक्ष्य तथा जिनका लक्षण कृष्ण-भक्ति है। ऐसी भगवद्भक्ति के बिना, सतोगुण व्यर्थ तथा माया का दूसरा पहलू मात्र माना जाता है। *वृद्धात्* शब्द यह स्पष्ट संकेत करता है कि मनुष्य को *विशुद्ध सत्त्व* के पद को प्राप्त करना चाहिए। *वृद्धात्* शब्द वृद्धि का सूचक है और वृद्धि को तब तक नहीं रोकना चाहिए जब तक प्रौढ़ता न आ जाय। सत्त्व की पूर्ण प्रौढ़ता *विशुद्ध सत्त्व*  कहलाती है, जिसमें अन्य किसी गुण का लेशमात्र भी नहीं रहता। शुद्ध सत्त्व में सारा ज्ञान स्वत: प्रकट होता है और मनुष्य सरलता से कृष्ण के साथ अपने शाश्वत प्रेम-सश्बन्ध को समझ सकता है। *धर्म* का यही असली अर्थ और अभिप्राय है। इस प्रसंग में श्रील मध्वाचार्य इंगित करते हैं कि सतोगुण की वृद्धि से धर्म पुष्ट होता है और धर्म के पुष्ट होने से सतोगुण प्रबल बनता है। इस तरह, मनुष्य आध्यात्मिक सुख में ऊँचे उठता जाता है।  