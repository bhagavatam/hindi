**जाग्रत्स्वप्न: सुषुप्तं च गुणतो बुद्धिवृत्तय: ।** **तासां विलक्षणो जीव: साक्षित्वेन विनिश्चित: ॥ २७॥** 

शब्दार्थ **** 

**जाग्रत्—** **जगा हुआ** **; स्वप्न:—** **स्वप्न देखता** **; सु-सुप्तम्—** **गहरी नींद** **; च—** **भी** **; गुणत:—** **गुणों से उत्पन्न** **; बुद्धि—** **बुद्धि के** **;** **वृत्तय:—** **कार्य** **; तासाम्—** **ऐसे कार्यों से** **; विलक्षण:—** **विभिन्न लक्षणों वाला** **; जीव:—** **जीव** **; साक्षित्वेन—** **साक्षी होने के लक्षण** **से युक्त** **; विनिश्चित:—** **सुनिश्चित किया जाता है।** **.** 

**जगना, सोना तथा गहरी नींद—ये बुद्धि के तीन कार्य है और प्रकृति के गुणों द्वारा उत्पन्न** **होते है। शरीर के भीतर का जीव इन तीनों अवस्थाओं से भिन्न लक्षणों द्वारा सुनिश्चित होता है,** **अतएव वह उनका साक्षी बना रहता है।** **तात्पर्य :** आत्मा को भौतिक जगत से कोई सरोकार नहीं होता, उसका इससे कोई स्थायी या प्राकृतिक सश्बन्ध नहीं होता। असली वैराग्य का अर्थ है सूक्ष्म तथा स्थूल पदार्थ से भ्रामक पहचान का परित्याग। *सुषुप्तम्* सूचक है स्वप्न या चेतन कार्यकलाप से रहित नींद का। इन तीन अवस्थाओं का वर्णन भगवान् ने इस प्रकार किया है— *सत्त्वाज्जागरणं विद्याद्रजसा स्वप्नमादिशेत्।* *प्रस्वापं तमसा जन्तोस्तूरीयं त्रिषु सन्ततम्॥* ''मनुष्य को जान लेना चाहिए कि जाग्रत अवस्था सतोगुण से उत्पन्न होती है, स्वप्नावस्था रजोगुण से और गहरी स्वप्नरहित नींद तमोगुण से उत्पन्न होती है। चौथा तत्त्व, जो कि शुद्ध चेतना है, इन तीनों से भिन्न है और इन सबों में व्याप्त है।ÓÓ (भागवत ११.२५.२०) असली स्वतंत्रता का अर्थ है *साक्षित्वेन* —अर्थात् मोह के कार्यों का साक्षी बन कर रहना। ऐसी लाभप्रद अवस्था कृष्णभावनामृत उत्पन्न होने से प्राप्त होती है।  