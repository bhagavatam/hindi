**गुणेषु चाविशच्चित्तमभीक्ष्णं गुणसेवया ।** **गुणाश्च चित्तप्रभवा मद्रूप उभयं त्यजेत् ॥ २६॥** 

शब्दार्थ **** 

**गुणेषु—** **इन्द्रिय-विषयों में** **; च—** **तथा** **; आविशत्—** **प्रविष्ट हुआ** **; चित्तम्—** **मन** **; अभीक्ष्णम्—** **पुन: पुन:** **; गुण-सेवया—** **इन्द्रियतृप्ति द्वारा** **; गुणा:—** **तथा भौतिक इन्द्रिय-विषय** **; च—** **भी** **; चित्त—** **मन के भीतर** **; प्रभवा:—** **मुलय रूप से उपस्थित होकर** **;** **मत्-रूप:—** **जिसने अपने को मुझसे अभिन्न समझ लिया है और इस तरह जो मेरे रूप, लीला आदि में लीन रहता है** **.; उभयम्—** **दोनों (मन तथा इन्द्रिय-विषय)** **; त्यजेत्—** **त्याग देना चाहिए।** **.** 

**जिस व्यक्ति ने यह जान कर कि वह मुझसे भिन्न नहीं है, मुझे प्राप्त कर लिया है, वह** **अनुभव करता है कि मन निरन्तर इनि्द्रयतृप्ति के कारण इनि्द्रय-विषयों में रमा रहता है और** **भौतिक वस्तुएँ मन के भीतर स्पष्टतया स्थित रहती हैं। मेरे दिव्य स्वभाव को समझ लेने के बाद,** **वह मन तथा इसके विषयों को त्याग देता है।** **तात्पर्य :** भगवान् पुन: कहते हैं कि मन को उसके विषयों से पृथक् कर पाना अत्यन्त कठिन है क्योंकि मन अपने को, मूलरूप से, हर वस्तु का कर्ता तथा भोक्ता मानता है। किन्तु यह समझ लेना होगा कि मन को त्यागने का अर्थ यह नहीं है कि सारे मानसिक कार्यकलाप त्याग दिये जाँय, अपितु इसका अर्थ है मन को शुद्ध बनाना और अपनी प्रबुद्ध मनोवृत्ति को भगवद्भक्ति में लगाना। चूँकि मन तथा इन्द्रियाँ, सनातन से, इन्द्रिय-विषयों के संसर्ग में रहे हैं, अतएव मन के लिए अपने विषयों को त्याग पाना कैसे सश्भव है क्योंकि ये विषय ही उसके अस्तित्व के आधार हैं? इतना ही नहीं, कि मन भौतिक वस्तुओं के पास पहुँच जाता है, बल्कि मन की इच्छाओं के कारण भौतिक वस्तुएँ मन से बाहर नहीं रह सकतीं। इस प्रकार मन तथा इन्द्रिय-विषयों के मध्य विलगाव न तो सश्भव है, न ही इससे कोई लाभ है। यदि कोई अपने को सर्वश्रेष्ठ मान कर, भौतिक मनोवृत्ति रखता है, तो वह इन्द्रियतृप्ति को दुख का कारण मान कर उसका परित्याग कर सकता है, किन्तु वह ऐसे कृत्रिम पद पर बना नहीं रह सकता, न ही ऐसे परित्याग से कोई काम सधने वाला है। भगवान् के चरणकमलों की शरण में गये बिना, कोरे वैराग्य से इस भौतिक जगत से उद्धार नहीं होने वाला है। जिस तरह सूर्य की किरणें सूर्य की अंश हैं, उसी तरह सारे जीव भगवान् के अंश हैं। जब जीव अपनी पहचान भगवान् के अंश के रूप में करते हुए, उसी में लीन हो जाता है, तो वह वास्तव में बुद्धिमान बन जाता है और मन तथा इन्द्रिय-विषयों का परित्याग कर देता है। इस श्लोक में *मद् रूप:*  शब्द भगवान् के रूप, गुण, लीला तथा संगियों में मन को लीन करने का सूचक है। ऐसे आनन्दमय ध्यान में मग्न होकर, मनुष्य को भगवान् की भक्ति करनी चाहिए। इससे स्वत: ही इन्द्रियतृप्ति का प्रभाव दूर हो जायेगा। जीव में अपने आप मन तथा इन्द्रिय-विषयों से अपनी झूठी पहचान त्याग पाने की शक्ति नहीं होती, किन्तु अपने को भगवान् का अंश-सेवक मान कर, भगवान् की पूजा करने से वह भगवान् की शक्ति से दीप्त होकर, अज्ञान के अंधकार को भगा सकता है।  