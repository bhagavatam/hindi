**यदात्मन्यॢपतं चित्तं शान्तं सत्त्वोपबृंहितम् ।** **धर्मं ज्ञानं स वैराग्यमैश्वर्यं चाभिपद्यते ॥ २५॥** 

शब्दार्थ **** 

**यदा—** **जब** **; आत्मनि—** **भगवान् में** **; अॢपतम्—** **स्थिर** **; चित्तम्—** **चेतना** **; शान्तम्—** **शान्त** **; सत्त्व—** **सतोगुण द्वारा** **; उपबृंहितम्—** **संपुष्ट** **; धर्मम्—** **धाॢमकता** **; ज्ञानम्—** **ज्ञान** **; स:—** **सहित** **; वैराग्यम्—** **वैराग्य** **; ऐश्वर्यम्—** **ऐश्वर्य** **; च—** **भी** **; अभिपद्यते—** **प्राप्त करता** **है।** **.** 

**जब सतोगुण से संतुष्ट शान्त चेतना भगवान् पर स्थिर कर दी जाती है, तो मनुष्य को** **धाॢमकता, ज्ञान, वैराग्य तथा ऐश्वर्य प्राप्त होता है।** **तात्पर्य :** हर वस्तु को भगवान् की सेवा के लिए चाहते हुए और अपने लिए कुछ भी न चाहते हुए, शुद्ध भक्त *शान्त* बन जाता है। वह दिव्य सतोगुण द्वारा परिपुष्ट बनता है और इस तरह भगवान् की प्रत्यक्ष सेवा करने के परम धर्म को प्राप्त करता है। वह भगवान् के स्वरूप तथा अपने आध्यात्मिक शरीर, भौतिक शुद्धता तथा पाप से वैराग्य तथा वैकुण्ठ के ऐश्वर्य का *ज्ञान* भी प्राप्त कर लेता है। किन्तु जो भगवान् का शुद्ध भक्त नहीं होता तदपि जिसकी भक्ति, योग के प्रति आकर्षण से मिश्रित होती है, वह सतोगुण द्वारा परिपुष्ट होता है। वह भगवान् का ध्यान करके धर्म, ज्ञान तथा वैराग्य के कम महत्त्वपूर्ण फल प्राप्त करता है। अन्तत: मनुष्य को भगवान् का शुद्ध भक्त होना चाहिए क्योंकि भौतिक जगत चाहे जितनी भी उत्तम भेंट क्यों न करे, वह भगवद्धाम की तुलना में नगण्य है।  