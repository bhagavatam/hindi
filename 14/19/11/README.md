**दष्टं जनं सश्पतितं बिलेऽस्मिन्** **कालाहिना क्षुद्रसुखोरुतर्षम् ।** **समुद्धरैनं कृपयापवग्र्यै-** **र्वचोभिरासिञ्च महानुभाव ॥ १०॥** 

शब्दार्थ **** 

**दष्टम्—** **काटा हुआ** **; जनम्—** **मनुष्य** **; सश्पतितम्—** **पतित** **; बिले—** **अंधेरे छेद में** **; अस्मिन्—** **इस** **; काल—** **समय का** **; अहिना—** **सर्प द्वारा** **; क्षुद्र—** **नगण्य** **; सुख—** **सुख** **; उरु—** **तथा भीषण** **; तर्षम्—** **लालसा** **; समुद्धर—** **कृपया ऊपर उठा लें** **; एनम्—** **यह** **व्यक्ति** **; कृपया—** **आपकी अहैतुकी कृपा से** **; आपवग्र्यै:—** **मोक्ष के लिए जागृत** **; वचोभि:—** **आपके शब्दों से** **; आसिञ्च—** **सींचिये** **; महा-अनुभाव—** **हे प्रभु।** **.** 

**हे सर्वशक्तिमान प्रभु, कृपा कीजिये और इस निराश जीव को, जो अंधेरे भवकूप में गिर** **गया है जहाँ कालरूपी सर्प ने उसे डस लिया है, ऊपर उठाइये। ऐसी गॢहत अवस्था होते हुए भी** **यह बेचारा जीव अत्यन्त क्षुद्र भौतिक सुख भोगने की उत्कट इच्छा से युक्त है। हे प्रभु, आप** **अपने उस उपदेशामृत को छिड़क कर मेरी रक्षा कीजिये, जो आध्यात्मिक मुक्ति के लिए जागृत** **करने वाला है।** **तात्पर्य :** अभक्तों द्वारा जिस भौतिक जीवन की अत्यधिक कामना की जाती है, उसकी तुलना विषैले साँपों से युक्त अन्धेरे बिल से की गई है। भौतिक जीवन में किसी को अपने, ईश्वर या ब्रह्माण्ड के परम स्वरूप का कोई स्पष्ट ज्ञान नहीं रहता। हर वस्तु अस्पष्ट तथा अंधकारमय लगती है। भौतिक जीवन में कालरूपी विषैला सर्प सदैव डराता रहता है और सर्प के विषैले दाँतों से किसी भी क्षण हमारे निकट सश्बन्धी मारे जा सकते हैं। अन्तत: हम भी काल द्वारा दंशित तथा उसके विषैले प्रभाव से मारे जायेंगे। *सश्पतितम्* शब्द यह बताता है कि जीव का पूरी तरह पतन होता है। दूसरे शब्दों में, वह पुन: उठ नहीं पाता। इसलिए श्री उद्धव भगवान् से याचना करते हैं कि वे उन जैसे पतितात्माओं पर दयालु हों। भगवान् की कृपा प्राप्त होने पर मनुष्य बिना किसी अन्य योग्यता के भगवद्धाम जा सकता है किन्तु भगवान् की कृपा के बिना विद्वान से विद्वान, तपस्वी, शक्तिमान, धनी अथवा सुन्दर मनुष्य भी संसार की माया रूपी चक्की से कुचल दिया जायेगा। जैसाकि यहाँ पर बतलाया गया है भगवान् *महानुभाव* हैं अर्थात् अत्यन्त महान, शक्तिमान तथा दयालु पुरुष हैं जिनका प्रभाव सर्वत्र व्याप्त है। भगवान् की कृपा का प्राकट्य *भगवद्गीता* तथा *उद्धव गीता* जैसे यहाँ दिए जा रहे अमृतमय उपदेशों के रूप में होता है। *क्षुद्रसुखोरुतर्षम्* शब्द भौतिक जगत की विडश्बना को प्रकट करने वाला है। यद्यपि भौतिक सुख *क्षुद्र*  है, किन्तु इसे भोगने की हमारी इच्छा *उरु* अर्थात् अत्यधिक है। जड़ पदार्थ को भोगने की हमारी अनियंत्रित लालसा निश्चित रूप से हमारे मन की मोहावस्था है और यही हमें भौतिक जगत के अंधकारमय कूप (बिल) में बाँध कर निरन्तर कष्ट पहुँचाती है। हर जीव को चाहिए कि नश्वर शारीरिक उपाधियों पर आधारित मिथ्या प्रतिष्ठा को ताक पर रख कर भगवान् से उनकी दया की भीख माँगे। भगवान् पतित से पतित जीव की हर सच्ची याचना को सुनते हैं और भगवान् की कृपा का फल अद्भुत होता है। यद्यपि ज्ञानी, योगी तथा सकाम कर्मी अपना अपना लक्ष्य पाने के लिए अथक परिश्रम करते हैं, किन्तु उनकी स्थिति नाजुक तथा अनिश्चित रहती है। किन्तु मात्र कृष्ण-कृपा पाने से मनुष्य को जीवन की सर्वोच्च सिद्धि मिल सकती है। यदि ऐसा व्यक्ति, जो महान् अथवा शुद्ध कृष्ण-भक्त नहीं है भगवान् से कृपा की भीख सच्चे दिल से माँगता है, तो उसे भी भगवान् उदार भाव से अवश्य प्रदान करते हैं।  

**श्रीभगवानुवाच** 