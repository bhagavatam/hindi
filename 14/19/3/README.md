**ज्ञानिनस्त्वहमेवेष्ट: स्वार्थो हेतुश्च सश्मत: ।** **स्वर्गश्चैवापवर्गश्च नान्योऽर्थो म²ते प्रिय: ॥ २॥** 

शब्दार्थ **** 

**ज्ञानिन:—** **विद्वान स्वरूपसिद्ध दार्शनिक का** **; तु—** **निस्सन्देह** **; अहम्—** **मैं** **; एव—** **एकमात्र** **; इष्ट:—** **पूजा की वस्तु** **; स्व-अर्थ:—** **वांछित जीवन-लक्ष्य** **; हेतु:—** **जीवन-लक्ष्य प्राप्त करने के लिए साधन** **; च—** **भी** **; सश्मत:—** **नश्चिति मत** **; स्वर्ग:—** **स्वर्ग जाने के** **सारे सुख का कारण** **; च—** **भी** **; एव—** **निस्सन्देह** **; अपवर्ग:—** **सारे दुख से मुक्ति** **; च—** **भी** **; न—** **नहीं** **; अन्य:—** **कोई दूसरा** **;** **अर्थ:—** **उद्देश्य** **; मत्—** **मुझको** **; ऋते—** **रहित** **; प्रिय:—** **प्रिय वस्तु।** **.** 

**विद्वान स्वरूपसिद्ध दार्शनिकों के लिए मैं एकमात्र पूजा का लक्ष्य, इच्छित जीवन-लक्ष्य,** **उस लक्ष्य को प्राप्त करने का साधन तथा समस्त ज्ञान का निश्चित** **मत** **हूँ। चूँकि मैं उनके सुख** **का तथा दुख से विमुक्ति का कारण हूँ, अत: ऐसे विद्वान व्यक्ति एकमात्र मुझे ही जीवन का** **प्रभावशाली उद्देश्य या प्रिय लक्ष्य बनाते हैं।** **तात्पर्य :** पिछले श्लोक में कृष्ण ने कहा है कि मनुष्य को चाहिए कि अन्ततोगत्वा वह ज्ञान जिससे यह जगत मोह के रूप में देखा जाता है, भगवान् को समॢपत कर दे। भौतिक आसक्ति निश्चय ही जीवों के लिए एक समस्या है क्योंकि वह आत्मा का रोग है। जिस व्यकि्त को खुजली का त्वचा- रोग हो जाता है उसे असह्य जलमों को खुजलाने से क्षणिक राहत मिलती है। यदि वह खुजलाता नहीं तो उसे घोर कष्ट होता है, किन्तु खुजलाने से क्षणिक आनन्दानुभूति तो होती है, बाद में खुजली के बढऩे से असह्य कष्ट होता है। वास्तविक सुख खुजली को खुजलाने में नहीं मिलता अपितु ऐसे रोग से मुक्त होने में है। बद्धजीव अनेक मोहमयी इच्छाओं द्वारा सताये जाते हैं और वे हताशा में अवैध यौन, मांसाहार, जुए तथा नशे जैसी गंदी खुजली से इन्द्रियों को तृप्त करना चाहते हैं। वे भौतिक संग, मैत्री तथा प्रेम द्वारा भी राहत पाने का प्रयास करते हैं, किन्तु इनका परिणाम असह्य कष्ट ही निकलता है। असली सुख तो भौतिक इच्छा रूपी खुजली के रोग को सदा सदा के लिए दूर निकाल फेंकना है। चूँकि भौतिक इच्छा आत्मा का रोग है, अतएव इसका उपचार करने तथा इसे निकाल फेंकने का ज्ञान प्राप्त करना चाहिए। ऐसे उपचार-रूपी ज्ञान की तब तक आवश्यकता रहती है, जब तक मनुष्य रुग्ण रहता है किन्तु जब वह पूर्ण स्वस्थ हो जाता है, तो ऐसा विशेष चिकित्सा-ज्ञान स्वस्थ पुरुष के लिए रुचिकर नहीं रह जाता और वह ऐसा ज्ञान डाक्टरों के लिए छोड़ सकता है। इसी तरह कृष्णभावनामृत में बढ़े-चढ़े व्यक्ति को सदा अपनी निजी समस्याओं के बारे में न सोचते हुए, प्रेम तथा भक्ति के साथ भगवान् कृष्ण के विषय में सोचने की आवश्यकता है। पिछले श्लोक में भगवान् कृष्ण ने सलाह दी है कि मनुष्य को माया के व्यावहारिक ज्ञान द्वारा निजी समस्याएँ दूर कर लेनी चाहिए। ऐसी समस्याओं के निरन्तर चिन्तन को त्यागने पर मनुष्य ईश्वर का प्रेमी बन सकता है। भगवान् कृष्ण निश्चित रूप से अपने प्रत्येक निष्ठावान् भक्त का मार्गदर्शन हृदय के भीतर से तथा बाहर से प्रामाणिक गुरु द्वारा करते हैं। इस तरह वे अपने निष्ठावान भक्तोंको जड़ पदार्थ के प्रति अविवेकी आसक्ति त्यागने का क्रमिक प्रशिक्षण देते हैं। एक बार स्वतंत्र हो जाने पर, भक्त वैकुण्ठ में कृष्ण के साथ अपना सुसश्बन्ध जोड़ लेता है। कोई यह मिथ्या विचार अपने मन में ला सकता है कि जिस तरह प्रगति की किसी अवस्था में माया के व्यावहारिक वैश्लेषिक ज्ञान के प्रति एकाग्रता छूट जाती है, उसी तरह अन्य अवस्था में वह भगवान् कृष्ण की प्रेमाभक्ति भी छोड़ सकता है। ऐसे चिन्तन का खण्डन करने के लिए ही यहाँ कई तरह से कृष्ण यह कहते हैं कि वे समस्त विद्वान व्यकि्तयों के परम नित्य लक्ष्य हैं। निस्सन्देह, इस ब्रह्माण्ड के भीतर सबसे प्रमुख पंडित चारों कुमार हैं, जो कृष्ण को अपना एकमात्र आराध्य मानते हैं। चूँकि उन्हें पता चल गया कि वे भगवान् के नित्य भिन्नांश हैं, अतएव उन्हें सकाम कर्म तथा ज्ञान में कोई रुचि नहीं रही। भगवान् कृष्ण अपने ऐसे निष्ठावान् भक्तों को स्वॢगक आनन्द तथा चिन्ता से मुक्ति प्रदान करते हैं, जिन्हें भगवान् के अतिरिक्त जीवन में कोई अन्य उद्देश्य या प्रिय वस्तु नहीं है।  