**नवैकादश पञ्च त्रीन्भावान्भूतेषु येन वै ।** **ईक्षेताथाइकमप्येषु तज्ज्ञानं मम निश्चितम् ॥ १४॥** 

शब्दार्थ **** 

**नव—** **नौ** **; एकादश—** **ग्यारह** **; पञ्च—** **पाँच** **; त्रीन्—** **तीन** **; भावान्—** **तत्त्वों को** **; भूतेषु—** **सारे जीवों (ब्रह्मा से लेकर अचर जीवों)** **में** **; येन—** **जिस ज्ञान से** **; वै—** **निश्चय ही** **; ईक्षेत—** **देखे** **; अथ—** **इस प्रकार** **; एकम्—** **एक तत्त्व** **; अपि—** **निस्सन्देह** **; एषु—** **इन** **अठ्ठाईस तत्त्वों में** **; तत्—** **वह** **; ज्ञानम्—** **ज्ञान** **; मम—** **मेरे द्वारा** **; निश्चितम्—** **निर्धारित किया गया।** **.** 

**मैं स्वयं उस ज्ञान को निश्चित करता हूँ जिससे मनुष्य सारे जीवों में नौ, ग्यारह, पाँच तथा** **तीन तत्त्वों का संमेल देखता है और अन्त में इन अठ्ठाईस तत्त्वों के भीतर केवल एक तत्त्व देखता** **है।** **तात्पर्य :** नौ तत्त्व हैं—भौतिक प्रकृति, जीव, महत् तत्त्व, मिथ्या अहंकार तथा पाँच इन्द्रिय-विषय यथा ध्वनि, स्पर्श, रूप, स्वाद तथा गंध। ग्यारह तत्त्व हैं—पाँच कर्मेनि्द्रयाँ (वाणी, हाथ, पाँव, गुदा तथा प्रजननांग) तथा पाँच ज्ञानेन्द्रियाँ (कान, स्पर्श, आँखें, जीभ तथा नथुने) एवं सब में समन्वय स्थापित करने वाला मन। पाँच तत्त्व हैं—पृथ्वी, जल, अग्नि, वायु तथा आकाश। तीन तत्त्व हैं—प्रकृति के तीन गुण—सतो, रजो तथा तमोगुण। शक्तिमान ब्रह्मा से लेकर क्षुद्र तृण तक सारे जीवों के शरीर इन्हीं अठ्ठाईस तत्त्वों से बने होते हैं। इन अठ्ठाइसों तत्त्वों के भीतर एक तत्त्व परमात्मा है, जो भौतिक तथा आध्यात्मिक जगतों के भीतर समाया हुआ है। यह तो आसानी से समझ में आ जाता है कि भौतिक ब्रह्माण्ड असंलय कारणों तथा कार्यों से बना है। चूँकि कृष्ण समस्त कारणों के कारण हैं, अतएव सारे गौण कारण-कार्य भगवान् से अभिन्न हैं। यही समझ असली ज्ञान या *ज्ञान* है, जो जीवन को पूर्ण बनाने के लिए अनिवार्य है।  