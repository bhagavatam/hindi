**न कामकर्मबीजानां यस्य चेतसि सश्भव: ।** **वासुदेवैकनिलय: स वै भागवतोत्तम: ॥ ५०॥** 

**शब्दार्थ** 

**न—** **कभी नहीं** **; काम—** **काम-वासना** **; कर्म—** **सकाम कर्म** **; बीजानाम्—** **या भौतिक लालसाओं के, जो सकाम कर्म के बीज** **रूप हैं** **; यस्य—** **जिसका** **; चेतसि—** **मन में** **; सश्भव:—** **ऊपर उठने का अवसर** **; वासुदेव-एक-निलय:—** **जिसकी एकमात्र शरण** **भगवान् वासुदेव हों उसके लिए** **; स:—** **वह** **; वै—** **निस्सन्देह** **; भागवत-उत्तम:—** **प्रथम श्रेणी का भक्त है।** **.** 

**जिसने एकमात्र भगवान् वासुदेव की शरण ले रखी है, वह उन सकाम कर्मों से मुक्त हो** **जाता है, जो भौतिक काम-वासना पर आधारित हैं। वस्तुत: जिसने भगवान् के चरणकमलों की** **शरण ले रखी है, वह भौतिक इन्द्रियतृप्ति को भोगने की इच्छा से भी मुक्त हो जाता है। उसके** **मन में यौन-जीवन, सामाजिक प्रतिष्ठा और धन का भोग करने की योजनाएँ उत्पन्न नहीं हो** **सकतीं। इस प्रकार वह भागवतोत्तम अर्थात् सर्वोच्च पद को प्राप्त भगवान् का शुद्ध भक्त माना** **जाता है।** **तात्पर्य :** श्रील श्रीधर स्वामी के अनुसार इस श्लोक में भगवद्भक्त के आचरण का वर्णन हुआ है। शुद्ध भक्त के कार्यकलाप भौतिक ईष्र्या, मिथ्या गर्व, भ्रम तथा काम से रहित होते हैं। वैष्णव टीकाकारों के अनुसार इस श्लोक का *बीजानाम्* शब्द *वासना:* या प्रबल इच्छाओं का द्योतक है, जो धीरे धीरे उन कर्मों के रूप में फलित होती हैं, जिनके लिए जीव फलों का दास बनता है। इस तरह *काम-कर्म-* *बीजानाम्* सामासिक पद उस गहरे में गड़ी हुई इच्छा का सूचक है, जिससे यौन आनन्द और यौन- आनन्द के विस्तारित साधनों के भोग के माध्यम से भौतिक जगत पर रोब जमाया जाता है, जिसका उल्लेख *भागवत* (५.५.८) में *गृहक्षेत्रसुताप्तवित्तै* —सुन्दर आवास, उदर भरण के लिए अच्छा भोजन उत्पन्न करने के लिए पर्याप्त भूमि तथा बच्चे, मित्र, सामाजिक सश्पर्क एवं प्रचुर बंैक बचत के रुप में हुआ है। मनुष्य द्वारा पूरी तरह से यह भुलाने के लिए कि वह भगवान् का नित्य दास है, ये सारी भौतिक वस्तुएँ आवश्यक हैं। इसलिए जैसाकि *भागवत* में कहा गया है— *जनस्य मोहोऽयम् अहं* *ममेति* —भौतिक माया की इन वस्तुओं से उन्मत्त हुए बद्धजीव को यह विश्वास हो जाता है कि वह ब्रह्माण्ड का केन्द्रबिन्दु है और संसार की हर वस्तु उसकी इन्द्रियतृप्ति के लिए बनी है। जो कोई ऐसे मायामय भोग में बाधक बनता है, वह तुरन्त उसका शत्रु बन जाता है और मार डालने पर उतारु रहता है। इस देहात्म-बुद्धि तथा माया के पाश के कारण सारा जगत ईष्र्या तथा काम-वासना से उत्पन्न संघर्ष से बुरी तरह विचलित हो रहा है। इसका एकमात्र सश्भव हल यही है कि यहाँ पर वॢणत भगवान् के शुद्ध भक्तों के नेतृत्व को स्वीकार कर लिया जाये। ''शक्ति से भ्रष्टाचार फैलता है और परम सत्ता तो पूर्णरूपेण भ्रष्ट करती हैÓÓ—यह कहावत भले ही भौतिक जगत में वैध हो, किन्तु यहाँ यह विशेष रूप से उल्लेख हुआ है कि भगवान् के चरणकमलों में शरण लेने वाला शुद्ध भक्त भौतिक ईष्र्या तथा इन्द्रियतृप्ति में शामिल होने की बात सोच भी नहीं पाता। उसका मन सदैव निर्मल तथा गश्भीर रहता है और वह प्रत्येक जीव के चरम कल्याण से अवगत रहता है। कृष्णभावनामृत आन्दोलन पृथ्वी के कष्ट भोग रहे जीवों को यह बताने का भरसक प्रयत्न कर रहा है कि मानव समाज में मस्तिष्क की परम आवश्यकता है। ज्वर से विकृत मस्तिष्क उचित निर्देशन नहीं कर सकता और यदि समाज के तथाकथित चिन्तक स्वार्थ परक विचारों से जल रहे हैं, तो वे ज्वर से रुग्ण सन्निपातग्रस्त मस्तिष्क के समान है। सन्निपातग्रस्त सरकारें धीरे धीरे मानव समाज के सारे सुख को चौपट किये दे रही हैं। इसलिए वैष्णव उपदेशकों का कर्तव्य है कि *भागवतोत्तम* पद पर कर्म करें, जिससे वे मानवता को स्पष्ट दिशा-निर्देश दे सकें और सन्त-पुरुषों को दिये जाने वाले भौतिक ऐश्वर्य द्वारा तनिक भी भ्रष्ट या आकॢषत न हो सकें। सारे बुद्धिमान मनुष्य, जो सीधे भक्तियोग विधि को ग्रहण नहीं कर सकते हैं, कम से कम इतने तो शिक्षित हों कि भगवान् के उत्तम कोटि के भक्त को मान्यता देकर उनका मार्गदर्शन स्वीकार करें। इस तरह मानव समाज अच्छे तरीके से संगठित किया जा सकता है, जिससे न केवल सभी मनुष्य अपितु पशु, पक्षी और वृक्ष भी जीवन में प्रगति कर सकते हैं और आनन्द तथा ज्ञान के नित्य जीवन हेतु क्रमश: भगवद्धाम वापस जा सकते हैं। श्रील भक्तिसिद्धान्त सरस्वती ठाकुर ने बल दिया है कि जो लोग कृष्णभावनामृत में पूर्णता प्राप्त करने के लिए सच्चे मन से इच्छुक हैं उन्हें वैष्णव समुदाय में रहना चाहिए। श्रील प्रभुपाद ने भी अपने ग्रंथों में कई बार उल्लेख किया है कि तब तक पूर्ण कृष्णभावनामृत की अवस्था प्राप्त नहीं की जा सकती, जब तक विश्व-भर में अन्तर्राष्ट्रीय कृष्णभावनामृत संघ द्वारा स्थापित कृष्णभावनाभावित समुदायों में रह कर शुद्ध भक्तों की शरण ग्रहण नहीं की जाती। श्रील भक्तिसिद्धान्त सरस्वती ठाकुर ने बल दिया है कि इसका अर्थ यह नहीं है कि आध्यात्मिक जीवन मन्दिर परिसर में रहने वाले ब्रह्मचारियों तक ही सीमित है। गृहस्थ आश्रम के भक्तगण भी मन्दिर के उत्सवों में नियमित रूप से उपस्थित होकर वैष्णव समुदाय की शरण ले सकते हैं। जो लोग गृहस्थ जीवन बिता रहे हैं, उन्हें चाहिए कि नित्य ही भगवान् के अर्चाविग्रह का दर्शन करें, उनके सामने उनके नाम का कीर्तन करें और *भगवद्गीता* तथा *भागवत* पर विद्वानों की चर्चाएँ सुनें। कोई भी गृहस्थ जो इन आध्यात्मिक सुविधाओं का नियमित लाभ उठाता है और आध्यात्मिक जीवन के विधि-विधानों—मांसाहार न करने, अवैध यौन न करने, जुआ न खेलने तथा नशा न करने—का पालन करता है उसे वैष्णव समुदाय का वैध सदस्य मान लेना चाहिए। श्रील भक्तिसिद्धान्त सरस्वती ठाकुर के अनुसार, जो लोग भगवद्भक्ति के शत्रु बने रहते हैं, उन्हें भगवान् की माया के हाथों की निर्जीव कठपुतलियाँ समझना चाहिए। 