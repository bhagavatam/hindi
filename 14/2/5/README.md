**भगवन्भवतो यात्रा स्वस्तये सर्वदेहिनाम् ।** **कृपणानां यथा पित्रोरुत्तमश्लोकवत्र्मनाम् ॥ ४॥** 

**शब्दार्थ** 

**श्री-वसुदेव: उवाच—** **श्री वसुदेव ने कहा** **; भगवन्—** **हे प्रभु** **; भवत:—** **आपका** **; यात्रा—** **आगमन** **; स्वस्तये—** **लाभ के लिए** **;** **सर्व-देहिनाम्—** **समस्त देहधारी प्राणियों के** **; कृपणानाम्—** **अत्यन्त दुखियारों के** **; यथा—** **जिस तरह** **; पित्रो:—** **पिता का** **; उत्तम-** **श्लोक—** **उत्तम श्लोकों से जिनकी प्रशंसा की जाती है, ऐसे भगवान्** **; वत्र्मनाम्—** **जो मार्ग पर स्थित हैं, उनके।** **.** 

**श्री वसुदेव ने कहा : हे प्रभु, जिस तरह पिता का आगमन उसके बच्चों के लिए लाभप्रद** **होता है, उसी तरह आपका आगमन सारे जीवों के लाभ के लिए है। आप उनमें से जो अत्यन्त** **दुखियारे हैं तथा साथ ही साथ वे जो उत्तमश्लोक भगवान् के पथ पर अग्रसर हैं, उनकी विशेष** **रूप से सहायता करते हैं।** **तात्पर्य :** वसुदेव यहाँ पर नारद मुनि की महिमा का वर्णन करते हैं। *कृपणानां यथा* *पित्रोरुत्तमश्लोकवत्र्मनाम्* पद महत्त्वपूर्ण है। *कृपणानाम्* द्योतक है अत्यन्त दीन-दुखियारों का तथा *उत्तमश्लोकवत्र्मनाम्* उन अत्यन्त भाग्यशालियों का जो कृष्णभावनामृत के मार्ग में अग्रसर हैं। श्रीधर स्वामी ने कहा है *तथा भगवद्रूपस्य भवतो यात्रा सर्वदेहिनां स्वस्तय इति।*  *भगवद्रूपस्य* शब्द बताता है कि नारद मुनि भगवान् के अंश हैं, इसलिए उनके कार्य सारे जीवों के लिए अत्यन्त कल्याणप्रद हैं। *श्रीमद्भागवत* के प्रथम स्कंध में नारद मुनि को भगवत्कृपा का मूर्तरूप बतलाया गया है। वहीं यह कहा गया है कि नारद को कृष्णभकि्त की कला का उपदेश देने की विशेष शकि्त प्रदत्त है। नारद मुनि बद्धजीवों को यह उपदेश देने में विशेष समर्थ हैं कि वे किस तरह अपने वर्तमान कार्यों को, अपने वर्तमान जीवन में किसी प्रकार का व्यतिक्रम उत्पन्न किये बिना ही, कृष्ण-भकि्त के साथ साथ सश्पन्न करें। श्रील भक्तिसिद्धान्त सरस्वती ने *कृपण* शब्द की परिभाषा *बृहदाराण्यक उपनिषद* से (३.९.१०) उद्धरण देते हुए दी है। *एतद् अक्षरं गाॢग अविदित्वासमाल्लोकात् प्रैति स कृपण:* —हे गर्गाचार्य की पुत्री! जो व्यक्ति अच्युत ब्रह्म के विषय में कुछ जाने बिना ही इस संसार से चला जाता है, वह कृपण या कंजूस है। दूसरे शब्दों में, हमें मनुष्य-जीवन इसलिए प्रदान किया जाता है कि हम भगवान् के साथ अपने नित्य आनन्दमय सश्बन्ध को समझ सकें। जैसाकि इसी अध्याय के दूसरे श्लोक में *इन्द्रियवान्*  शब्द द्वारा सूचित है मनुष्य-शरीर विशेष रूप से इसलिए मिला है कि हम भगवान् कृष्ण की सेवा कर सकें। यह मानव-शरीर सबसे बड़ा सौभाग्य है, क्योंकि मनुष्य की अत्यन्त विकसित बुद्धि, उस परम सत्य कृष्ण को समझ पाने में सक्षम बनाती है। यदि हम ईश्वर के साथ अपने नित्य सश्बन्ध को नहीं समझ सकते, तो हमें न तो इस वर्तमान जीवन का कोई लाभ मिल पायेगा, न ही हम अन्यों को लाभ दे पायेंगे। जो व्यक्ति विशाल खजाना पा जाने पर उसका उपयोग न तो अपने लिए करता है, न अन्यों के सुख के लिए समॢपत करता है, वह कृपण या कंजूस कहलाता है। इसलिए ऐसा व्यक्ति जो यह समझे बिना कि वह ईश्वर का दास है इस संसार से चला जाता है, कृपण या कंजूस कहलाता है। यह श्लोक बतलाता है कि नारद मुनि कृष्ण-भकि्त में इतने शकि्तसश्पन्न हैं कि वे कंजूस मूढ़ों या धूर्तों तक को उनके मोह से उबार सकते हैं, जिस तरह कोई दयालु पिता अपने बच्चे को जगाकर दुखदायी डरावने सपने से बचा लेता है। हमारा वर्तमान भौतिकतावादी जीवन एक दुखद स्वप्न के तुल्य है, जिससे नारद जैसे महात्मा ही हमें जगा सकते हैं। नारद मुनि इतने शक्तिशाली हैं कि पहले से कृष्ण-भक्ति में अग्रसर लोग भी उनके उपदेशों को जो *श्रीमद्भागवतम्* के ग्यारहवें स्कंध में यहाँ दिये जाएँगे, सुनकर अपनी आध्यात्मिक स्थिति को आगे बढ़ा सकते हैं। इसीलिए श्री नारद समस्त जीवों के गुरु तथा पिता हैं। ये सारे जीव मूलत: भगवद्भक्त हैं, किन्तु सश्प्रति मनुष्यों, पशुओं इत्यादि के भौतिक शरीरों में भौतिक जगत का कृति्रम रूप से भोग करने का प्रयास कर रहे हैं। 