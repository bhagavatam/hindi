**खं वायुमङ्क्षग्न सलिलं महीं च** **ज्योतींषि सत्त्वानि दिशो द्रुमादीन् ।** **सरित्समुद्रांश्च हरे: शरीरं** **यङ्क्षत्क च भूतं प्रणमेदनन्य: ॥ ४१॥** 

**शब्दार्थ** 

**खम्—** **शून्य** **; वायुम्—** **वायु** **; अग्निम्—** **अग्नि** **; सलिलम्—** **जल** **; महीम्—** **पृथ्वी** **; च—** **तथा** **; ज्योतींषि—** **सूर्य, चन्द्रमा तथा अन्य** **दैवी प्रकाशमान ङ्क्षपड** **; सत्त्वानि—** **सारे जीव** **; दिश:—** **दिशाएँ** **; द्रुम-आदीन्—** **वृक्ष तथा अन्य अचर प्राणियों को** **; सरित्—** **नदियाँ** **; समुद्रान्—** **तथा समुद्र** **; च—** **भी** **; हरे:—** **भगवान् हरि के** **; शरीरम्—** **शरीर को** **; यत् किम् च—** **जिसे भी** **; भूतम्—** **सृष्ट** **जगत में** **; प्रणमेत्—** **प्रणाम करना चाहिए** **; अनन्य:—** **भगवान् से पृथक् कुछ भी नहीं है, इस प्रकार सोचते हुए।** **.** 

**भक्त को चाहिए कि किसी भी वस्तु को भगवान् कृष्ण से पृथक् नहीं देखे। शून्य, अग्नि,** **वायु, जल, पृथ्वी, सूर्य तथा अन्य नक्षत्र, सारे जीव, दिशाएँ, वृक्ष तथा अन्य पौधे, नदियाँ तथा** **समुद्र इनमें से भक्त को जिस किसी का भी अनुभव हो, उसे वह कृष्ण का अंश माने। इस प्रकार** **सृष्टि के भीतर विद्यमान हर वस्तु को भगवान् हरि के शरीर के रूप में देखते हुए भक्त को चाहिए** **कि भगवान् के शरीर के सश्पूर्ण विस्तार के प्रति नमस्कार करे।** **तात्पर्य :** श्रील जीव गोस्वामी ने पुराणों से यह उदाहरण दिया है— *यत् पश्यति, तत्त्वनुरागातिशयेन* *''जगद्धनमयं लुब्धा: कामुका: कामिनीमयम्ÓÓ इति-वत् हरे: शरीरम्* —''धनलोलुप होने से लोभी मनुष्य, जहाँ भी जाता है उसे धन अॢजत करने का अवसर दिखता है। इसी प्रकार अत्यन्त कामी पुरुष को सर्वत्र षियाँ दिखती हैं।ÓÓ इसी प्रकार शुद्ध भक्त को हर वस्तु के भीतर भगवान् का दिव्य स्वरूप देखना चाहिए, क्योंकि हर वस्तु भगवान् का अंश है। यह हमारा व्यावहारिक अनुभव है कि लोभी व्यक्ति को सर्वत्र धन दिखेगा। यदि वह जंगल में जाता है, तो तुरन्त विचार करता है कि जंगल की भूमि खरीदना और उसके वृक्षों को किसी कागज-कारखाने को बेच देना लाभप्रद होगा या नहीं। इसी प्रकार यदि कामी पुरुष उसी जंगल में जाता है, तो वह चारों ओर सुन्दर षी पर्यटकों के लिए, जो वहाँ गई हों, ताकेगा। किन्तु यदि उसी जंगल में एक भक्त जाता है, तो वह वहाँ कृष्ण का दर्शन करेगा, क्योंकि वह ठीक जानता है कि सारा जंगल, यहाँ तक कि उसके ऊपर का आकाश भी, भगवान् की अपरा शक्ति है। कृष्ण परम पवित्र हैं, क्योंकि वे भगवान् हैं और, चूँकि प्रत्येक वस्तु जिसका अस्तित्व है, वह भगवान् के शरीर से प्रत्यक्ष या अप्रत्यक्ष रूप से विस्तार पाती है, अतएव जब स्वरूपसिद्ध मनुष्य की आँखों से ये वस्तुएँ देखी जाती हैं, तो पवित्र दिखती हैं। इसलिए जैसाकि इस श्लोक में कहा गया है *प्रणमेत्* —अर्थात् हर वस्तु को सच्चे मन से प्रणाम करना चाहिए। श्रील जीव गोस्वामी ने उल्लेख किया है कि हमें सर्वत्र कृष्ण के साकार रूप का दर्शन करना चाहिए। यह श्लोक इस निॢवशेष नास्तिकवादी दर्शन का समर्थन नहीं करता कि हर वस्तु ईश्वर है। इस सश्बन्ध में श्रील मध्वाचार्य ने *हरिवंश* से निश्नलिखित श्लोक प्रस्तुत किया है— *सर्वं हरेर्वशत्वेन शरीरं तस्य भण्यते।* *अनन्याधिपतित्वाच्च तदनन्यमुदीर्यते।* *न चाप्यभेदो जगतां विष्णो: पूर्णगुणस्य तु॥* ''चूँकि हर वस्तु भगवान् हरि के नियंत्रण में है, अतएव हर वस्तु को उनका शरीर माना जाता है। वे हर वस्तु के आदि स्रोत तथा स्वामी हैं। अतएव उनसे पृथक् रूप में कुछ भी नहीं देखना चाहिए।ÓÓ इतने पर भी किसी को मूर्खतापूर्वक यह नहीं समझ बैठना चाहिए कि भौतिक ब्रह्माण्ड तथा भगवान् विष्णु में, जो कि अपने अद्वितीय आध्यात्मिक गुणों से पूर्ण हैं, कोई भी अन्तर नहीं है।ÓÓ प्राय: सूर्य तथा सूर्य की किरणों का ²ष्टान्त प्रस्तुत किया जाता है। सूर्य का प्रकाश सूर्यमण्डल का ही विस्तार होता है, अतएव गुणात्मक ²ष्टि से सूर्य तथा इसकी किरणों में अन्तर नहीं होता। किन्तु सूर्य-प्रकाश के सर्वत्र होने एवं हर वस्तु को सूर्य की शक्ति का रूपान्तर होने पर भी सूर्य-प्रकाश का स्रोत (सूर्यमण्डल) सर्वत्र नहीं रहता अपितु विशाल आकाश में एक विशेष स्थान पर स्थित होता है और उसका अपना विशिष्ट रूप होता है। यदि हम सूर्यमण्डल के भीतर प्रवेश करें, तो हमें सूर्य-देव विवस्वान् मिलेंगे। यद्यपि वर्तमान युग के छद्म बौद्धिकजन, जो अपने सिर के बालों को भी नहीं गिन सकते, सूर्य-देव को एक पौराणिक व्यक्ति मानेंगे, किन्तु यह वास्तव में आधुनिक मनुष्यों की मूर्खता की बात होगी कि सश्पूर्ण ब्रह्माण्ड को उष्मा तथा प्रकाश देने वाला सूर्य जैसा परिष्कृत उपकरण बुद्धिमान प्रशासन के बिना कार्य कर सकता है। सूर्य की शक्ति के रूपान्तर से पृथ्वी पर जीवन सश्भव है, इसलिए पृथ्वी को सर्वव्यापी सौर-ऊर्जा के गौण रूपान्तरों की अनन्त विविधता से युक्त समझना चाहिए। इस तरह सूर्य-लोक के भीतर विवस्वान है, जो सौर कार्यों का मुलय प्रशासक है, सूर्यमण्डल स्वयं सीमित हैं, किन्तु सूर्य की किरणें सर्वत्र फैलती हैं। इसी तरह श्यामसुन्दर श्रीकृष्ण आदि भगवान् हैं ( *भगवान् स्वयम्* ), वे अपना विस्तार प्रत्येक हृदय में स्थानीय अन्तर्यामी परमात्मा के रूप में करते हैं और अन्तत: अपनी शारीरिक चमक से, जो कि *ब्रह्मज्योति* है, अपनी शक्ति का विस्तार करते हैं। सश्पूर्ण विराट जगत इस *ब्रह्मज्योति* की किरणों के भीतर तैरता रहता है। जिस तरह पृथ्वी पर सारा जीवन सूर्य की सर्वव्यापी किरणों का रूपान्तर है, उसी तरह यह विराट जगत *ब्रह्मज्योति* की आध्यात्मिक किरणों का रूपान्तर है। *ब्रह्म-संहिता* (५.४०) में कहा गया है— *यस्य प्रभा प्रभवतो जगदण्डकोटि* *कोटिष्वशेषवसुधादि विभूतिभिन्नम्।* *तद्ब्रह्म निष्कलमनन्तमशेषभूतां* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ, जो महान् शक्ति से युक्त हैं। उनके दिव्य रूप का चमकीला तेज निॢवशेष ब्रह्म है, जो परम, पूर्ण तथा असीम है और जो अपने विभिन्न ऐश्वर्यो से युक्त असंलय लोकों की विविधता प्रदॢशत करता है।ÓÓ इसलिए *ब्रह्मज्योति* वह आध्यात्मिक प्रकाश है, जो सीधे भगवान् के शरीर से उद्भूत होता है। यह ब्रह्माण्ड उसी आध्यात्मिक शक्ति का रूपान्तर है, इसलिए इसमें विद्यमान प्रत्येक वस्तु एक तरह से भगवान् के निजी शरीर से सीधे सश्बद्ध है। यहाँ इस बात पर बल दिया गया है कि हमें हर विद्यमान वस्तु को भगवान् की शकि्त मान कर प्रणाम करना चाहिए। यहाँ पर यह ²ष्टान्त दिया जा सकता है कि यदि कोई मनुष्य महत्त्वपूर्ण है, तो उसकी सश्पत्ति भी महत्त्वपूर्ण है। किसी देश का राष्ट्रपति उस देश का सबसे महत्त्वपूर्ण व्यकि्त होता है और इसलिए हर व्यक्ति को उसकी सश्पत्ति का आदर करना चाहिए। इसी तरह हर वस्तु, जो कि विद्यमान है भगवान् का अंश है और उसी के अनुसार समादरित होनी चाहिए। यदि हम प्रत्येक विद्यमान वस्तु को भगवान् की शक्ति के रूप में नहीं देख पाते, तो हम मायावाद दर्शन की ओर जाने का खतरा मोल लेते हैं, जो चैतन्य महाप्रभु के अनुसार वास्तविक आध्यात्मिक जीवन में प्रगति के इच्छुक व्यक्ति के लिए सर्वाधिक भयंकर विष है। *मायावादी भाष्य शुनिले हय सर्वनाश* (चैतन्य- चरितामृत मध्य ६.१६९)। यदि हम कृष्ण को उनकी शक्ति के विस्तार के बिना ही समझने का प्रयास करेंगे, तो हमें *भगवद्गीता* के *वासुदेव: सर्वम्* तथा *अहं सर्वस्य प्रभव:* जैसे कथन समझ में नहीं आयेंगे। इस अध्याय में जैसाकि पहले ही कहा जा चुका है *भयं द्वितीयाभिनिवेशत: स्यात्* —भय या मोह यह सोचने से उत्पन्न होता है कि भगवान् पर आधारित न रहने वाली भी कोई वस्तु है। अब इस श्लोक में इस भय-पूर्ण मोह को जीतने की विशेष विधि दी हुई है। मनुष्य को चाहिए कि विद्यमान प्रत्येक वस्तु को भगवान् की शक्ति के विस्तार के रूप में समझने के लिए अपने मन को प्रशिकि्षत करे। हर वस्तु को नमस्कार करके तथा हर वस्तु को भगवान् के शरीर का अंश मान कर ध्यान करने से मनुष्य भय से मुक्त हो सकेगा। जैसाकि *भगवद्गीता* (५.२९) में कहा गया है— *सुहृदं सर्वभूतानाम्* —कृष्ण हर जीव के हितैषी मित्र हैं। जब मनुष्य यह समझ लेता है कि प्रत्येक वस्तु उसके अत्यन्त प्रिय मित्र के नियंत्रण में है, तो वह ऐसी अवस्था को प्राप्त होता है, जिसमें सश्पूर्ण ब्रह्माण्ड आनन्दमय धाम बन जाता है ( *विश्वं पूर्णसुखायते* ), क्योंकि उसे सर्वत्र ही कृष्ण दिखते हैं। यदि कृष्ण का व्यक्तित्व हर वस्तु का स्रोत न होता और हर वस्तु कृष्ण से सश्बन्धित न होती, तो यह निष्कर्ष निकालना उचित ही होता कि कृष्ण का व्यकि्तत्व किसी निॢवशेष सत्य की भौतिक अभिव्यक्ति है। जैसाकि *वेदान्त सूत्र* में कहा गया है *जन्माद्यस्य यत:* —परब्रह्म वह है, जिससे हर वस्तु उद्भूत होती है। इसी प्रकार कृष्ण कहते हैं *अहं सर्वस्य प्रभव:* —मैं प्रत्येक वस्तु का स्रोत हूँ। यदि हम किसी वस्तु को कृष्ण के शरीर से पूर्णतया असश्बद्ध देखते हैं, तो हम सन्देह कर सकते हैं कि क्या कृष्ण का व्यक्तित्व वास्तव में वही परम स्रोत है, जिसका वर्णन *वेदान्त सूत्र* में मिलता है। ज्योंही कोई मनुष्य ऐसा अनुभव करता है, वह भयभीत हो उठता है और उसे भगवान् की मायाशक्ति के अधीन समझना चाहिए। श्रील भक्तिसिद्धान्त सरस्वती ठाकुर ने हमें आगाह किया है कि यदि हम हर वस्तु को भगवान् की अभिव्यक्ति के रूप में नहीं देखते, तो हम *फल्गु-वैराग्य* अर्थात् अपरिपक्व वैराग्य के शिकार हो जायेंगे। हम कृष्ण से असश्बद्ध जो भी वस्तु देखेंगे उससे हमारे मन में कृष्ण की सेवा से कोई सश्बन्ध स्थापित नहीं होगा, किन्तु यदि हम हर वस्तु को कृष्ण से सश्बन्धित देखते हैं, तो हम हर वस्तु का उपयोग कृष्ण की तुष्टि के लिए करेंगे। यह *युक्त-वैराग्य* कहलाता है। श्रील भक्तिसिद्धान्त सरस्वती ठाकुर के अनुसार ''जिसने अपनी सही-सही पहचान का अनुभव कर लिया है, वह यह समझता है कि सारी वस्तुएँ भगवान् को भावमय आनन्द प्रदान करने के लिए साज-सामग्री के रूप में विद्यमान हैं। इस तरह मनुष्य उस स्वतंत्रतावादी ²ष्टि से मुक्त हो जाता है, जिसमें वह सारे संसार को अपने ही भोग के निमित्त विद्यमान मानता है। दिव्य अवस्था में भक्त जो भी वस्तु देखता है, वह उसे कृष्ण का स्मरण कराती है और इस तरह उसका दिव्य ज्ञान तथा आनन्द दोनों ही बढ़ते हैं।ÓÓ चूँकि निॢवशेषवादी दार्शनिक हर वस्तु को कृष्ण के निजी स्वरूप से सश्बनि्धत नहीं देख पाते, अतएव वे इस संसार को मिथ्या कहकर बहिष्कार करते हैं ( *जगन् मिथ्या* )। किन्तु यह भौतिक जगत परम सत्य कृष्ण से उद्भूत है, इसलिए वास्तव में इसका अस्तित्व है। इसका अनस्तित्व कल्पनाजन्य है और मनुष्य ऐसे काल्पनिक स्तर पर कार्य नहीं कर सकता। इसलिए माया का सिद्धान्त प्रस्तावित करके और उस स्तर पर वास्तव में रहने में असमर्थ होने से निॢवशेषवादी परोपकारी या इनि्द्रय-तुष्टि करने वाले कार्यों के भौतिक स्तर पर उतर आते हैं। चूँकि निॢवशेषवादी भगवान् के निजी स्वामित्व को नहीं मानता, इसलिए वह यह नहीं जानता कि इस जगत की वस्तुओं को किस तरह अथवा किसके लिए प्रयोजित किया जाय और चूँकि इस जगत के भीतर रहते हुए इसको पूरी तरह ठुकरा पाना असश्भव है, अतएव वह भौतिक सकाम कर्मों में पुन: फँस सकता है। इसीलिए *भगवद्गीता* (१२.५) में कहा गया है— *क्लेशोऽधिकतरस्तेषाम्* —काल्पनिक दर्शन के निॢवशेष पथ पर चल पाना अत्यन्त कष्टप्रद है। निष्कर्ष यह निकला कि यह श्लोक भगवद्भक्तों को कृष्णभावनामृत में अग्रसर होने में सहायता देने के लिए कहा गया है। इस अध्याय के पिछले श्लोकों से यह समझा जा सकता है कि चरम लक्ष्य तो कृष्ण की शुद्ध भक्ति है। यदि कोई धोखे से इस श्लोक को मायावाद दर्शन की पुष्टि करने वाला समझ बैठे—कि हर वस्तु ईश्वर है—तो वह मोहग्रस्त ही होगा और आध्यात्मिक प्रगति के मार्ग से डिग जायेगा। 