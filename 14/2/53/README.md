**त्रिभुवनविभवहेतवेऽप्यकुण्ठ-** **स्मृतिरजितात्मसुरादिभिॢवमृग्यात् ।** **न चलति भगवत्पदारविन्दा-** **ल्लवनिमिषार्धमपि य: स वैष्णवाछय: ॥ ५३॥** 

**शब्दार्थ** 

**त्रि-भुवन—** **भौतिक ब्रह्माण्ड के तीनों लोकों के** **; विभव-हेतवे—** **ऐश्वर्य हेतु** **; अपि—** **भी** **; अकुण्ठ-स्मृति:—** **जिसकी स्मृति** **अविचल है** **; अजित-आत्म—** **अपराजेय भगवान् ही जिसकी आत्मा है उसकी** **; सुर-आदिभि:—** **देवताओं तथा अन्यों द्वारा** **;** **विमृग्यात्—** **खोजे जाते हैं** **; न चलति—** **चला नहीं जाता** **; भगवत्—** **भगवान् के** **; पद-अरविन्दात्—** **चरणकमलों से** **; लव—** **एक** **सेकंड के ८/४५ वें भाग के** **; निमिष—** **अथवा उससे तीन गुना का** **; अर्धम्—** **आधा** **; अपि—** **भी** **; य:—** **जो** **; स:—** **वह** **; वैष्णव-** **अछय:—** **भगवान् विष्णु के भक्तों में सर्वश्रेष्ठ।** **.** 

**भगवान् के चरणकमलों की खोज ब्रह्मा तथा शिव जैसे बड़े बड़े देवताओं द्वारा भी की** **जाती है, जिन्होंने भगवान् को अपना प्राण तथा आत्मा स्वीकार कर रखा है। भगवान् का शुद्ध** **भक्त उन चरणकमलों को किसी भी अवस्था में नहीं भूलता। वह भगवान् के चरणकमलों की** **शरण एक क्षण के लिए भी नहीं—आधे क्षण के लिए भी नहीं—छोड़ पाता भले ही बदले में** **उसे सश्पूर्ण ब्रह्माण्ड का शासन तथा ऐश्वर्य-भोग का वर क्यों न मिले। भगवान् के ऐसे भक्त को** **वैष्णवों में सर्वश्रेष्ठ मानना चाहिए।** **तात्पर्य :** श्रील श्रीधर स्वामी के अनुसार यह प्रश्न किया जा सकता है ''यदि किसी को भगवान् के चरणकमलों को आधे क्षण भी छोडऩे के बदले सश्पूर्ण ब्रह्माण्ड का ऐश्वर्य मिल जाय तो इतने अल्प समय के लिए भगवान् के चरणकमलों को छोडऩे में क्या हानि हो जायेगी?ÓÓ इसका उत्तर *अकुण्ठ-* *स्मृति* शब्द द्वारा दिया गया है। शुद्ध भक्त के लिए भगवान् के चरणकमलों का विस्मरण असश्भव है, क्योंकि प्रत्येक विद्यमान वस्तु वास्तव में भगवान् का अंश है। चूँकि कोई भी वस्तु भगवान् से पृथक् नहीं है, अतएव भगवान् का शुद्ध भक्त भगवान् के अतिरिक्त और कुछ भी नहीं सोचता। न ही शुद्ध भक्त ब्रह्माण्ड के ऐश्वर्य को भोगने या उस पर शासन करने का विचार मन में ला सकता है। यदि उसे ब्रह्माण्ड का सारा ऐश्वर्य दे भी दिया जाय, तो वह उसे तुरन्त भगवान् के चरणकमलों पर अॢपत कर देगा और भगवान् के विनीत दास की स्थिति में लौट आएगा। *अजितात्मसुरादिभिॢवमृग्यात्* शब्द इस श्लोक में बहुत महत्त्वपूर्ण हैं। भगवान् कृष्ण के चरणकमल इतने ऐश्वर्यशाली हैं कि भौतिक ऐश्वर्य के स्वामी ब्रह्मा, शिव तथा अन्य देवता भी भगवान् के चरणकमलों की झलक पा लेने के लिए लालायित रहते हैं। *विमृग्यात्* शब्द सूचित करता है कि वास्तव में देवतागण भगवान् के चरणकमलों का दर्शन नहीं कर पाते, अपितु वे उनका दर्शन पाने के लिए प्रयत्नशील रहते हैं। इसका एक उदाहरण दसवें स्कन्ध में दिया हुआ है, जब विष्णु से प्रार्थना करते हुए ब्रह्मा उनसे पृथ्वी के उत्पात को दूर करने के लिए कहते हैं। ऐसा ही श्लोक *श्रीमद्भागवत* में अन्यत्र (११.१४.१४) प्राप्त है : *न पारमेष्ठ्यं न महेन्द्रधिष्ण्यं* *न सार्वभौमं न रसाधिपत्यम्।* *न योगसिद्धीरपुनर्भवं वा* *मय्यॢपतात्मेच्छति मद् विनान्यत्॥* ''जो भक्त मुझे अपनी आत्मा अॢपत कर देता है, वह ऐसा कुछ भी नहीं चाहता, यदि वह मुझसे पृथक् है—न तो ब्रह्माण्ड के सर्वोच्च देवता ब्रह्मा का पद, न इन्द्र का पद, न पूरी पृथ्वी के ऊपर अथवा अधोलोकों पर राज्य, न योग की सिद्धि, न ही पुनर्जन्म के चक्र से मुक्ति।ÓÓ श्रील विश्वनाथ चक्रवर्ती ठाकुर के अनुसार *अजितात्मा* शब्द का अर्थ *अजितेन्द्रिया:* भी हो सकता है अर्थात् वे जिनकी इन्द्रियाँ अनियंत्रित हैं। यद्यपि सभी देवताओं को विष्णु-भक्तों के रूप में सश्मान देना चाहिए, किन्तु उच्च लोकों में स्थूल भौतिक असुविधा का अभाव होने से वे देहात्म बुद्धि द्वारा प्रभावित होने लगते हैं और कभी कभी राजसी भौतिक सुविधाएँ प्राप्त होने के कारण उन्हें कुछ कुछ आध्यात्मिक कठिनाई भी होने लगती है। किन्तु भगवान् के शुद्ध भक्त के मन में ऐसे उत्पातों के लिए स्थान नहीं रहता, जैसाकि *अकुण्ठ-स्मृति* शब्द द्वारा इस श्लोक में सूचित किया गया है। श्रील भक्तिसिद्धान्त सरस्वती ठाकुर के अनुसार हम इस श्लोक से यह समझ सकते हैं कि क्योंकि भगवान् का शुद्ध भक्त ब्रह्माण्ड के किसी भी लोक में उपलब्ध किसी भी भौतिक सुविधा से विपथ नहीं हो सकता, अत: ऐसा भक्त कभी भी संभवत: न तो भगवद्भक्ति से च्युत हो सकता है न उसका शत्रु बन सकता है। 