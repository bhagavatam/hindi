**शृण्वन्सुभद्राणि रथाङ्गपाणे-** **र्जन्मानि कर्माणि च यानि लोके ।** **गीतानि नामानि तदर्थकानि** **गायन्विलज्जो विचरेदसङ्ग: ॥ ३९॥** 

**शब्दार्थ** 

**शृण्वन्—** **सुनते हुए** **; सु-भद्राणि—** **सर्वमंगलमय** **; रथ-अङ्ग-पाणे:—** **जिनके हाथ में रथ का पहिया है, उनके** **; जन्मानि—** **जन्मों** **को** **; कर्माणि—** **कार्यों को** **; च—** **तथा** **; यानि—** **जिन जिन** **; लोके—** **इस लोक में** **; गीतानि—** **गाये जाते हैं** **; नामानि—** **नामों को** **;** **तत्-अर्थकानि—** **इन जन्मों तथा कर्मों को बताने वाले** **; गायन्—** **गाते हुए** **; विलज्ज:—** **क्षोभ से मुक्त** **; विचरेत्—** **विचरण करना** **चाहिए** **; असङ्ग:—** **भौतिक संगति के बिना।** **.** 

**जिस बुद्धिमान व्यक्ति ने अपने मन को वश में कर लिया है और भय पर विजय प्राप्त कर** **ली है, उसे पत्नी, परिवार, राष्ट्र जैसे भौतिक वस्तुओं के प्रति सारी आसक्ति को त्याग देना** **चाहिए और निद्र्वन्द्व होकर चक्रपाणि भगवान् के पवित्र नामों का श्रवण और कीर्तन करते हुए** **मुक्त भाव से विचरण करना चाहिए। कृष्ण के पवित्र नाम सर्वमंगलकारी हैं, क्योंकि वे उनके** **दिव्य जन्म तथा बद्धजीवों के मोक्ष के लिए इस जगत में किये जाने वाले उनके कार्यों का वर्णन** **करने वाले हैं। इस तरह भगवान् के पवित्र नामों का विश्व-भर में गायन होता है।** **तात्पर्य :** चूँकि भगवान् के नाम, रूप तथा लीलाएँ अनन्त हैं, अतएव उन सबों को सुन पाना या उनका कीर्तन कर पाना किसी के लिए सश्भव नहीं है। अतएव *लोके* शब्द सूचित करता है कि इस विशेष लोक में भगवान् के पवित्र नाम जो अत्यन्त प्रसिद्ध हैं, उन्हीं का कीर्तन करना चाहिए। इस जगत में राम तथा कृष्ण अत्यन्त प्रसिद्ध हैं। उनके ग्रंथ *रामायण* तथा *भगवद्गीता* सारे संसार में पढ़े जाते हैं और उनका आस्वादन किया जाता है। इसी तरह चैतन्य महाप्रभु भी क्रमश: सारे विश्व में प्रसिद्ध हो रहे हैं, जैसाकि उन्होंने स्वयं भविष्यवाणी की थी। *पृथिवीते आछे यत नगरादि ग्राम।सर्वत्र प्रचार हैबे मोर* *नाम* —इस पृथ्वी के हर नगर तथा हर ग्राम में मेरे नाम के यश का कीर्तन किया जायेगा। अतएव *श्रीमद्भागवत* के इस श्लोक के प्रामाणिक कथन के ही अनुसार कृष्णभावनामृत आन्दोलन *महामन्त्र* — हरे कृष्ण हरे कृष्ण कृष्ण कृष्ण हरे हरे।हरे राम हरे राम राम राम हरे हरे—एवं उसी के साथ *पञ्चतत्त्व* *महामन्त्र* — *श्रीकृष्णचैतन्य प्रभु नित्यानन्द श्रीअद्वैत गदाधर श्रीवासादिगौरभक्तवृन्द* —पर बल देता है। श्रील श्रीधर स्वामी के अनुसार किसी भौतिक भाव के बिना भगवन्नाम कीर्तन की यह आनन्दमय विधि *सुगमं मार्गम्* कहलाती है। इसी तरह भगवान् कृष्ण ने *भक्तियोग* की विधि को *सुसुखं कर्तुम्* कहा है और श्री लोचन दास ठाकुर ने गाया है कि— *सब अवतार सारशिरोमणि केवल आनन्दकाण्ड।* कृष्ण की पूजा करने के लिए चैतन्य महाप्रभु की विधि *केवल आनन्दकाण्ड* —केवल आनन्दमय—है। इस सश्बन्ध में श्रील प्रभुपाद ने कहा है कि संसार के किसी भी भाग में लोग एकत्र होकर हरे कृष्ण मंत्र का कीर्तन कर सकते हैं, *भगवद्गीता यथारूप* का पाठ कर सकते हैं और आनंदपूर्वक *कृष्ण-प्रसादम्* ग्रहण कर सकते हैं, जैसाकि चैतन्य महाप्रभु ने नवद्वीप में किया। किन्तु इस कार्यक्रम के सफल होने के विषय में लोचन दास ठाकुर ने आगाह किया है *विषय* *छाडिया* —मनुष्य को इन्द्रियतृप्ति का परित्याग कर देना चाहिए। यदि कोई इन्द्रियतृप्ति में रत होता है, तो वह देहात्म-बुद्धि को प्राप्त होगा और जो ऐसी बुद्धि में होगा वह निस्सन्देह भगवान् की लीलाओं के सश्बन्ध में भौतिकतावादी ²ष्टिकोण रखेगा। इस प्रकार भगवान् की लीलाओं को संसारी मानने से वह *मायावाद* या निॢवशेषवाद की श्रेणी में आ जायेगा, जिसमें भगवान् के दिव्य शरीर को भौतिक प्रकृति की सृष्टि माना जाता है। इसीलिए इस श्लोक में *असङ्ग:* शब्द अत्यन्त सार्थक है। मनुष्य को चाहिए कि बिना मानसिक चिन्तन के भगवन्नाम का कीर्तन करे। उसे चाहिए कि भगवान् कृष्ण को उसी रूप में स्वीकार करे, जिसमें वे अपने को *भगवद्गीता* में प्रस्तुत करते हैं और यह कहते हैं कि वे ही एकमात्र पुरुषोत्तम अर्थात् भगवान् हैं और उनका दिव्य रूप शाश्वत है ( *अजोऽपि सन्नव्ययात्मा* ) श्रील जीव गोस्वामी ने जोर देकर कहा है *यानिशाषद्वारा सत्परश्पराद्वारा च लोके गीतानि जन्मानि* *कर्माणि च, तानि शृण्वन् गायंश्च* —यदि कोई व्यक्ति भगवन्नाम के श्रवण तथा कीर्तन में सफल होना चाहता है, तो उसे *सत्परश्परा* विधि ग्रहण करनी होगी। इस सत्परश्परा को प्रामाणिक वैदिक शाषों से पहचाना जा सकता है। अज्ञानी आलोचकों के मत के विपरीत, कृष्णभावनामृत के अनुयायी मस्तिष्करहित या उन्मत्त नहीं होते। वे बुद्धिमानी के साथ *गुरु, साधु* तथा *शाष* द्वारा जाँच-पड़ताल की प्रणाली का पालन करते हैं। अर्थात् मनुष्य को प्रामाणिक गुरु बनाना होगा, जिसकी पुष्टि महान् पुरुषों तथा शाषों के मत द्वारा होती है। यदि कोई व्यक्ति प्रामाणिक गुरु बनाता है, महापुरुषों के उदाहरण का अनुसरण करता है तथा प्रामाणिक ग्रंथों से यथा *भगवद्गीता यथारूप* एवं *श्रीमद्भागवत* से परिचित हो जाता है, तो भगवान् के पवित्र नामों के कीर्तन एवं भगवान् की लीलाओं के श्रवण का उसका कार्यक्रम पूर्णतया सफल होगा। जैसाकि *भगवद्गीता* (४.९) में कृष्ण कहते हैं— *जन्म कर्म च मे दिव्यम् एवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो मेरे आविर्भाव तथा कर्मों की दिव्य प्रकृति को तत्त्व से जानता है, वह इस शरीर को छोडऩे पर इस संसार में पुन: जन्म नहीं लेता, अपितु मेरे सनातन धाम को प्राप्त होता है।ÓÓ श्रील विश्वनाथ चक्रवर्ती ठाकुर ने कहा है कि भगवान् सारे जगत में अनेक नामों से, जिनमें से कुछ साधारण बोलचाल की भाषा में हैं जाने जाते हैं, किन्तु इस श्लोक के अनुसार कोई नाम, जो उन अद्वितीय भगवान् को इंगित करने के लिए प्रयुक्त होता है और जो भौतिक प्रकृति के परे हैं, ईश्वर के पवित्र नाम के रूप में स्वीकार किया जा सकता है। इसको *लोके* शब्द से इंगित किया गया है। किसी को *विचरेत्* शब्द से यह अर्थ नहीं लेना चाहिए कि कृष्ण-नाम का कीर्तन करते हुए कोई कहीं भी विचरण कर सकता है अथवा बिना भेद-विभेद के कोई भी कर्म कर सकता है। इसीलिए *विचरेद् असंग:* आया है—अर्थात् मनुष्य मुक्त भाव से विचरण तो कर सकता है, किन्तु उसे ऐसे लोगों की संगति से बचना चाहिए जो कृष्णभावनामृत में रुचि नहीं रखते हैं अथवा जो पापमय जीवन में लगे हैं। श्री चैतन्य महाप्रभु ने कहा है— *असत्-संग-त्याग—एइ वैष्णव आचार* (चैतन्य चरितामृत मध्य २२.८७)—वैष्णव समस्त संसारी संगति से पूर्णतया विरक्त होता है। यदि भगवान् की महिमा का कीर्तन करते हुए विचरण करते समय वैष्णव प्रचारक को कोई विनीत अभक्त मिले, जो कृष्ण के विषय में सुनना चाहता हो, तो प्रचारक ऐसे व्यक्ति को अपनी कृपालु संगति सदैव प्रदान करेगा। किन्तु वैष्णव उन लोगों से अवश्य बचे, जो कृष्ण के विषय में श्रवण करना नहीं चाहते। श्रील भक्तिसिद्धान्त सरस्वती ठाकुर के अनुसार जो लोग चकित करने वाली भगवान् की लीलाओं तथा उनके पवित्र नामों को सुनने में अपने को नहीं लगाते और भगवान् की लीलाओं का आस्वादन नहीं करते वे केवल संसारी मायामय कार्यों को सश्पन्न करते हैं या मिथ्या भौतिकतावादी त्याग में अपने को लगाते हैं। कभी कभी हताश जीव शुष्क निॢवशेषवाद को स्वीकार कर लेते हैं और वे भगवान् के नित्य नाम, रूप, गुण, पार्षद तथा लीलाओं के वर्णन से बचते हैं। किन्तु यदि किसी को शुद्ध भक्त की संगति प्राप्त होती है, तो वह शुष्क चिन्तनपरक तर्क को त्याग देता है और भगवद्भक्ति के असली वैदिक मार्ग पर स्थित हो जाता है। श्रील भक्तिसिद्धान्त सरस्वती ठाकुर कहते हैं कि *द्वैत* शब्द इस मिथ्या ज्ञान को व्यक्त करता है कि कृष्ण से स्वतंत्र अस्तित्व वाली कोई वस्तु है। अद्वैत की मायावादी धारणा जो आध्यात्मिक विशेषता से रहित है, मन द्वारा स्वीकृति तथा निषेध की दूसरी अभिव्यक्ति है। भगवान् का नित्य प्राकट्य तथा उनकी लीलाएँ कभी भी *अद्वय ज्ञान* के चिन्तन के विरुद्ध नहीं होतीं। 