**नवाभवन्महाभागा मुनयो ह्यर्थशंसिन: ।** **श्रमणा वातरसना आत्मविद्याविशारदा: ॥ २०॥** **कविर्हविरन्तरीक्ष: प्रबुद्ध: पिप्पलायन: ।** **आविर्होत्रोऽथ द्रुमिलश्चमस: करभाजन: ॥ २१॥** 

**शब्दार्थ** 

**नव—** **नौ** **; अभवन्—** **थे** **; महा-भागा:—** **अत्यन्त भाग्यवान** **; मुनय:—** **मुनि** **; हि—** **निस्सन्देह** **; अर्थ-शंसिन:—** **परब्रह्म की व्यालया** **करने में लगे हुए** **; श्रमणा:—** **इस तरह महान् प्रयास करते हुए** **; वात-रसना:—** **वायु ओढ़े हुए (नंगे)** **; आत्म-विद्या—** **आध्यात्मिक विज्ञान में** **; विशारदा:—** **विद्वान** **; कवि: हवि: अन्तरीक्ष:—** **कवि, हविर्, तथा अन्तरीक्ष** **; प्रबुद्ध: पिप्पलायन:—** **प्रबुद्ध तथा पिप्पलायन** **; आविर्होत्र:—** **आविर्होत्र** **; अथ—** **भी** **; द्रुमिल:—** **द्रुमिल** **; चमस: करभाजन:—** **चमस तथा करभाजन।** **.** 

**ऋषभदेव के शेष नौ पुत्र अत्यन्त भाग्यशाली मुनि थे, जिन्होंने परम सत्य के ज्ञान का** **विस्तार करने के लिए घोर परिश्रम किया। वे नंगे रहकर इधर-उधर विचरण करते थे और** **आध्यात्मिक विज्ञान में अतीव दक्ष थे। इनके नाम थे—कवि, हविर्, अन्तरीक्ष, प्रबुद्ध,** **पिप्पलायन, आविर्होत्र, द्रुमिल, चमस तथा करभाजन।** **तात्पर्य :** विदेहराज निमि ने ऋषभदेव के साधु-पुत्रों, नौ योगेन्द्रों से निश्नलिखित नौ प्रश्न पूछे थे (१) सर्वोच्च शुभ क्या है? (२.३०); (२) धर्म, स्वभाव, आचार, वाक्य तथा भागवत के लक्षण क्या हैं? (२.४४); (३) भगवान् विष्णु की बहिरंगा शक्ति क्या है? (३.१); (४) इस माया से कैसे विलग हुआ जा सकता है? (३.१७); (५) ब्रह्म की असली पहचान क्या है? (३.३४); (६) कर्म के तीन प्रकार अर्थात् सकाम कर्म के फल-भोग पर आधारित कर्म, भगवान् को अॢपत कर्म तथा नैष्कश्र्य कौन-कौन से हैं? (३.४१); (७) ईश्वर के विभिन्न अवतारों की कौन-कौन सी लीलाएँ हैं? (४.१); (८) भगवान् के विरोधी तथा भक्ति से विहीन (दूसरे शब्दों में अभक्त का)? का गन्तव्य क्या है (५.१); तथा (९) चारों युगावतारों के वर्ण, रूप तथा नाम क्या हैं और उनके पूजन की विधि क्या है? (५.१९) इन प्रश्नों के दिव्य उत्तर महान् भक्तों कवि, हविर्, अन्तरीक्ष, प्रबुद्ध, पिप्पलायन, आविर्होत्र, द्रुमिल, चमस तथा करभाजन द्वारा दिये गये। इन नवो परमहंसों ने बारी-बारी से नवों प्रश्नों के उत्तर दिये, जो निश्नलिखित श्लोकों में प्राप्त हैं(१) २.३३-४३, (२) २.४५-५५, (३) ३.३-१६, (४) ३.१८-३३, (५) ३.३५-४०, (६) ३.४३-५५, (७) ४.२-२३, (८) ५.२-१८ तथा (९) ५.२०-४२। 