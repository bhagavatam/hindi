**भजन्ति ये यथा देवान्देवा अपि तथैव तान् ।** **छायेव कर्मसचिवा: साधवो दीनवत्सला: ॥ ६॥** 

**शब्दार्थ** 

**भजन्ति—** **पूजते हैं** **; ये—** **जो** **; यथा—** **जिस तरह** **; देवान्—** **देवताओं को** **; देवा:—** **देवतागण** **; अपि—** **भी** **; तथा एव—** **उसी तरह** **से** **; तान्—** **उनको** **; छाया—** **छाया में** **; इव—** **मानो** **; कर्म—** **भौतिक कर्म तथा उसके फल का** **; सचिवा:—** **अनुचर** **; साधव:—** **साधुगण** **; दीन-वत्सला:—** **पतितों पर दयालु।** **.** 

**जो देवताओं की पूजा करते हैं, वे भेंट (उपहार) के अनुसार देवताओं से वैसा ही फल पाते** **हैं। देवतागण कर्म के उसी तरह अनुचर हैं, जिस तरह मनुष्य की छाया मनुष्य की अनुचर है,** **किन्तु साधुगण सचमुच ही पतितों पर दयालु होते हैं।** **तात्पर्य :** यहाँ *छायेव कर्मसचिवा:* पद महत्त्वपूर्ण है। शरीर की छाया शरीर की गतियों का अनुसरण करती है। छाया में वह शक्ति नहीं होती कि शरीर की गति से भिन्न प्रकार की गति कर सके। इसी प्रकार यह कथन है— *भजन्ति ये यथा देवान् देवा अपि तथैव तान्* —देवतागण जीवों को जो फल देते हैं, वह जीवों के कर्मों के अनुसार होते हैं। देवतागण भगवान् द्वारा शक्तिप्रदत्त होते हैं कि जीव को सुख तथा दुख प्रदान करने में वे जीव के कर्म का पूरी तरह से अनुसरण करें। जिस प्रकार छाया स्वतंत्र होकर गति नहीं कर सकती, उसी तरह देवता भी स्वतंत्र रूप से किसी जीव को दण्ड या पुरस्कार नहीं दे सकते। यद्यपि देवतागण पृथ्वी के मनुष्यों की तुलना में लाखों गुना शक्तिशाली होते हैं, किन्तु अन्तत: वे ईश्वर के क्षुद्र दास की तरह होते हैं, जिन्हें ब्रह्माण्ड के नियन्ताओं की तरह कार्य करने की ईश्वर अनुमति देते हैं। *श्रीमद्भागवत* के चौथे स्कन्ध में भगवान् के शक्त्यावतार पृथु महाराज कहते हैं कि यदि देवतागण भगवान् के नियमों से विपथ होते हैं, तो वे भी ईश्वर द्वारा दण्ड के भागी बनते हैं। दूसरी ओर, नारद मुनि जैसे भगवद्भक्त अपने शक्तिशाली प्रचार-कार्य द्वारा जीव को अपना सकाम कर्म तथा मानसिक चिन्तन छोडऩे के लिए तथा भगवान् की शरण में जाने के लिए फुसलाकर जीव के *कर्म* में बाधा डाल सकते हैं। इस संसार में मनुष्य अज्ञान के पाश के अन्तर्गत कठिन श्रम करता है। किन्तु यदि वह शुद्ध भगवद्भक्त की संगति से जागृत हो जाता है, तो वह ईश्वर के नित्य दास के रूप में अपनी वास्तविक स्थिति को समझ सकता है। ऐसी सेवा करके वह भवबन्धन को तथा अपने पूर्वकर्मों के फल को नष्ट कर देता है और शरणागत के रूप में उसे भगवान् की सेवा में असीम आध्यात्मिक स्वतंत्रता प्राप्त हो जाती है। इस सश्बन्ध में *ब्रह्म-संहिता* का (५.५४) कहना है— *यस्त्विन्द्रगोपमथवेन्द्रमहो स्वकर्म-* *बन्धानुरूपफलभाजनमातनोति ।* *कर्माणि निर्दहति किन्तु च भकि्तभाजां* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ, जो भक्तों के समस्त सकाम कार्यों की जड़ को जला डालते हैं। जो कर्म के पथ पर चलते हैं, वे उन्हें उनके द्वारा पूर्वजन्म में किये गये कर्मों के अनुसार निष्पक्ष भाव से कर्म का फल भोगने देते हैं, चाहे वह देवताओं का राजा इन्द्र हो या इन्द्रगोप नामक क्षुद्र कीट।ÓÓ देवतागण तक कर्म के नियमों से बँधे रहते हैं, किन्तु भगवान् का शुद्ध भक्त भौतिक भोग की इच्छा का पूरी तरह परित्याग करके कर्म के सभी चिह्नों को सफलतापूर्वक जलाकर क्षार कर डालता है। इस सन्दर्भ में श्रील भक्तिसिद्धान्त सरस्वती ठाकुर ने टीका की है कि जब तक मनुष्य भगवान् की भक्ति में शरणागत जीव की तरह संलग्न नहीं होता, तब तक उसे *निष्काम* —समस्त निजी इच्छाओं से मुक्त नहीं माना जा सकता। कभी कभी भौतिकतावादी व्यक्ति दान या परोपकार में लग कर अपने को निष्काम कर्ता मानता है। इसी प्रकार भगवान् के निॢवशेष ब्रह्म पक्ष में तदाकार होने के चरम लक्ष्य से मानसिक चिन्तन करने वाले भी अपने को निष्काम या कामनारहित विज्ञापित करते हैं। किन्तु श्रील भक्तिसिद्धान्त सरस्वती के अनुसार ऐसे *कर्मी* तथा *ज्ञानी* अपने तथाकथित ''निष्काम भावÓÓ में लगे रहने पर भी वास्तव में कामवासनाओं के दास होते हैं। दूसरे शब्दों में, वे ईश्वर के नित्य दास के रूप में अपनी स्थिति को सश्यक रीति से नहीं समझ पाते। परोपकारी कर्मी मिथ्या ही अपने को मानवता का सर्वश्रेष्ठ मित्र मानता है, यद्यपि वह अन्यों को वास्तविक लाभ दिला पाने में असमर्थ होता है, क्योंकि वह संसार के क्षणिक उन्माद के परे आनन्द तथा ज्ञान के नित्य जीवन से अनजान रहता है। इसी तरह यद्यपि ज्ञानी अपने को गर्व से ईश्वर घोषित करता है और अन्यों को भी ईश्वर बनने का न्यौता देता है, किन्तु वह यह बताने से कतराता रहता है कि ये तथाकथित ईश्वर किस तरह प्रकृति के नियमों से बँधे होते हैं। वास्तव में ईश्वर बनने का प्रयास ईश-प्रेम पर आधारित न होकर ईश्वर जैसा ही पद ग्रहण करने की इच्छा पर आधारित होता है। दूसरे शब्दों में, सभी तरह से ब्रह्म तुल्य बनने की इच्छा दूसरी तरह की एक भौतिकतावादी इच्छा है। इसीलिए कर्मी तथा ज्ञानीजन अपनी स्वयं की इच्छाओं को पूरा करने के कुत्रिम प्रयत्नों में अपनी असंतुष्टिï के कारण पतितात्माओं पर वास्तविक दया नहीं दिखला सकते, क्योंकि वे अपनी इच्छाओं को पूरा करने के कृत्रिम प्रयासों में लगे रहते हैं तथा तुष्ट नहीं हो पाते। इस सन्दर्भ में श्री मध्वाचार्य ने *उद्दाम संहिता* से यह उद्धरण दिया है— *सुखम् इच्छन्ति भूतानां प्रायो दु:खासहा नृणाम्।* *तथापि तेवय: प्रवरा देवा एव हरे: पि्रया:॥* ''ऋषिगण समस्त प्राणियों के लिए सुख की कामना करते हैं और मनुष्यों के दुख को सहने में लगभग सदा असमर्थ होते हैं। तो भी देवतागण श्रेष्ठ हैं, क्योंकि वे भगवान् हरि को अत्यन्त प्रिय हैं।ÓÓ यद्यपि श्रील मध्वाचार्य ने देवताओं को दयालु ऋषियों की अपेक्षा उच्च स्थान प्रदान किया है, किन्तु श्रील जीव गोस्वामी ने कहा है *साधुवस्तु न कर्मानुगता:* साधुगण देवताओं से श्रेष्ठ होते हैं, क्योंकि वे बद्धजीवों के पुण्य या पापमय कार्यों का विचार किये बिना दयालु होते हैं। मध्वाचार्य तथा श्रील जीव गोस्वामी के इस ऊपरी मतभेद का निपटारा भक्तिसिद्धान्त सरस्वती ठाकुर ने किया है। वे यह इंगित करते हैं कि श्रील मध्वाचार्य के कथन में *ऋषि* शब्द कॢमयों तथा ज्ञानियों में से तथाकथित साधुओं का सूचक है। सामान्य कर्मी तथा ज्ञानीजन अपने को नैतिकता तथा परोपकार के शिखर पर मानते हैं। किन्तु भगवान् के चरम पद से अनजान होने के कारण वे देवताओं के तुल्य नहीं माने जा सकते, क्योंकि देवतागण भगवद्भक्त होते हैं और इस तथ्य से अवगत होते हैं कि सारे जीव भगवान् के नित्य दास हैं। किन्तु ऐसे देवता भी नारद जैसे शुद्ध भक्तों के तुलनीय नहीं हैं। ऐसे शुद्ध भक्तों को पुण्यात्मा तथा पापी जीवों को जीवन की चरम सिद्धि प्रदान करने का अधिकार प्राप्त रहता है—जीवों को ऐसे शुद्ध भक्तों के आदेशों का केवल पालन करना होता है। 