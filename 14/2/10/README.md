**यथा विचित्रव्यसनाद्भवद्भिॢवश्वतोभयात् ।** **मुच्येम ह्यञ्जसैवाद्धा तथा न: शाधि सुव्रत ॥ ९॥** 

**शब्दार्थ** 

**यथा—** **जिससे** **; विचित्र-व्यसनात्—** **विभिन्न खतरों से पूर्ण** **; भवद्भि:—** **आपके ही कारण से** **; विश्वत:-भयात्—** **(इस जगत से)** **जो प्रत्येक ओर से भयावह है** **; मुच्येम—** **मुक्त हो सकूँ** **; हि—** **निस्सन्देह** **; अञ्जसा—** **आसानी से** **; एव—** **भी** **; अद्धा—** **प्रत्यक्षत:** **;** **तथा—** **इस तरह** **; न:—** **हमको** **; शाधि—** **कृपया आदेश दें** **; सु-व्रत—** **हे अपने व्रत के सच्चे।** **.** 

**हे प्रभु, आप सदैव अपने व्रत पर खरे उतरते हैं। कृपया मुझे स्पष्ट आदेश दें, जिससे आपकी** **दया से मैं अपने को इस संसार से आसानी से मुक्त कर सकूँ, जो अनेक संकटों से पूर्ण है और** **हमें सदैव भय से बाँधे रहता है।** **तात्पर्य :** यहाँ पर *मुच्येम* शब्द सार्थक है। पिछले श्लोक में वसुदेव ने कहा है कि चूँकि वे भगवान् की माया से मोहग्रस्त थे, अतएव भगवान् से मुक्ति का वर नहीं प्राप्त कर सके। इसलिए अब वे भगवान् के शुद्ध भक्त से कह रहे हैं और आश्वस्त हैं कि भगवद्भक्त की कृपा से उन्हें भवबन्धन से निश्चित रूप से मोक्ष प्राप्त हो सकेगा। इस सन्दर्भ में *अञ्जसा* (सरलतापूर्वक) तथा *अद्धा* (प्रत्यक्षत:) शब्द अत्यन्त महत्त्वपूर्ण हैं। यद्यपि मूर्ख लोग भगवान् के शुद्ध भक्त को गुरु रूप में स्वीकार किये बिना, भगवान् के समक्ष बड़े गर्व से कूद-फाँदकर पहुँच जाना चाहते हैं, किन्तु जो आत्मज्ञान के अनुभवी हैं, वे जानते हैं कि शुद्ध भक्त के चरणकमलों में आत्मसमर्पण करके तथा सेवा करके भगवान् से सीधा सश्पर्क प्राप्त किया जा सकता है। *श्रीमद्भागवत* (११.१७.२७) में भगवान् कृष्ण ने कहा है *आचार्यं मां विजानीयान् नावमन्येत* *कॢहचित्।* इस तरह मनुष्य को यह समझना होगा कि कृष्ण का शुद्ध भक्त भगवान् जैसे ही आध्यात्मिक स्तर को प्राप्त होता है। इसका तात्पर्य यह नहीं है कि शुद्ध भक्त भी ईश्वर होता है, बल्कि भगवान् के साथ घनिष्ठ प्रेममय सश्बन्ध के कारण वह भगवान् को आत्मवत् स्वीकार्य होता है। दूसरे शब्दों में, कृष्ण सदैव अपने शुद्ध भक्त के हृदय में रहते हैं और शुद्ध भक्त सदैव कृष्ण के हृदय में वास करते हैं। यद्यपि श्रीकृष्ण शाश्वत भगवान् हैं और अद्वितीय हैं, किन्तु वे अपने शुद्ध भक्त को पूजित होते देखकर अधिक प्रसन्न होते हैं। इसीलिए वे कहते हैं *आचार्यं मां विजानीयात्।* मनुष्य को चाहिए कि वैष्णव- आचार्य को वही सश्मान प्रदान करे, जो वह भगवान् को प्रदान करता है। इसलिए ज्योंही कोई व्यक्ति वैष्णव-गुरु को प्रसन्न कर लेता है, त्योंही वह कृष्ण को प्रसन्न कर लेता है और आध्यात्मिक प्रगति करने लगता है। *अञ्जसा* शब्द का अर्थ है कि यह प्रामाणिक विधि ही आध्यात्मिक सिद्धि प्राप्त करने की सरलतम विधि है। और चूँकि शुद्ध भक्त पारदर्शी माध्यम है, इसलिए *अद्धा* शब्द प्रयुक्त हुआ है, जिससे यह सूचित होता है कि शुद्ध भक्तों के प्रति की गई सेवा प्रत्यक्ष रीति से कृष्ण के चरणकमलों तक पहुँचती है, जबकि प्रामाणिक गुरु को छोड़कर मनमाने ढंग से की गई कृष्ण की सेवा स्वीकार नहीं होती और व्यर्थ जाती है। जो सचमुच ही सर्वोच्च सिद्धि चाहते हैं, जो कि कृष्ण के नित्य आनन्दमय धाम वापस जाने में है, उन्हें चाहिए कि इन दो श्लोकों में श्री वसुदेव ने जो उदाहरण प्रस्तुत किया है, उसका ध्यान से अध्ययन करें। वे यह इंगित करते हैं कि यद्यपि भगवान् की प्रत्यक्ष पूजा करने से मोक्ष प्राप्त नहीं किया जा सकता, किन्तु नारद जैसे कृष्ण के शुद्ध भक्त तथा उच्च वैष्णव संत के एक क्षण के सान्निध्य से जीवन में सिद्धि प्राप्त की जा सकती है। श्रील जीव गोस्वामी के अनुसार *विश्वतोभयात्* शब्द सूचित करता है कि वसुदेव ब्राह्मणों के शाप से अत्यन्त भयभीत थे। जिस तरह वैष्णवों की पूजा करके मनुष्य पूर्ण (सिद्ध) बन सकता है, उसी तरह उन्हें अप्रसन्न करने पर दुर्भाग्य भी प्राप्त कर सकता है। इसलिए पिण्डारक तीर्थ में ब्राह्मणों द्वारा दिये गये शाप से वसुदेव अत्यधिक भयभीत थे। 

**श्रीशुक उवाच** 