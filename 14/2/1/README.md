जिज्ञासु वसुदेव को सुनाकर भागवत धर्म की शिक्षा देते हैं। भगवान् कृष्ण का दर्शन पाने के लिए परम इच्छुक देवॢष नारद प्राय: द्वारका में ही रहते थे। पूर्वकाल में वसुदेव ने भगवान् की माया से मोहित होकर पुत्र-प्राप्ति के उद्देश्य से भगवान् अनन्त की पूजा की थी, किन्तु मुकि्त के लिए पूजा करने से चूक गये थे। एक बार नारद मुनि वसुदेव के घर पधारे। वसुदेव ने उचित आदर देकर उनकी पूजा की, उनका सादर सत्कार किया और उस शुद्ध भकि्त के विषय में सुनाने के लिए उनसे प्रार्थना की, जो सभी प्रकार के भयों से मुक्त करने वाली है। नारद ने वसुदेव की स्थिर मति की प्रशंसा की और विदेह-राज निमि तथा ऋषभदेव के पुत्र, नौ योगेन्द्रों के मध्य हुई वार्ता का पुराना इतिहास कह सुनाया। स्वायंभुव मनु का पुत्र प्रियव्रत था। उसका पुत्र आग्निध्र था, जिसका पुत्र नाभि हुआ। नाभि के पुत्र रूप, वासुदेव के स्वांश रूप में, ऋषभदेव ने अवतार लिया। ऋषभदेव के सौ पुत्र हुए, जिनमें से सबसे ज्येष्ठ पुत्र भरत था, जो नारायण का परम भक्त था, जिसके नाम पर यह पृथ्वी, भारतवर्ष के नाम से प्रसिद्ध हुई। इसके पूर्व वह अजनाभवर्ष कहलाती थी। ऋषभदेव के अन्य नौ पुत्र *नव योगेन्द्र* कहलाते थे—ये थे कवि, हविर्, अन्तरीक्ष, प्रबुद्ध, पिप्पलायन, आविर्होत्र, द्रुमिल, चमस तथा करभाजन। वे आत्मज्ञान में निपुण थे और अपने लक्ष्य में स्थिर थे तथा सिद्धि के लिए सतत प्रयत्नशील रहते थे। ऋषभदेव के अन्य नौ पुत्रों ने क्षत्रिय धर्म स्वीकार किया और नवद्वीपों के स्वामी हुए, जिनसे मिलकर भारतवर्ष बना था। उनके अन्य ८१ पुत्र श्रुतियों में पारंगत ब्राह्मण बने, जिन्होंने सकाम यज्ञ के मार्ग का प्रचार किया। ये नौ योगेन्द्र बिना किसी बाधा के इच्छानुसार कहीं भी आ-जा सकते थे। ये भगवान् मधुसूदन के प्रत्यक्ष पार्षद थे और ब्रह्माण्ड के विभिन्न लोकों को सुरक्षा प्रदान करने के लिए मुक्तभाव से विचरण करते थे। मानव शरीर किसी भी क्षण नष्ट हो सकता है, तो भी यह अतीव दुर्लभ उपलब्धि है। इससे भी दुर्लभ है इस मानव शरीर के होते हुए भगवान् के वैकुण्ठवासी विश्वस्त भक्तों की संगति। ऐसे सन्त-पुरुषों की संगति, चाहे क्षण के भी भिन्नांश के लिए क्यों न हो, जीव को सारे लाभ प्रदान करने वाली है। इसलिए राजा निमि ने नवों योगेन्द्रों को समुचित आसन प्रदान किया, उनकी पूजा की, उन्हें विनीत होकर नमस्कार किया और उनसे प्रसन्नतापूर्वक *भागवत धर्म* के विषय में पूछा। भागवत धर्म या शुद्ध भगवद्भक्ति आत्मा के लिए एकमात्र परम सौभाग्य है। ऐसी सेवा से प्रसन्न होकर भगवान् भक्त को आत्मसमर्पण कर देते हैं। राजा के प्रश्न का उत्तर देने के लिए नौ योगेन्द्रों में से कवि इस प्रकार बोला, ''प्रगति के वे साधन, जिनका वर्णन स्वयं भगवान् ने किया है और जिनके द्वारा मूर्खों को भी पूर्ण आत्म-साक्षात्कार प्राप्त हो जाता है, *भागवत धर्म* कहलाते हैं। यह भागवत् धर्म अच्युत भगवान् के चरणकमलों की सेवा के रूप में प्रकट होने वाला है और जीव के सारे भय का उन्मूलन करता है। इस भागवत धर्म का पालन करने पर यदि कोई व्यक्ति दोनों आँखें मूंद कर भी दौड़े, तो वह लडख़ड़ायेगा नहीं और गिरेगा भी नहीं। मनुष्य अपने शरीर, मन, वचन, बुद्धि, चेतना, इन्द्रियों एवं स्वाभाविक प्रवृत्ति इत्यादि से जो भी करता है, वह सब भगवान् नारायण को अॢपत किया जाना चाहिए। जो लोग भगवान् के चरणकमलों से प्रीति नहीं करते वे माया के वशीभूत हो जाते हैं। वे ईश्वर के स्वरूप को भूल जाते हैं और अपने को नश्वर शरीर मानने से माया के पाश में फँस जाते हैं। भौतिक आकर्षण के फेर में आकर वे अत्यन्त भयभीत हो उठते हैं। इसलिए उनके लिए सबसे अच्छी बात यही है कि वे योग्य गुरु को अपना जीवन अॢपत कर दें और पूर्ण भक्ति के साथ माया के परम नियन्ता भगवान् की पूजा करें। जिस प्रकार भोजन करने से धीरे धीरे भूख बुझती है और हर कौर से सन्तोष मिलता है, उसी तरह शरणागत भक्त को कृष्ण के अतिरिक्त अन्य प्रत्येक वस्तु से विरक्ति होने लगती है, भगवान् का साकार अनुभव होता है और साथ साथ भगवत्प्रेम का आस्वादन मिलता है।ÓÓ इसके बाद हविर् ने प्रथम, द्वितीय तथा तृतीय कोटि के भक्तों के लक्षण बतलाये। ''जो व्यक्ति श्रद्धापूर्वक भगवान् विष्णु के अर्चाविग्रह की नियमित पूजा करता है, किन्तु वैष्णवों के प्रति तथा विष्णु से सश्बन्धित वस्तुओं में अनुरक्ति नहीं रखता, वह भौतिकतावादी भक्त है। जो व्यक्ति भगवान् से प्रेम करता है, भगवद्भक्तों से मैत्री रखता है, अज्ञानियों पर दया दिखाता है और विष्णु तथा वैष्णवों के शत्रुओं के प्रति उदासीनता बरतता है, वह मध्यम भक्त है। और जो भक्त हर वस्तु में भगवान् की उपस्थिति देखता है और हर वस्तु को भगवान् के भीतर देखता है, वह सर्वोच्च भक्त है।ÓÓ प्रथम कोटि के भक्त का वर्णन आठ श्लोकों में हुआ है, जिनके अन्त में कहा गया है कि ऐसा प्रथम कोटि का भक्त भगवान् को सदैव प्रेम के बन्धन से अपने हृदय में बाँधे रखता है। भगवान् हरि ऐसे भक्त के हृदय से कभी दूर नहीं जाते। 

**श्रीशुक उवाच** 