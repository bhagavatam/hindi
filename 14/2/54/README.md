**भगवत उरुविक्रमाङ्घ्रिशाखा-** **नखमणिचन्द्रिकया निरस्ततापे ।** **हृदि कथमुपसीदतां पुन: स** **प्रभवति चन्द्र इवोदितेऽर्कताप: ॥ ५४॥** 

**शब्दार्थ** 

**भगवत:—** **भगवान् का** **; उरु-विक्रम—** **महान् वीरतापूर्ण कार्य कर चुका** **; अङ्घ्रि—** **चरणकमलों के** **; शाखा—** **अँगुलियों के** **;** **नख—** **नाखूनों के** **; मणि—** **मणियों स²श** **; चन्द्रिकया—** **चाँदनी द्वारा** **; निरस्त-तापे—** **पीड़ा के दूर हो जाने पर** **; हृदि—** **हृदय में** **;** **कथम्—** **किस तरह भला** **; उपसीदताम्—** **पूजा करने वालों को** **; पुन:—** **फिर से** **; स:—** **वह पीड़ा** **; प्रभवति—** **अपना प्रभाव** **दिखाती है** **; चन्द्रे—** **चन्द्रमा के** **; इव—** **स²श** **; उदिते—** **उदय होने पर** **; अर्क—** **सूर्य का** **; ताप:—** **जलती गर्मी।** **.** 

**जो लोग भगवान् की पूजा करते हैं, उनके हृदयों को भौतिक कष्ट रूपी आग भला किस** **तरह जलाती रह सकती है? भगवान् के चरणकमलों ने अनेक वीरतापूर्ण कार्य किये हैं और** **उनके पाँव की अँगुलियों के नाखून मूल्यवान मणियों स²श लगते हैं। इन नाखूनों से निकलने** **वाला तेज चन्द्रमा की शीतल चाँदनी स²श है, क्योंकि वह शुद्ध भक्त के हृदय के भीतर के कष्ट** **को उसी तरह दूर करता है, जिस तरह चन्द्रमा की शीतल चाँदनी सूर्य के प्रखर ताप से छुटकारा** **दिलाती है।** **तात्पर्य :** जब चन्द्रोदय होता है, तो उसकी किरणों के विस्तार से सूर्य की भीषण गर्मी का कष्ट दूर हो जाता है। इसी तरह भगवान् के चरणकमलों के नाखूनों से निकलने वाली शीतल किरणें शुद्ध भक्त के सारे कष्ट दूर कर देती हैं। वैष्णव टीकाकारों के अनुसार इस श्लोक से यह अर्थ ग्रहण करना चाहिए कि भौतिक काम-वासना अर्थात् अनियंति्रत कामेच्छा प्रज्ज्वलित अग्नि के तुल्य है। इस अग्नि की लपटें बद्धजीव की शान्ति तथा सुख को भस्म कर डालती हैं, जो निरन्तर ८४,००,००० योनियों में भटकता है और इस असह्य आग को बुझाने का व्यर्थ संघर्ष करता रहता है। भगवान् के शुद्ध भक्त मणि स²श शीतलता प्रदान करने वाले भगवान् के चरणकमलों को अपने हृदय में रख लेते हैं और इस तरह संसार के सारे कष्ट तथा पीड़ा दूर हो जाते हैं। *उरु-विक्रमाङ्घ्र* शब्द द्योतित करता है कि भगवान् के चरणकमल शौर्य से पूर्ण हैं। श्रीकृष्ण अपने वामन-अवतार के लिए प्रसिद्ध हैं, जिन्होंने अपने चरणों के सुन्दर अँगूठों को ब्रह्माण्ड की बाह्य सीमा तक विस्तारित कर दिया और ब्रह्माण्ड के कोश में छेद बना दिया, जिससे पवित्र गंगाजल इस ब्रह्माण्ड में आ सका। इसी तरह जब भगवान् कृष्ण असुर-राज कंस को ललकारने मथुरा नगरी में प्रवेश कर रहे थे और कुवलयापीड़ नामक भयानक हाथी ने उनका मार्ग रोका, तो कृष्ण ने अपने पाद-प्रहार से उस हाथी को मार डाला और नगरी के द्वारों से होकर भीतर प्रवेश कर गये। भगवान् कृष्ण के चरणकमल इतने पूज्य हैं कि वैदिक वाङ्मय का कथन है कि सारा जगत उन्हीं के चरणकमलों के नीचे टिका है— *समाश्रिता ये पदपल्लवप्लवं महत्पदं पुण्ययशो मुरारे:।* (भागवत १०.१४.५८) 