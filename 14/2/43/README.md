**इत्यच्युताङ्क्षङ्घ्र भजतोऽनुवृत्त्या** **भक्तिॢवरक्तिर्भगवत्प्रबोध: ।** **भवन्ति वै भागवतस्य राजं-** **स्तत: परां शान्तिमुपैति साक्षात् ॥ ४३॥** 

**शब्दार्थ** 

**इति—** **इस प्रकार** **; अच्युत—** **अच्युत भगवान् के** **; अङ्घ्रिम्—** **चरणों को** **; भजत:—** **पूजा करने वाले को** **; अनुवृत्त्या—** **निरन्तर** **अवयास द्वारा** **; भक्ति:—** **भक्ति** **; विरक्ति:—** **विराग** **; भगवत्-प्रबोध:—** **भगवान् का ज्ञान** **; भवन्ति—** **प्रकट करते हैं** **; वै—** **निस्सन्देह** **; भागवतस्य—** **भक्त के लिए** **; राजन्—** **हे राजा निमि** **; तत:—** **तब** **; पराम् शान्तिम्—** **परम शान्ति** **; उपैति—** **प्राप्त करता** **है** **; साक्षात्—** **प्रत्यक्ष।** **.** 

**हे राजन्, जो भक्त अच्युत भगवान् के चरणकमलों की पूजा सतत प्रयत्नशील रहकर करता** **है, वह अचल भक्ति, विरक्ति तथा भगवान् का अनुभवगश्य ज्ञान प्राप्त करता है। इस प्रकार** **सफल भगवद्भक्त को परम आध्यात्मिक शान्ति प्राप्त होती है।** **तात्पर्य :** जैसाकि *भगवद्गीता* (२.७१) में कहा गया है— *विहाय कामान् य: सर्वान् पुमांश्चरति नि:स्पृह:।* *निर्ममो निरहंकार: स शानि्तमधिगच्छति॥* ''जिस व्यक्ति ने इन्द्रियतृप्ति की समस्त इच्छाओं का परित्याग कर दिया है, जो इच्छाओं से रहित है और जिसने सारी ममता त्याग दी है तथा अहंकार से रहित है, वही वास्तविक शान्ति को प्राप्त कर सकता है।ÓÓ श्रील प्रभुपाद की टीका है : ''निस्पृह होने का अर्थ है इनि्द्रयतृप्ति के लिए कुछ भी इच्छा न करना। दूसरे शब्दों में, कृष्णभावनाभावित होने की इच्छा वास्तव में इच्छाशून्यता या निस्पृहता है। *चैतन्य-चरितामृत* में भी (मध्य १९.१४९) ऐसा ही कथन उपलब्ध है— *कृष्णभक्त—निष्काम, अतएव 'शान्तÓ।* *भुक्ति-मुक्ति-सिद्धि-कामी—सकलि अशान्त॥* ''चूँकि कृष्ण-भक्त इच्छारहित होता है, अतएव वह शान्त होता है। सकाम कर्मी भौतिक भोग चाहते हैं, ज्ञानी मुक्ति चाहते हैं, योगी भौतिक ऐश्वर्य चाहते हैं—अतएव ये सभी वासनाप्रिय हैं और शान्त नहीं हो सकते।ÓÓ सामान्यतया स्वार्थ-इच्छा से पीडि़त जीवों की तीन श्रेणियाँ हैं— *भुक्तिकामी, मुक्तिकामी* तथा *सिद्धिकामी।*  *भुक्तिकामी* वे सामान्य व्यक्ति हैं, जो धन तथा धन से खरीदी जा सकने वाली हर वस्तु चाहते हैं। ऐसी प्राचीन मनोवृत्ति धन, यौन तथा सामाजिक प्रतिष्ठा भोगने की इच्छा पर आधारित होती है। जब जीव इस व्यामोह से अशान्त हो उठता है, तो वह मानसिक चिन्तन का सहारा लेता है और मोह के स्रोत तक पहुँचने का प्रयास करता है। ऐसा व्यक्ति *मुक्तिकामी* कहलाता है, क्योंकि वह भौतिक मोह को नकार कर चिन्ता से मुक्त निॢवशेष आध्याति्मक अवस्था में तदाकार हो जाना चाहता है। मुक्तिकामी निजी इच्छा से भी प्रेरित होता है, यद्यपि यह इच्छा कुछ परिष्कृत होती है। इसी प्रकार *सिद्धिकामी* या *योगी* भी भौतिक या स्वार्थमय इच्छा से संदूषित होता है, क्योंकि वह अणिमा, लघिमा जैसी योगशक्तियों की इच्छा करता है। इसीलिए कहा गया है— *सकलि 'अशान्तÓ।* यदि किसी की निजी इच्छा होती है, चाहे वह भौतिक, दार्शनिक या यौगिक हो तो वह *अशान्त* होगा, क्योंकि वह अपने को तुष्टि का मुलय लक्ष्य देखेगा। यह अहंवादी धारणा स्वयं में मोहमय है, अतएव अन्तत: अशान्त बनाने वाली है। दूसरी ओर *कृष्ण-भक्त निष्काम, अतएव 'शान्तÓ* —कृष्ण-भक्त *निष्काम* होता है अर्थात् उसकी कोई निजी इच्छा नहीं होती। उसकी एकमात्र इच्छा कृष्ण को प्रसन्न करने की होती है। स्वयं शिवजी ने भगवद्भक्तों के इस अद्वितीय गुण की प्रशंसा इस प्रकार की है— *नारायणपरा: सर्वे न कुतश्चन बिवयति।* *स्वर्गापवर्गनरकेष्वपि तुल्यार्थदॢशन:॥* ''जो व्यक्ति भगवान् नारायण का भक्त होता है, वह किसी से नहीं डरता। भक्त के लिए स्वर्ग- प्राप्ति, नरक-गमन तथा भवबन्धन से मोक्ष—ये एक-से लगते हैं (भागवत ६.१७.२८)।ÓÓ यद्यपि निॢवशेषवादी दार्शनिक का प्रस्ताव होता है कि सारी वस्तुएँ एक हैं, किन्तु भगवद्भक्त वास्तव में *तुल्यार्थदर्शी* —अर्थात् एकत्व की ²ष्टि से युक्त होता है। भक्त हर वस्तु को भगवान् की शक्ति के रूप में देखता है, अतएव भगवान् की तुष्टि के लिए वह हर वस्तु को भगवान् की सेवा में ही लगा देना चाहता है। चूँकि भक्त किसी वस्तु को *द्वितीय* अर्थात् भगवान् की शक्ति के क्षेत्र से बाहर नहीं देखता, अतएव हर अवस्था में वह सुखी रहता है। निजी कोई इच्छा न होने से कृष्ण-भक्त *शान्त* होता है, क्योंकि उसने जीवन की सिद्धि अर्थात् कृष्ण-प्रेम प्राप्त कर लिया होता है। वह वास्तव में सर्वशक्तिमान परमेश्वर कृष्ण की शरण एवं संरक्षण में होने से अपनी शाश्वत स्वाभाविक स्थिति में रहता है। श्रील भक्तिसिद्धान्त सरस्वती ठाकुर के अनुसार यह श्लोक नौ योगेन्द्रों में से प्रथम योगेन्द्र, कवि द्वारा महाराज निमि के प्रथम प्रश्न ''सर्वोच्च शुभ क्या है?ÓÓ के उत्तर से समाप्त होता है। 

**श्रीराजोवाच** 