**नैवंविध: पुरुषकार उरुक्रमस्य** **पुंसां तदङ्घ्रिरजसा जितषड्गुणानाम् ।** **चित्रं विदूरविगत: सकृदाददीत** **यन्नामधेयमधुना स जहाति बन्धम् ॥ ३॥** 

शब्दार्थ **** 

**न—** **नहीं** **; एवम्-विध:—** **इस प्रकार** **; पुरुष-कार:—** **अपना प्रभाव** **; उरु-क्रमस्य—** **भगवान् का** **; पुंसाम्—** **भक्तों का** **; तत्-** **अङ्घ्रि—** **उनके चरणारविन्द की** **; रजसा—** **धूलि से** **; जित-षट्-गुणानाम्—** **जिन्होंने छ: प्रकार के विकारों को जीत लिया है** **;** **चित्रम्—** **विस्मयजनक** **; विदूर-विगत:—** **अस्पृश्य, पंचम वर्ण का व्यक्ति** **; सकृत्—** **एक बार** **; आददीत—** **यदि उच्चारण करे तो** **;** **यत्—** **जिसका** **; नामधेयम्—** **पवित्र नाम** **; अधुना—** **तुरन्त** **; स:—** **वह** **; जहाति—** **त्याग देता है** **; बन्धम्—** **भौतिक बन्धन।** **.** 

**हे राजन्, जिस भक्त ने भगवान् के चरणारविन्दों की धूलि में शरण ली है, वह षड् विकारों** **अर्थात् भूख, प्यास, शोक, मोह, जरा तथा मृत्यु के प्रभाव तथा मन समेत छहों इन्द्रियों को जीत** **सकता है। किन्तु भगवान् के शुद्ध भक्त के लिए यह कोई आश्चर्यजनक बात नहीं क्योंकि चारों** **वर्णों से बाहर का व्यक्ति अर्थात् अस्पृश्य व्यक्ति भी भगवान् के नाम का एक बार उचार कर** **लेने मात्र से भौतिक बन्धनों से तुरन्त छूट जाता है।** **तात्पर्य :** शुकदेव गोस्वामी महाराज परीक्षित से राजा प्रियव्रत के चरित्र का उल्लेख कर रहे थे और चूँकि राजा को इन आश्चर्यजनक असाधारण कार्यकलापों के प्रति सन्देह हुआ होगा इसलिए उन्होंने यह कह कर उन्हें फिर विश्वास दिलाया कि हे राजन्! प्रियव्रत के चरित्र पर सन्देह मत करो। भगवान् के भक्त के लिए सब कुछ सश्भव है, क्योंकि ईश्वर को ''उरुक्रमÓÓ भी कहा गया है। उरुक्रम वामनदेव का नाम है, जिन्होंने अपने तीन पगों से सारी पृथ्वी नाप कर एक अद्भुत कार्य किया था। उन्होंने महाराज बलि से तीन पग भूमि माँगी और जब वे ऐसा करने के लिए राजी हो गये, तो उन्होंने सश्पूर्ण जगत को अपने दो पगों में नाप लिया और तीसरा पग महाराज बलि के सिर पर रख दिया। श्री जयदेव गोस्वामी कहते हैं— *छलयसि विक्रमणे बलिम् अद्भुत-वामन* *पद-नख-नीर-जनित-जन-पावन* *केशव धृत-वामन-रूप जय जगदीश हरे।* ''भगवान् केशव की जय हो, जिन्होंने वामन रूप धारण किया। हे ब्रह्माण्ड के स्वामी! आप भक्तों के अमंगल को हर लेते हैं? हे अद्भुत वामनदेव! आपने अपने पगों से महान् असुर बलि महाराज को छला। जब आपने अपने चरणकमल भूमण्डल में गड़ा दिये, तो उस समय आपके नखों में जो जल लग गया वह गंगा नदी के रूप में समस्त जीवात्माओं को पवित्र करता है।ÓÓ चूँकि भगवान् सर्वशकि्तमान हैं, अत: वे ऐसे कार्य कर सकते हैं, जो सामान्य व्यकि्त को अद्भुत लगे। इसी प्रकार से भगवान् के चरणारविन्द की शरण लेने वाला भक्त चरण-रज के प्रभाव से एक से एक अद्भुत कार्य कर सकता है, जो सामान्य मनुष्य के लिए अकल्पनीय है। इसलिए श्री चैतन्य महाप्रभु हमें भगवान् के चरणकमलों की शरण ग्रहण करने का उपदेश देते हैं— *अयि नन्द-तनुज ङ्क्षककरं* *पतितं मां विषमे भवाश्बुधौ।* *कृपया तव पाद-पंकज-* *स्थित-धूली-स²शं विचिन्तय॥* ''हे नन्द महाराज के पुत्र! मैं आपका चिरन्तन दास हूँ फिर भी मैं न जाने किस तरह इस जन्म- मरण के सागर में गिर गया हूँ। कृपया मुझे इस सागर से उठाकर अपने चरणकमल की धूलि (कण) बना लें।ÓÓ भगवान् चैतन्य हमें भगवान् के चरणकमलों की धूलि के सश्पर्क में आने की शिक्षा देते हैं क्योंकि तब हमें निस्सन्देह सभी प्रकार की सफलता मिल जायेगी। भौतिक देह के कारण प्रत्येक जीवात्मा इस जगत में भूख, प्यास, शोक, मोह, जरा तथा मृत्यु इन षड् विकारों से सदैव विक्षुब्ध रहता है। अन्य षड् विकार हैं—मन तथा पाँच ज्ञानेन्द्रियाँ। पवित्र भक्त का क्या कहना अस्पृश्य चण्डाल तक ईश्वर का एक बार भी स्मरण करने पर भव-बन्धन से तुरन्त मुक्त हो जाता है। कभी-कभी ब्राह्मण जाति के लोग यह तर्क करते हैं कि जब तक देह न बदल जाये कोई किस प्रकार ब्राह्मण हो सकता है, क्योंकि यह देह पूर्वकर्मों के फलस्वरूप प्राप्त हुई है, अत: जो पूर्वजन्म में ब्राह्मण का आचरण कर चुका है, वही ब्राह्मण परिवार में देह धारण कर सकता है। अत: उनका अभिमत है कि बिना ब्राह्मण देह के किसी को ब्राह्मण नहीं स्वीकार किया जा सकता। किन्तु यहाँ पर यह कहा गया है कि *विदूरविगत* भी, जो पंचम अस्पृश्य जाति का चण्डाल होता है, भगवान् का एक बार भी पवित्र नाम लेने पर मुक्त हो जाता है। मुक्त होने का अर्थ है तुरन्त ही उसका शरीर बदल जाता है। इसकी पुष्टि सनातन गोस्वामी ने की है— *यथा कांचनतां याति कांस्यं रसविधानत:।* *तथा दीक्षाविधानेन द्विजत्वं जायते नृणाम्॥* जब कोई व्यक्ति, भले ही वह चंाडाल ही क्यों न हो, शुद्ध भक्त द्वारा भगवान् के पवित्र नाम का जप करने की दीक्षा पाता है, तो उसका शरीर बदल जाता है, क्योंकि वह अपने गुरु के उपदेशों का पालन करता है। यद्यपि कोई यह नहीं देख पाता कि शरीर किस प्रकार बदला है, किन्तु हमें शाषों के वचनों को प्रामाणिक मानकर ऐसा स्वीकार कर लेना चाहिए। ऐसा बिना तर्क किये समझना चाहिए। इस श्लोक में स्पष्ट कथन है— *स जहाति बन्धम्* —वह अपने भौतिक बन्धन त्याग देता है। यह देह मनुष्य के कर्म के अनुसार भौतिक बन्धन का प्रतीक है। यद्यपि हमें कभी-कभी स्थूल देह बदलती हुई नहीं दिखती, किन्तु परमेश्वर के नाम-जप से सूक्ष्म शरीर तुरन्त बदल जाता है और चूँकि सूक्ष्म शरीर बदलता है इसलिए जीवात्मा तुरन्त बदल जाता है और चूँकि सूक्ष्म शरीर बदलता है इसलिए जीवात्मा तुरन्त भौतिक बन्धन से मुक्त हो जाता है। अन्तत: स्थूल देह में होने वाले परिवर्तन सूक्ष्म देह द्वारा ही संचालित होते हैं। इस स्थूल शरीर के विनष्ट हो जाने पर सूक्ष्म देह जीवात्मा को एक दूसरे स्थूल देह में ले जाती है। सूक्ष्म शरीर में मन प्रधान होता है, अत: यदि किसी का मन ईश्वर के चरणारविन्द में अथवा कार्यों के स्मरण में सदा आसक्त रहता है, तो यह समझना चाहिए कि उसने अपने वर्तमान देह को पहले ही बदल दिया है और वह पवित्र हो चुका है। अत: यह अकाट्य है कि प्रामाणिक दीक्षा के द्वारा चाण्डाल भी ब्राह्मण बन सकता है।  