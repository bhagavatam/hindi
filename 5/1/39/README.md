**परदेवताप्रसादाधिगतात्मप्रत्यवमर्शेनानुप्रवृत्तेवय: पुत्रेवय इमां यथादायं विभज्य भुक्तभोगां च महिषीं** **मृतकमिव सह महाविभूतिमपहाय स्वयं निहितनिर्वेदो हृदि गृहीतहरिविहारानुभावो भगवतो नारदस्य** **पदवीं पुनरेवानुससार. ॥ ३८॥** 

शब्दार्थ **** 

**पर-देवता—** **भगवान् के** **; प्रसाद—** **अनुग्रह से** **; अधिगत—** **प्राप्त किया** **; आत्म-प्रत्यवमर्शेन—** **आत्म-साक्षात्कार से** **;** **अनुप्रवृत्तेवय:—** **जो उसके पथ का सही सही अनुसरण करता है** **; पुत्रेवय:—** **अपने पुत्रों को** **; इमाम्—** **यह पृथ्वी** **; यथा-दायम्—** **उत्तराधिकार के अनुसार** **; विभज्य—** **बाँटकर** **; भुक्त-भोगाम्—** **जिसका भोग अनेक प्रकार से किया** **; च—** **भी** **; महिषीम्—** **रानी** **;** **मृतकम् इव—** **मृत शरीर की भाँति** **; सह—** **सहित** **; महा-विभूतिम्—** **परम ऐश्वर्य** **; अपहाय—** **त्याग कर** **; स्वयम्—** **स्वयं** **; निहित—** **पूर्णतया ग्रहण किया हुआ** **; निर्वेद:—** **त्याग** **; हृदि—** **हृदय में** **; गृहीत—** **स्वीकार किया** **; हरि—** **भगवान् की** **; विहार—** **लीलाएँ** **;** **अनुभाव:—** **ऐसे भाव में** **; भगवत:—** **परम साधु पुरुष का** **; नारदस्य—** **नारद मुनि का** **; पदवीम्—** **पद** **; पुन:—** **फिर** **; एव—** **निश्चय** **ही** **; अनुससार—** **अनुसरण करने लगा।** **.** 

**भगवान् के अनुग्रह से महाराज प्रियव्रत का विवेक पुन: जाग्रत हो उठा। उन्होंने अपनी सारी** **सश्पत्ति अपने आज्ञाकारी पुत्रों में बाँट दी। अपनी पत्नी को जिसके साथ उन्होंने इन्द्रियसुख भोगा** **था और प्रभूत ऐश्वर्यशाली राज्य सहित सब कुछ त्याग कर वे सभी प्रकार की आसक्ति से रहित** **हो गये। विमल हो जाने से उनका हृदय भगवान् की लीलाओं का स्थल बन गया। इस प्रकार वे** **कृष्णभावनामृत के पथ पर पुन: लौट आये और महामुनि नारद के अनुग्रह से जिस पद को प्राप्त** **किया था उसको फिर से धारण किया।** **तात्पर्य :** अपने *शिक्षाष्टक* में श्री चैतन्य महाप्रभु ने बताया है कि— *चेतोदर्पणमार्जनं* *भवमहादावाग्निनिर्वापणं* —हृदय के स्वच्छ होते ही संसार की प्रज्ज्वलित अग्नि तुरन्त शमित हो जाती है। हमारे हृदय भगवान् की लीलाओं के लिए हैं। इसका तात्पर्य यह कि जैसा भगवान् ने स्वयं उपदेश दिया है ( *मन्मना भव मद्भक्तो मद्याजी मां नमस्कुरु* ) मनुष्य को चाहिए कि वह श्रीकृष्ण का चिन्तन करे। यही हमारा कर्तव्य होना चाहिए। जिस पुरुष का हृदय स्वच्छ नहीं होता वह भगवान् की दिव्य लीलाओं के सश्बध में सोच भी नहीं पाता, किन्तु यदि वह भगवान् का फिर से ध्यान धरे, तो सांसारिक आसक्ति से सरलतापूर्वक विरक्त हो सकता है। मायावादी दार्शनिक, योगी तथा ज्ञानी इस भौतिक संसार को केवल यह कह कर कि *ब्रह्म सत्यं जगन्मिथ्या* —अर्थात् यह संसार असत्य है, वृथा है, अत: हमें ब्रह्म को ग्रहण करना चाहिए—इस संसार को त्यागने का प्रयत्न करते हैं। इस प्रकार का कोरा सिद्धान्त लाभप्रद नहीं होगा। यदि हमें यह विश्वास हो कि ब्रह्म ही वास्तविक सत्य है, तो हमें अपने हृदयों में श्रीकृष्ण के चरणकमलों को धारण करना चाहिए जैसाकि महाराज अश्बरीष ने किया ( *स वै मन: कृष्णपदारविन्दयो:* )। मनुष्य को अपने हृदय में ईश्वर के चरणारविन्द धारण करने होते हैं; तभी उसे सांसारिक बन्धनों से मुक्त होने की शक्ति प्राप्त होती है। महाराज प्रियव्रत ने अपना ऐश्वर्यशाली साम्राज्य तथा अपनी सुन्दर पत्नी की संगति को उसे मृतक तुल्य मान कर छोड़ दिया। किसी की पत्नी कितनी ही सुन्दर तथा आकर्षक क्यों न हो, किन्तु मृत होने पर उसके प्रति कोई मोह नहीं रह जाता। हम सुन्दर षी की प्रशंसा उसके शरीर के कारण करते हैं, किन्तु आत्मा के निकल जाने पर वह शरीर किसी कामी पुरुष को आकर्षक नहीं लगता। महाराज प्रियव्रत भगवत्-अनुग्रह से इतने बलवान थे कि उन्होंने अपनी जीवित पत्नी को मृतक तुल्य मान कर उसकी संगति को छोड़ दिया। श्री चैतन्य महाप्रभु ने कहा है :- *न धनं न जनं न सुन्दरीं कवितां वा जगदीश कामये।* *मम जन्मनि जन्मनीश्वरे भवताद्भक्तिरहैतुकी त्वयि॥* ''हे सर्वशक्तिमान! न तो मुझे धन संग्रह करने की कामना है, न सुन्दर षियों की, न ही मुझे अनुयायियों की आवश्यकता है। मैं तो जन्म-जन्मांतर आपकी अहैतुकी भक्ति की कामना करता हूँ।ÓÓ जो आत्म-जीवन में अग्रसर होना चाहता है उसके मार्ग में ऐश्वर्य तथा सुन्दर पत्नी के प्रति आसक्ति—ये दो बड़ी बाधाएँ हैं। इन आसक्तियों की भत्र्सना आत्महत्या से भी अधिक करनी चाहिए। अत: भौतिक अज्ञान को पार करने के इच्छुक व्यक्ति को नारी और धन की आसक्ति को छोड़ देना चाहिए। इन आसक्तियों से विमुक्त होने के बाद ही महाराज प्रियव्रत महामुनि नारद द्वारा उपदिष्ट नियमों का पालन कर सके।  