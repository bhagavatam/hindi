**अथ च दुहितरं प्रजापतेॢवश्वकर्मण उपयेमे बॢहष्मतीं नाम तस्यामु ह वाव** **आत्मजानात्मसमानशीलगुणकर्मरूपवीर्योदारान्दश भावयाश्बभूव कन्यां च यवीयसीमूर्जस्वतीं नाम. ॥** **२४॥** 

शब्दार्थ **** 

**अथ—** **तत्पश्चात्** **; च—** **भी** **; दुहितरम्—** **पुत्री को** **; प्रजापते:—** **प्रजापतियों में से एक की** **; विश्वकर्मण:—** **विश्वकर्मा नामक** **;** **उपयेमे—** **ब्याह लिया** **; बॢहष्मतीम्—** **बॢहष्मती को** **; नाम—** **नाम** **; तस्याम्—** **उसमें** **; उ ह—** **जैसाकि प्रसिद्ध है** **; वाव—** **आश्चर्यजनक** **; आत्म-जान्—** **पुत्रों को** **; आत्म-समान—** **अपने ही स²श्य** **; शील—** **चरित्र** **; गुण—** **गुण** **; कर्म—** **कार्य** **; रूप—** **सुन्दरता** **; वीर्य—** **बल** **; उदारान्—** **जिसकी उदारता** **; दश—** **दस** **; भावयाम् बभूव—** **उसके उत्पन्न हुई** **; कन्याम्—** **कन्या** **; च—** **भी** **;** **यवीयसीम्—** **सबसे छोटी** **; ऊर्जस्वतीम्—** **ऊर्जस्वती** **; नाम—** **नाम की।** **.** 

**तदनन्तर महाराज प्रियव्रत ने प्रजापति विश्वकर्मा की कन्या बॢहष्मती से विवाह किया। उससे** **उन्हें दस पुत्र प्राप्त हुए जो सुन्दरता, चरित्र, उदारता तथा अन्य गुणों में उन्हीं के समान थे। उनके** **एक पुत्री भी हुई जो सबसे छोटी थी। उसका नाम ऊर्जस्वती था।** **तात्पर्य :** महाराज प्रियव्रत ने ब्रह्मा का आदेश पालन करके के लिए न केवल राज्यभार स्वीकार किया, वरन् प्रजापतियों में से एक, प्रजापति विश्वकर्मा की पुत्री से विवाह भी किया। चूँकि महाराज प्रियव्रत दिव्य ज्ञान में निष्णात् थे, अत: वे चाहते तो घर लौटकर ब्रह्मचारी रहते हुए शासन-भार सँभालते, किन्तु गृहस्थाश्रम में आकर उन्होंने पत्नी भी स्वीकार की। नियम यह है कि जो गृहस्थ बन जाता है उसे उस आश्रम में पूर्णरूप से रहना चाहिए जिसका अर्थ है कि वह अपनी पत्नी तथा बच्चों के साथ शान्तिपूर्वक रहे। जब चैतन्य महाप्रभु की प्रथम पत्नी का देहान्त हो गया, तो उनकी माँ ने दूसरा ब्याह करने का अनुरोध किया। उस समय उनकी आयु बीस वर्ष की थी और चौबीस वर्ष की आयु में वे संन्यास ग्रहण करने जा रहे थे, तो भी अपनी माँ के अनुरोध पर उन्होंने विवाह कर लिया। उन्होंने अपनी माँ से कहा, ''जब तक मैं गृहस्थाश्रम में हूँ, मेरी पत्नी होनी चाहिए, क्योंकि गृहस्थ जीवन का अर्थ घर में ही बने रहना नहीं होता। वास्तविक गृहस्थ जीवन का अर्थ है पत्नी के साथ घर में रहना।ÓÓ इस श्लोक के तीन शब्द— *उ ह वाव* —महत्त्व के हैं। इनका प्रयोग आश्चर्य प्रकट करने के लिए हुआ है। प्रियव्रत महाराज ने संन्यास का व्रत ले रखा था, किन्तु पत्नी स्वीकार करके पुत्र उत्पन्न करने से संन्यास-मार्ग का कोई सश्बन्ध नहीं है—ये कार्य तो भोग मार्ग को बताते हैं। अत: यह विस्मय की बात थी कि संन्यास मार्ग के अनुगामी प्रियव्रत महाराज ने अब भोग-मार्ग को स्वीकार कर लिया। कभी-कभी मेरी आलोचना इसलिए की जाती है, क्योंकि संन्यासी होते हुए भी मैं अपने शिष्यों के विवाहोत्सवों में सश्मिलित हुआ हूँ। यहाँ पर बता दिया जाये कि चूँकि हमने कृष्णभावनामृत संघ प्रारश्भ किया है और मानव समाज में आदर्श विवाह सश्पन्न होने चाहिए, इसलिए आदर्श समाज की स्थापना के लिए हमें इसके कुछ सदस्यों के विवाह में भाग लेना ही चाहिए, भले ही हमने संन्यास क्यों न स्वीकार कर रखा हो। यह उन व्यक्तियों को आश्चर्यजनक प्रतीत हो सकता है जिनकी रुचि चारों सामाजिक आश्रमों तथा चारों आध्यात्मिक आश्रमों की दिव्य प्रणाली, जिसे *दैव-वर्णाश्रम* कहते हैं, स्थापित करने में नहीं है। तो भी श्रील भक्ति सिद्धान्त सरस्वती ठाकुर ने दैव-वर्णाश्रम की पुनस्र्थापना करनी चाही थी। दैव-वर्णाश्रम में 'जन्म सेÓ सामाजिक स्तर नहीं स्वीकार किया जाता, क्योंकि *भगवद्गीता* में कहा गया है कि इसके निर्धारक तत्त्व *गुण* तथा *कर्म* हैं। कृष्णभावनामृत के लिए उपयुक्त समाज को बनाये रखने के उद्देश्य से इसी दैव-वर्णाश्रम की सारे विश्व में पुनस्र्थापना की जानी चाहिए। मूर्ख आलोचकों के लिए यह आश्चर्यजनक हो सकता है, किन्तु कृष्णभावनामृत संघ के कार्यों में से यह एक है।  