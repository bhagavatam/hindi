**भवाय नाशाय च कर्म कर्तुं** **शोकाय मोहाय सदा भयाय ।** **सुखाय दु:खाय च देहयोग-** **मव्यक्तदिष्टं जनताङ्ग धत्ते ॥ १३॥** 

शब्दार्थ **** 

**भवाय—** **जन्म के निमित्त** **; नाशाय—** **मृत्यु के लिए** **; च—** **भी** **; कर्म—** **कार्य** **; कर्तुम्—** **करने के लिए** **; शोकाय—** **शोक के लिए** **;** **मोहाय—** **मोह के लिए** **; सदा—** **सदैव** **; भयाय—** **भय के लिए** **; सुखाय—** **सुख हेतु** **; दु:खाय—** **दुख हेतु** **; च—** **भी** **; देह-योगम्—** **भौतिक देह से सश्बन्ध** **; अव्यक्त—** **भगवान् द्वारा** **; दिष्टम्—** **निर्देशित** **; जनता—** **जीवात्माएँ** **; अङ्ग—** **हे प्रियव्रत** **; धत्ते—** **धारण** **करती हैं।** **.** 

**हे प्रियव्रत, भगवान् की आज्ञा से ही सभी जीवात्माएँ जन्म, मृत्यु, कर्म, शोक, मोह, भविष्य** **के संकटों के प्रति भय, सुख तथा दुख के हेतु विभिन्न प्रकार के शरीर धारण करती हैं।** **तात्पर्य :** जितनी भी जीवात्माएँ इस संसार में आई हैं, वे सुखोपभोग के प्रयोजन से आई हैं, किन्तु अपने कर्म के अनुसार उन्हें भगवान् की आज्ञा से प्रकृति द्वारा प्रदत्त एक न एक शरीर धारण करना पड़ता है। जैसाकि *भगवद्गीता* (३.२७) में कहा गया है— *प्रकृते:* *क्रियमाणानि गुणै: कर्माणि* *सर्वश:* —भगवान् के आदेशानुसार प्रकृति सारे कार्य करती है। आधुनिक विज्ञानी यह नहीं जानते कि चौरासी लाख प्रकार के शरीर क्यों हैं। तथ्य यह है कि सभी शरीरों को उनकी इच्छानुसार कार्य करने की भगवान् छूट देते हैं, किन्तु इसके साथ ही उन्हें अपने कर्मों के फल के अनुसार शरीर स्वीकार करना पड़ता है। इस प्रकार अनेक प्रकार के शरीर हैं। कुछ जीव अल्पजीवी हैं, तो कुछ दीर्घकाल तक जीवित रहते हैं। किन्तु इनमें से प्रत्येक जीव, ब्रह्मा से लेकर चींटी तक, भगवान् के आदेशानुसार कार्य करता है, क्योंकि वे प्रत्येक हृदय में स्थित हैं। इसकी पुष्टि *भगवद्गीता* (१.१) में इस प्रकार हुई है— *सर्वस्य चाहं हृदि सन्निविष्टो* *मत्त: स्मृतिज्र्ञानमपोहनं च।* ''मैं सभी प्राणियों के हृदय में स्थित हूँ और मुझी से स्मृति, ज्ञान तथा विस्मृति होती है।ÓÓ किन्तु यह सच नहीं है कि कुछ जीवात्माओं को भगवान् एक प्रकार का और अन्यों को अन्य प्रकार का आदेश देते हैं। वास्तविकता तो यह है कि प्रत्येक जीवात्मा की कुछ-न-कुछ इच्छा होती है और परमेश्वर उसकी पूॢत के लिए उसे अवसर प्रदान करते हैं। इसलिए सर्वोत्तम मार्ग यही है कि भगवान् को आत्मसमर्पण करके उनकी इच्छानुसार कार्य किया जाये। जो ऐसा करता है, वह मुक्त हो जाता है।  