**ये वा उ ह तद्रथचरणनेमिकृतपरिखातास्ते सप्त सिन्धव आसन्यत एव कृता: सप्त भुवो द्वीपा:. ॥ ३१॥** 

शब्दार्थ **** 

**ये—** **वे** **; वा उ ह—** **निश्चय ही** **; तत्-रथ—** **उस रथ के** **; चरण—** **पहियों की** **; नेमि—** **परिधि से** **; कृत—** **बने हुए** **; परिखाता:—** **खाइयाँ (गड्ढे)** **; ते—** **वे** **; सप्त—** **सात** **; सिन्धव:—** **सागर** **; आसन्—** **हो गये** **; यत:—** **जिसके कारण** **; एव—** **निश्चय ही** **; कृता:—** **बने हुये** **; सप्त—** **सात** **; भुव:—** **भूमण्डल के** **; द्वीपा:—** **द्वीप।** **.** 

**जब प्रियव्रत ने अपना रथ सूर्य के पीछे हाँका, तो उनके रथ के पहियों की परिधि से जो** **चिह्न बन गये वे ही बाद में सात समुद्र हो गये और भूमण्डल सात द्वीपों में विभाजित हो गया।** **तात्पर्य :** कभी-कभी अन्तरिक्ष लोकों को द्वीप कहा जाता है। हम सागरों में विभिन्न प्रकार के द्वीपों से परिचित हैं। इसी प्रकार से चौदह लोक भी आकाश रूपी सागर के द्वीप हैं। सूर्य के पीछे रथ हाँकते हुए प्रियव्रत ने सात विभिन्न सागरों तथा लोकों की सृष्टि की जिन्हें मिलाकर भूमण्डल या भूलोक कहा जाता है। गायत्री मंत्र में हम ú *भूर् भुव: स्व: तत् सवितुर् वरेण्यम्* —जप करते हैं। भूलोक के ऊपर भुवर्लोक है और उससे भी ऊपर स्वर्गलोक है। इन सबों का नियंत्रण सविता (सूर्यदेव) द्वारा किया जाता है। प्रात:काल उठने के पश्चात् गायत्री मंत्र का जाप करने से सूर्यदेव की आराधना की जाती है।  