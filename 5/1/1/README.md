पुन: पूर्ण ज्ञान को परावृत हुए। राजा प्रियव्रत पहले सांसारिक ऐश्वर्य से विरक्त थे और बाद में अपने राज्य के प्रति आसक्त हो गए, किन्तु अन्त में वे पुन: भौतिक सुख से विरक्त हो गये और इस प्रकार से उन्होंने मुक्ति प्राप्त की। जब राजा परीकि्षत ने यह सुना, तो वे आश्चर्य से स्तब्ध रह गये, किन्तु साथ ही वे कुछ मोहग्रस्त भी हुए कि भौतिक सुख (भुकि्त) से विरक्त रहने वाला एक भक्त किस प्रकार बाद में इसमें आसक्त हो गया। इस प्रकार विस्मित होकर उन्होंने शुकदेव गोस्वामी से इसके विषय में प्रश्न किया। राजा के पूछने पर शुकदेव गोस्वामी ने कहा कि भकि्तयोग दिव्य होने के कारण किसी भौतिक प्रभाव से विचलित नहीं हो सकता। प्रियव्रत को यह दिव्य ज्ञान नारद के उपदेशों से प्राप्त हुआ था, अत: वे राज्य का सुखोपभोग करने के लिए, भौतिक जीवन में प्रवेश करने के इच्छुक नहीं थे। किन्तु ब्रह्माजी तथा स्वर्ग के राजा इन्द्र जैसे उच्च देवताओं की प्रार्थना पर उन्होंने राज-पाट स्वीकार कर लिया। प्रत्येक वस्तु परम नियन्ता भगवान् के वश में है, अत: प्रत्येक प्राणी को उनके अनुसार कार्य करना चाहिए। जिस प्रकार से बैल को नथ से बंधी रस्सी द्वारा वश में रखा जाता है वैसे ही समस्त बद्ध जीवात्माएँ प्रकृति-गुणों के अधीन कार्य करने के लिए वशीभूत हैं। अत: सवय मनुष्य वर्णाश्रम धर्म के अनुसार कार्य करता है। यहाँ तक कि किसी को भौतिक जीवन में भी कर्म करने की स्वतंत्रता नहीं है। प्रत्येक प्राणी को परमेश्वर द्वारा प्रदत्त एक विशिष्ट प्रकार की देह ग्रहण करनी पड़ती है और उसी के अनुसार उसे नाना प्रकार के सुख-दुख उठाने पड़ते हैं। अत: यदि कोई बनावटी ढंग से भी गृह-त्याग करके वन चला जाता है, तो वह पुन: भौतिक जीवन में लिप्त हो जाता है। इन्द्रियों को वश करने के लिए गृहस्थजीवन एक दुर्ग के समान है। इन्द्रियों को वश में कर लेने के बाद चाहे कोई घर में रहे या वन में, कोई अन्तर नहीं पड़ता। जब महाराज प्रियव्रत ने ब्रह्माजी के उपदेश का पालन करते हुए राज-ङ्क्षसहासन स्वीकार कर लिया, तो उनके पिता मनु गृह-त्याग कर वन चले गये। उसके पश्चात् पि्रयव्रत ने विश्वकर्मा की पुत्री बॢहष्मती से विवाह किया। बॢहष्मती के गर्भ से उनके दस पुत्र हुए जिनके नाम थे—आग्नीध्र, इध्मजिह्व, यज्ञबाहु, महावीर, हिरण्यरेता, घृतपृष्ठ, सवन, मेधातिथि, वीतिहोत्र तथा कवि। उनसे एक कन्या भी जन्मी जिसका नाम ऊर्जस्वती था। महाराज प्रियव्रत अपनी पत्नी तथा परिवार के साथ कई हजार वर्षों तक जीवित रहे। महाराज प्रियव्रत के रथ के पहियों की खाँच से सात समुद्र तथा सात द्वीप उत्पन्न हुए। प्रियव्रत के दस पुत्रों में से तीन ने संन्यास ग्रहण कर लिया। इनके नाम थे—कवि, महावीर तथा सवन। शेष सात पुत्र सात द्वीपों के राजा हुए। महाराज प्रियव्रत के दूसरी पत्नी भी थी जिससे उत्तम, रैवत तथा तामस नामक तीन पुत्र उत्पन्न हुए। इन सबों ने मनु की पदवी प्राप्त की। इस प्रकार शुकदेव गोस्वामी ने बताया कि महाराज प्रियव्रत ने किस प्रकार मुकि्त प्राप्त की।  

**राजोवाच** 

**प्रियव्रतो भागवत आत्माराम: कथं मुने ।** **गृहेऽरमत यन्मूल: कर्मबन्ध: पराभव: ॥ १॥** 