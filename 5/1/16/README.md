**ईशाभिसृष्टं ह्यवरुन्ध्महेऽङ्ग** **दु:खं सुखं वा गुणकर्मसङ्गात् ।** **आस्थाय तत्तद्यदयु– नाथश्** **चक्षुष्मतान्धा इव नीयमाना: ॥ १॥** 

शब्दार्थ **** 

**ईश-अभिसृष्टम्—** **ईश्वर द्वारा उत्पन्न या प्रदत्त** **; हि—** **निश्चय ही** **; अवरुन्ध्महे—** **हमें स्वीकार करना होता है** **; अङ्ग—** **हे प्रियव्रत** **;** **दु:खम्—** **दुख** **; सुखम्—** **सुख** **; वा—** **अथवा** **; गुण-कर्म—** **गुण तथा कार्य की** **; सङ्गात्—** **संगति से** **; आस्थाय—** **स्थित होकर** **; तत्** **तत्—** **स्थिति** **; यत्—** **जो शरीर** **; अयु–—** **उसने प्रदान किया** **; नाथ:—** **परमेश्वर** **; चक्षुष्मता—** **नेत्रयुक्त पुरुष के द्वारा** **; अन्धा:—** **अंधे पुरुष** **; इव—** **स²श** **; नीयमाना:—** **ले जाया जाकर।** **.** 

**हे प्रियव्रत, भगवान् विभिन्न गुणों के साथ हमारे संसर्ग के अनुसार हमें विशिष्ट शरीर प्रदान** **करते हैं और हम सुख तथा दुख प्राप्त करते हैं। अत: मनुष्य को चाहिए कि वह जिस रूप में है** **वैसे ही रहे और भगवान् द्वारा उसी प्रकार मार्गदर्शन प्राप्त करे जिस प्रकार एक अंधा व्यक्ति** **आँख वाले व्यक्ति से प्राप्त करता है।** **तात्पर्य :** कोई भी व्यक्ति भौतिक साधनों के द्वारा अपने विशिष्ट शारीरिक सुख तथा दुख से बच नहीं सकता। कुल मिलाकर चौरासी लाख योनियाँ हैं जिनमें से प्रत्येक में कुछ न कुछ सुख तथा दुख भोगना होता है। इसे हम बदल नहीं सकते क्योंकि सुख तथा दुख उन भगवान् के द्वारा निर्धारित हैं जिनके निर्णय के अनुसार ही हमें अपना शरीर मिला है। चूँकि हम भगवान् के विधान से बच नहीं सकते, अत: हमें चाहिए कि जिस प्रकार अंधा व्यकि्त किसी आँख वाले व्यकि्त के द्वारा पथ पर ले जाया जाता है उसी प्रकार हम ईश्वर के द्वारा संचालित हों। यदि हम परिस्थिति कैसी भी क्यों न हो, भगवान् ने जिस स्थिति में हमें डाल दिया है उसी में रहें और उनके आदेशों का पालन करते रहें, तो हम सिद्ध (पूर्ण) हो सकते हैं। जीवन का मुलय लक्ष्य भगवान् के आदेशों का पालन है। ऐसे ही निर्देश हमारे धर्म या कर्तव्य के अंग हैं। इसीलिए भगवान् श्रीकृष्ण ने *भगवद्गीता* (१८.६६) में कहा है— *सर्वधर्मान्परित्यज्य मामेकं शरणं* *व्रज* —अन्य समस्त व्यापारों को त्याग कर मेरे समक्ष आत्मसमर्पण करके मेरा अनुगमन करो। भगवान् के निर्देशों का पालन करते हुए आत्मसमर्पण की यह विधि किसी जाति विशेष के लिए नहीं है। एक ब्राह्मण भी समर्पण कर सकता है और एक क्षत्रिय, वैश्य या शूद्र भी। सभी इस विधि को अपना सकते हैं। जैसाकि इस श्लोक में कहा गया है— *चक्षुष्मतान्धा इव नीयमाना:* —मनुष्य को चाहिए कि वह भगवान् का उसी प्रकार अनुगमन करे जिस प्रकार एक अंधा व्यक्ति किसी आँख वाले व्यक्ति का करता है। यदि हम वेदों तथा *भगवद्गीता* में दिये गये भगवान् के निर्देशों का पालन करते हैं, तो मारा जीवन कृतार्थ हो जाएगा। अत: श्रीकृष्ण कहते हैं ( *गीता* १८.६)— *मन्मना भव मद्भक्तो मद्याजी मां नमस्कुरु।* *मामेवैष्यसि सत्यं ते प्रतिजाने प्रियोऽसि मे॥* ''निरन्तर मेरे विषय में सोचो, मेरे भक्त बनो तथा मेरा पूजन करो और मुझे ही प्रणाम करो। इस प्रकार तुम निश्चय ही मेरे धाम को प्राप्त होगे। यह मैं तुमसे प्रतिज्ञा करता हूँ क्योंकि तुम मेरे अतिशय प्रिय सखा हो।ÓÓ यह निर्देश सभी लोगों के लिए है—चाहे वह ब्राह्मण हो अथवा क्षत्रिय, वैश्य अथवा शूद्र। यदि कोई, चाहे वह किसी भी जाति का क्यों न हो, भगवान् को आत्मसमर्पण करता है और उनके निर्देशों का पालन करता है, तो उसका जीवन कृतार्थ होगा। पिछले श्लोक में बैलगाड़ी को हाँकने वाले के निर्देश पर घूमने वाले बैलों की उपमा दी गई है। बैल हाँकनेवाले के प्रति पूर्णतया समॢपत रहते हैं जिसके कारण वह उन्हें जहाँ चाहता है ले जाता है और जैसा चाहता है खाने को देता है। इसी प्रकार भगवान् के प्रति पूर्णत: समॢपत होकर हमें सुख अथवा दुख के लिए ग्लानि नहीं करनी चाहिए; हमें ईश्वर द्वारा निर्धारित पद से संतुष्ट रहना चाहिए। हमें भक्ति-मार्ग का पालन करना चाहिए और ईश्वर द्वारा प्रदत्त सुख तथा दुख से असतुंष्ट नहीं होना चाहिए। सामान्य रूप से रजो तथा तमो गुणों के वशीभूत होकर लोग चौरासी लाख योनियों में घूमने वाली भगवान् की व्यवस्था को नहीं समझ पाते, किन्तु मनुष्य योनि को यह विशेष सुविधा प्राप्त है कि वह इस व्यवस्था को समझे, भक्ति करे और ईश्वर के निर्देशों का अनुगमन करते हुए उच्च पद प्राप्त करे। सश्पूर्ण जगत गुणों के, विशेष रूप से रजो तथा तमों गुणों के, अधीन कार्यशील है, किन्तु यदि लोग परमेश्वर के यश के श्रवण तथा कीर्तन में संलग्न रहें, तो उनका जीवन सफल हो सकता है और वे परम सिद्धि प्राप्त कर सकते हैं। अत: *बृहन्नरदीय पुराण* में कहा गया है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* इस कलियुग में आध्यात्मिक पूर्णता हेतु पावन हरि नाम के अलावा अन्य कोई मार्ग नहीं है, नहीं है, नहीं है। प्रत्येक व्यक्ति को भगवान् का पवित्र नाम सुनने का अवसर प्राप्त होना चाहिए, क्योंकि इस प्रकार से वह अपनी वास्तविक स्थिति को समझेगा और सतोगुण से ऊपर दिव्य पद को प्राप्त हो सकेगा। इस प्रकार उसके उन्नति-पथ के सभी अवरोध छिन्न-छिन्न हो जाएँगे। अत: हम इस निष्कर्ष पर पहुँचते हैं कि भगवान् ने हमें जिस स्थिति में रख दिया है उसी से हम सन्तुष्ट रहें और हम उनकी भकि्त में संलग्न रहने का प्रयास करें। तभी हमारा जीवन सफल हो सकेगा।  