**तस्य महानुभावस्यानुपथममृजितकषाय: को वास्मद्विध: परिहीणभगवदनुग्रह उपजिगमिषतीति. ॥ २६॥** 

शब्दार्थ **** 

**तस्य—** **प्रह्लाद महाराज का** **; महा-अनुभावस्य—** **जो सिद्ध भक्त थे** **; अनुपथम्—** **पथ** **; अमृजित-कषाय:—** **भौतिकता से दूषित** **पुरुष** **; क:—** **क्या** **; वा—** **अथवा** **; अस्मत्-विध:—** **हमारे तुल्य** **; परिहीण-भगवत्-अनुग्रह:—** **श्रीभगवान् के अनुग्रह बिना** **;** **उपजिगमिषति—** **अनुसरण करना चाहता है** **; इति—** **इस प्रकार।** **.** 

**बलि महाराज ने कहा—हमारे जैसे पुरुष, जो अब भी भौतिक सुखों में लिप्त हैं, जो** **भौतिक प्रकृति के तीनों गुणों से दूषित हैं और जिन पर श्रीभगवान् के अनुग्रह का अभाव है, वे** **भला ईश्वर के सिद्ध भक्त प्रह्लाद महाराज के सर्वोत्कृष्टï मार्ग का अनुसरण कैसे कर सकते हैं?** **तात्पर्य :** कहा जाता है कि आत्म-साक्षात्कार के लिए मनुष्य को भगवान् ब्रह्माजी, देवॢष नारद, शिवजी तथा प्रह्लाद महाराज जैसे महापुरुषों का अनुसरण करना चाहिए। यदि पूर्ववर्ती आचार्यों तथा विद्वानों के पदचिह्नों पर चला जाये तो भक्ति का मार्ग बिल्कुल ही कठिन नहीं है, किन्तु जो प्रकृति के गुणों के द्वारा भौतिक दृष्टि से कलुषित हो चुके है उनके लिए उस मार्ग पर चल पाना कठिन है। यद्यपि बलि महाराज अपने पितामह के पदचिह्नों का अनुसरण कर रहे थे, किन्तु अपनी विनयशीलतावश सोच रहे थे कि वे ऐसा नहीं कर रहे हैं। भकि्त के नियमों का पालन करने वाले सिद्ध भक्तों की यह विशेषता है कि अपने को सामान्य व्यकि्त समझते हैं। यह विनयशीलता का कृत्रिम दिखावा नहीं है; एक वैष्णव वास्तव में इसी प्रकार सोचता है, और अपने को परम पद पर कभी नहीं मानता।  