कहते हैं, ''आप अधिक अनुभवी नहीं हैं, तो भी आप विद्वान होने का दिखावा कर रहे हैं क्योंकि आप अपने ज्ञान से अतिगर्वित हैं। वास्तव में जो व्यक्ति दिव्य पद पर स्थित होता है, वह उस सामाजिक व्यवहार की परवाह नहीं करता जिससे आध्यात्मिक प्रगति में बाधा पहुँचती है। सामाजिक व्यवहार का क्षेत्र कर्मकाण्ड अर्थात् भौतिक लाभ है। ऐसे कार्यों से कोई आत्म-उन्नति नहीं कर सकता। बद्धजीव सदैव ही प्रकृति के गुणों से पराजित होता रहता है, जिसके फलस्वरूप से उसका सरोकार भौतिक लाभों, शुभ तथा अशुभ वस्तुओं से ही रहता है। दूसरे शब्दों में, कहा जा सकता है कि इन्द्रियों का राजा मन जन्म-जन्मांतर भौतिक कार्यों में ही व्यस्त रहता है। अत: वह लगातार विभिन्न प्रकार के शरीर प्राप्त करता है और दुखदायक भौतिक स्थितियों से कष्ट उठाता है। इसी मानसिक कूट-रचना के आधार पर सामाजिक व्यवहार को सूत्रबद्ध किया गया है। यदि मनुष्य का मन इन कार्यों में लिप्त रहता है, तो वह निश्चित रूप में इसी संसार में बँधा रहता है। विभिन्न मतों के अनुसार ग्यारह या बारह प्रकार की मानसिक गति-विधियाँ होती हैं, जो सैकड़ों हजारों रूपों में रूपान्तरित की जा सकती हैं। जो व्यक्ति कृष्णभावनाभावित नहीं है, वह इन मानसिक कूट रचनाओं के वशीभूत होता है और अन्त में माया द्वारा नियंत्रित होने लगता है। जो जीव मानसिक कूट-रचनाओं से मुक्त है, वह भौतिक कल्मष से रहित शुद्ध आत्मा को प्राप्त करता है। जीव दो प्रकार के होते हैं—जीवात्मा तथा परमात्मा। जो परम- आत्मा है, वही भगवान् वासुदेव कृष्ण हैं। वही सबों के हृदयों में प्रविष्ट होकर उनके विभिन्न कार्यों को नियंत्रित करता है। इसीलिए वह समस्त जीवात्माओं का परम आश्रय है। मनुष्य को परम आत्मा तथा उसके साथ अपने पारस्परिक सश्बन्ध का तभी बोध होता है जब वह सामान्य व्यक्तियों की अवांछित संगति से पूर्णतया विमुक्त हो जाता है। इस प्रकार से वह अविद्या के सागर को पार करने के लिए पात्र बन सकता है। बहिरंगा शक्ति के प्रति आसक्ति ही बन्धन का मूल कारण है। मनुष्य को चाहिए कि मानसिक कूट-रचनाओं पर विजय प्राप्त करे, क्योंकि जब तक ऐसा नहीं किया जाता, तब तक वह भौतिक चिन्ताओं से मुक्त नहीं हो सकता। यद्यपि मानसिक कूट-रचनाओं का कोई महत्त्व नहीं है, तो भी उनका प्रभाव विलक्षण होता है। मन पर नियंत्रण रखने में ढील नहीं बरतनी चाहिए। यदि ढील बरती जाती है, तो मन इतना प्रबल हो जाता है कि मनुष्य अपनी सही स्थिति तुरन्त भूल जाता है। वह यह भूल जाता है कि वह कृष्ण का शाश्वत दास है और उसका एकमात्र कर्तव्य कृष्ण-भकि्त (कृष्णभावनामृत) है। माया के वश में होकर वह इन्द्रिय-सुखों का ही सेवन करने लगता है। मनुष्य को चाहिए कि भगवान् तथा उसके भक्त की सेवा रूपी खड्ग से मानसिक कूट-रचनाओं का अन्त कर दे ( *गुरु-कृष्ण-प्रसादे पाय भक्ति-लता-बीज* )।  

**ब्राह्मण उवाच** 