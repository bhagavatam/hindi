**सा मां स्मृतिर्मृगदेहेऽपि वीर** **कृष्णार्चनप्रभवा नो जहाति ।** **अथो अहं जनसङ्गादसङ्गो** **विशङ्कमानोऽविवृतश्चरामि ॥ १॥** 

शब्दार्थ **** 

**सा—** **वह** **; माम्—** **मुझको** **; स्मृति:—** **पूर्वजन्म के कर्मों की याद** **; मृग-देहे—** **मृग के शरीर में** **; अपि—** **यद्यपि** **; वीर—** **हे वीर** **;** **कृष्ण-अर्चन-प्रभवा—** **श्रीकृष्ण की एकनिष्ठ सेवा के प्रभाव से प्रकट** **; नो जहाति—** **नहीं छोड़ पाई** **; अथो—** **अत:** **; अहम्—** **मैं** **;** **जन-सङ्गात्—** **सामान्य पुरुषों के संसर्ग से** **; असङ्ग:—** **पूर्णतया विरक्त** **; विशङ्कमान:—** **भयभीत होकर** **; अविवृत:—** **दूसरों से** **अलक्षित, गुप्त** **; चरामि—** **इधर-उधर घूमता हूँ।** **.** 

**हे वीर राजा, अपनी पूर्व अनन्य भगवत्-भक्ति के फलस्वरूप मृग शरीर में रहकर भी मुझे** **पूर्वजन्म की प्रत्येक वस्तु स्मरण रही। चूँकि मैं अपने पूर्वजन्म के पतन से परिचित हूँ, अत: मैं** **सामान्य व्यक्तियों के संसर्ग से अपने को दूर रखता हूँ। उनकी कुसंगति से डरकर मैं अलकि्षत** **(गुप्त) होकर अकेला घूमता फिरता हूँ।** **तात्पर्य :** *भगवद्गीता* (२.४०) में कहा गया है— *स्वल्पमप्यस्य धर्मस्य।* सचमुच ही मनुष्य जीवन से पशु जीवन में पहुँचना महान् पतन है किन्तु भगवद्भकि्त कभी वृथा नहीं जाती जैसाकि जड़ भरत या अन्य भक्तों के प्रसंग में देखा जाता है। *भगवद्गीता* का (८.६) कथन है— *यं यं वापि स्मरन्भावं* *त्यजत्यन्ते कलेवरम्।* प्राकृतिक नियम के अनुसार मृत्यु के समय मन विशेष प्रकार के ध्यान में तल्लीन रहता है। इससे पशु जीवन मिल सकता है, किन्तु भक्त के लिए इससे कोई हानि नहीं पहुँचती। भरत महाराज को मृग शरीर प्राप्त होने पर भी अपनी पूर्वस्थिति स्मरण रही, फलत: मृग शरीर में भी उन्हें अपने पतन का कारण भली-भाँति स्मरण रहा। इसके कारण ही उनका जन्म अत्यन्त पवित्र ब्राह्मणकुल में हुआ। इस तरह उनकी भगवत्-सेवा वृथा नहीं गई।  