**तत्र तत्र पुरग्रामाकरखेटवाटखर्वटशिबिरव्रजघोषसार्थगिरिवनाश्रमादिष्वनुपथमवनिचरापसदै:** **परिभूयमानो मक्षिकाभिरिव** **वनगजस्तर्जनताडनावमेहनष्ठीवनग्रावशकृद्रज:प्रक्षेपपूतिवातदुरुक्तैस्तदविगणयन्नेवासत्संस्थान** **एतस्मिन्देहोपलक्षणे सदपदेश उभयानुभवस्वरूपेण** **स्वमहिमावस्थानेनासमारोपिताहंममाभिमानत्वादविखण्डितमना: पृथिवीमेकचर: परिबभ्राम. ॥ ३०॥** 

शब्दार्थ **** 

**तत्र तत्र—** **यहाँ वहाँ** **; पुर—** **नगरों** **; ग्राम—** **गाँवों** **; आकर—** **खानों** **; खेट—** **खेतों** **; वाट—** **बगीचों** **; खर्वट—** **घाटी में स्थित गाँवों** **(पहाड़ी गाँवों)** **; शिबिर—** **सेना की छावनियों** **; व्रज—** **गोशालाओं** **; घोष—** **अहीरों की बस्तियों** **; सार्थ—** **यात्रियों के** **विश्रामालयों** **; गिरि—** **पर्वतों** **; वन—** **जंगलों** **; आश्रम—** **मुनियों के वासस्थानों** **; आदिषु—** **इत्यादि में** **; अनुपथम्—** **मार्ग से जाते** **हुए** **; अवनिचर-अपसदै:—** **अवांछित तत्त्वों द्वारा, दुष्ट पुरुषों के द्वारा** **; परिभूयमान:—** **घिरकर** **; मक्षिकाभि:—** **मक्खियों से** **;** **इव—** **स²श्य** **; वन-गज:—** **जंगली हाथी** **; तर्जन—** **चिंग्घाड़ से** **; ताडन—** **प्रताडि़त होकर** **; अवमेहन—** **शरीर पर पेशाब करते हुए** **;** **ष्ठीवन—** **शरीर पर थूकते हुए** **; ग्राव-शकृत्—** **पत्थर और मल** **; रज:—** **धूलि** **; प्रक्षेप—** **फेंकते हुए** **; पूति-वात—** **शरीर पर अधोवायु** **छोड़ते हुए** **; दुरुक्तै:—** **(तथा) गालियों से** **; तत्—** **वह** **; अविगणयन्—** **बिना परवाह किये** **; एव—** **इस प्रकार** **; असत्-संस्थाने—** **भद्र पुरुष के अयोग्य स्थान** **; एतस्मिन्—** **इसमें** **; देह-उपलक्षणे—** **देह के रूप में** **; सत्-अपदेशे—** **सत्य कहलाने वाला** **; उभय-** **अनुभव-स्वरूपेण—** **देह तथा आत्मा की वास्तविक स्थिति समझने से** **; स्व-महिम—** **अपनी महिमा में** **; अवस्थानेन—** **स्थिर हो** **करके** **; असमारोपित-अहम्-मम-अभिमानत्वात्—** **'मैं तथा मेरीÓ ममता को अस्वीकार करने से** **; अविखण्डित-मना:—** **अविचलित मन से** **; पृथिवीम्—** **सारे संसार में** **; एक-चर:—** **अकेले** **; परिबभ्राम—** **घूमता था।** **.** 

**ऋषभदेव नगरों, गाँवों, खानों, किसानों की बस्तियों, घाटियों, बागों, सैनिक छावनियों,** **गोशालाओं, अहीरों की बस्तियों, यात्रियों के विश्रामालयों, पर्वतों, जंगलों तथा आश्रमों के** **बीच घूमने लगे। जहाँ भी वे जाते, उन्हें दुष्ट जन उसी प्रकार घेर लेते जिस प्रकार जंगली हाथी** **को मक्खियाँ घेर लेती हैं। उन्हें डराया धमकाया और मारा जाता, उन पर पेशाब किया जाता** **और थूका जाता। यहाँ तक कि कभी-कभी उन पर पत्थर, विष्ठा और धूल फेंकी जाती और** **कभी-कभी तो लोग उनके समक्ष अपानवायु निकालते। इस प्रकार लोग उन्हें भला-बुरा कहते** **और अत्यधिक यातना देते, किन्तु उन्होंने कभी भी इसकी परवाह नहीं की, क्योंकि वे यह** **समझते थे कि इस शरीर का यही अन्त है। वे आत्म-पद पर स्थित थे और सिद्ध होने से ऐसे** **भौतिक तिरस्कारों की तनिक भी परवाह नहीं करते थे। अर्थात् उन्हें इसका पूर्ण ज्ञान हो चुका** **था कि पदार्थ (देह) तथा आत्मा पृथक्-पृथक् हैं। उनमें देहात्म-बुद्धि न थी। अत: वे किसी पर** **क्रुद्ध हुए बिना सारे संसार में अकेले ही घूमने लगे।** **तात्पर्य :** नरोत्तमदास ठाकुर कहते हैं— *देह स्मृति नाहि यार, संसार-बन्धन काहाँ तार।* जब मनुष्य को यह पूरी तरह अनुभव होने लगता है कि यह देह तथा संसार क्षणिक हैं, तो उसे शारीरिक दुख तथा सुख की परवाह नहीं रहती। जैसाकि श्रीकृष्ण *भगवद्गीता* (२.१४) में में उपदेश देते हैं— *मात्रास्पर्शास्तु कौन्तेय शीतोष्णसुखदु:खदा:।* *आगमापायिनोऽनित्यास्तांस्तितिक्षस्व भारत॥* ''हे कुन्तीपुत्र! इन्द्रिय और विषयों के संयोग से होने वाले सुख-दुख की प्राप्ति सर्दी-गर्मी के मौसम के आने-जाने के समान ही अनित्य और क्षणभगुंर है। इसलिए हे भारत! बिना विचलित हुए उन्हें सहने का अवयास करो।ÓÓ जहाँ तक ऋषभदेव की बात है, यह पहले ही बताया जा चुका है कि *इदं शरीरं मम दुॢवभाव्यम्।*  उनका देह भूतमय नहीं था इसलिए समाज के दुश्चरित्रों ने उन्हें जो यातनाएँ दीं उन्हें उन्होंने सकृत किया। इसलिए अपने ऊपर मल फेंके जाने तथा प्रताडऩा को वे सह सके। उनका शरीर दिव्य था, अत: उन्हें पीड़ा नहीं होती थी। वे सदैव दिव्य आनन्द में मग्न रहते थे। *भगवद्गीता* (१८.६१) में कहा गया है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन्सर्वभूतानि यन्त्रारूढानि मायया॥* ''हे अर्जुन! परमेश्वर प्राणीमात्र के हृदय में स्थित हैं। वही देहरूपी यंत्र में आरूढ़ रह कर सब जीवों को अपनी माया शक्ति से घुमाता रहता है।ÓÓ चूँकि ईश्वर सबके हृदय में स्थित है, अत: वह शूकर तथा कूकर के हृदय में भी स्थित है। यदि शूकर तथा कूकर गन्दे स्थान में रहते हैं, तो यह नहीं समझना चाहिए कि ईश्वर भी अपने परमात्मा रूप में गन्दे स्थान में रहते हैं। यद्यपि संसार के दुर्जन ऋषभदेव को यातना दे रहे थे, किन्तु इनका उन पर कोई प्रभाव नहीं हुआ। अत: यहाँ यह कहा गया है— *स्व महिमा-अवस्थानेन* —वे अपनी महिमा में स्थित थे। यहाँ जिस प्रकार उन्हें यातना दिये जाने का वर्णन है, उससे वे कभी दुखी नहीं हुए।  