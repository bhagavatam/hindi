**धृता तनूरुशती मे पुराणी** **येनेह सत्त्वं परमं पवित्रम् ।** **शमो दम: सत्यमनुग्रहश्च** **तपस्तितिक्षानुभवश्च यत्र ॥ २४॥** 

शब्दार्थ **** 

**धृता—** **दिव्य शिक्षा द्वारा धारण किया गया** **; तनू:—** **शरीर** **; उशती—** **भौतिक कलुष से मुक्त** **; मे—** **मेरा** **; पुराणी—** **शाश्वत** **; येन—** **जिससे** **; इह—** **इस संसार में** **; सत्त्वम्—** **सतोगुण** **; परमम्—** **परम, सर्वश्रेष्ठ** **; पवित्रम्—** **पवित्र** **; शम:—** **मन का नियंत्रण** **; दम:—** **इन्द्रियों का नियंत्रण** **; सत्यम्—** **सत्य** **; अनुग्रह:—** **अनुग्रह, कृपा** **; च—** **तथा** **; तप:—** **तपस्या** **; तितिक्षा—** **सहनशीलता** **; अनुभव:—** **ईश्वर तथा जीवात्मा का बोध** **; च—** **तथा** **; यत्र—** **जिसमें।** **.** 

**वेद मेरे शाश्वत दिव्य शब्दावतार हैं, इसलिए वे शब्द-ब्रह्म हैं। इस जगत में ब्राह्मण समस्त** **वेदों का सश्यक् अध्ययन करते हैं और उनको आत्मसात् कर लेते हैं, इसलिए उन्हें साक्षात्** **मूर्तरूप वेद माना जाता है। ब्राह्मण सतोगुणी होते हैं फलस्वरूप उनमें शम, दम एवं सत्य के गुण** **पाये जाते हैं। वे वेदों का मूल अर्थ वर्णन करते हैं और अनुग्रहवश समस्त बद्धजीवों को वेदों के** **उद्देश्य का उपदेश देते हैं। वे तपस्या तथा तितिक्षा का अवयास करते हैं और जीवात्मा तथा परम** **ईश्वर के पदों का अनुभव करते हैं। ये ही ब्राह्मणों के आठ गुण (सत्त्व, शम, दम, सत्य,** **अनुग्रह, तपस्या, तितिक्षा यथा अनुभव) हैं। अत: समस्त जीवों में ब्राह्मण सर्वश्रेष्ठ हैं।** **तात्पर्य :** यह ब्राह्मण का सही वर्णन है। ब्राह्मण वह है, जिसने मन तथा इन्द्रियों को वश में करके वैदिक निष्कर्षों को आत्मसात् कर लिया हो। वह वेदों का सही-सही कथन करता है। इसी की पुष्टि *भगवद्गीता* (१.१) में हुई है— *वेदैश्च सर्वैरहमेव वेद्य:।* वेदों के अध्ययन से श्रीकृष्ण की दिव्य स्थिति का पता चलेगा। जो वेदों के सार को आत्मसात् कर ले वही सत्य का उपदेश कर सकता है। भगवान् बद्धजीवों पर सदय हैं, क्योंकि वे कृष्णभकि्त से परिचित न होने के कारण संसार के तीन प्रकार के तापों को भोगते हैं। ब्राह्मण का परमधर्म है कि वह व्यकि्तयों पर करुणा करे और उन्हें ऊपर उठाने के लिए कृष्णभक्ति का उपदेश दे। श्रीकृष्ण स्वयं बद्धजीवों को आध्यात्मिक जीवन के मूल्यों का उपदेश देने के लिए वैकुण्ठ से इस ब्रह्माण्ड में आते हैं। वे उन्हें श्रीकृष्ण में समर्पण के लिए प्रेरित करते हैं। इसी प्रकार से ब्राह्मण भी यही कार्य करते हैं। वैदिक आदेशों को आत्मसात् करके बद्धजीवों को उबारने में वे परमेश्वर के सहायक बनते हैं। अपने उच्च सत्त्व-गुण के कारण ब्राह्मण परमेश्वर को परम प्रिय हैं। वे इस भौतिक जगत में जीव के परोपकार हेतु कार्य करते हैं।  