*भागवत-धर्म* का वर्णन किया गया है, जो भौतिक संताप से मुकि्त दिलानेवाले धाॢमक आदेशों से भी परे हैं। इसमें यह बताया गया है कि मनुष्य को इन्द्रियतृप्ति के लिए कुकरों तथा शूकरों की तरह अत्यधिक श्रम नहीं करना चाहिए। यह मनुष्य-जीवन परमेश्वर के साथ अपने सश्बन्धों को पुनर्जागरित करने के लिए मिला है, जिसके लिए सभी प्रकार की तपस्याएँ की जानी चाहिए। तापसिक कर्म द्वारा हृदय के भौतिक कल्मष को दूर किया जा सकता है और फिर आध्याति्मक पद प्राप्त किया जा सकता है। इस सिद्धि को पाने के लिए भक्त की शरण लेकर उसकी सेवा करनी पड़ती है। तभी मुक्ति के द्वार खुलेंगे। जो कामिनी तथा इन्द्रियतृप्ति में आसक्त रहते हैं, वे धीरे-धीरे भौतिक चेतना में उलझ जाते हैं और जन्म, मृत्यु, जरा तथा व्याधि के दुखों को भोगते हैं। जो सबों के कल्याण में लगे रहते हैं और सन्तान तथा परिवार में लिप्त नहीं रहते वे *महात्मा* कहलाते हैं। इन्द्रियतृप्ति में लगे हुए, पवित्र या अपवित्र कर्म करने वाले व्यक्ति आत्मा के प्रयोजन को नहीं समझ पाते। अत: उन्हें चाहिए कि वे किसी महान् भक्त के पास जाकर उसको गुरु के रूप में स्वीकार करें। उसकी संगति से जीवन का लक्ष्य समझ में आ जायेगा। ऐसे गुरु के उपदेश से ईश्वर की भक्ति, भौतिक वस्तुओं से विरक्ति तथा भौतिक दुख तथा शोक को सहने की क्षमता प्राप्त की जा सकती है। तब सभी जीवात्माएँ समान दिखेंगी और दिव्य विषयों को जानने के लिए उत्सुकता बढ़ेगी। श्रीकृष्ण को लगातार प्रसन्न करने का प्रयास करते रहने पर पत्नी, संतान तथा घरबार से वैराग उत्पन्न हो जाता है। तब मनुष्य समय गँवाना नहीं चाहता। इस प्रकार वह स्वरूप-सिद्ध बन जाता है। आध्यात्मिक ज्ञान में उन्नत ऐसा व्यक्ति किसी दूसरे को भौतिक कार्यों में नहीं लगाता। जो व्यकि्त अपने भकि्त-उपदेश के द्वारा दूसरे व्यकि्त का उद्धार नहीं कर सकता वह गुरु, पिता, माता, देवता या पति होने का भागी नहीं है। ऋषभदेव ने अपने एक सौ पुत्रों को उपदेश देते हुए उन्हें अपने ज्येष्ठ भ्राता भरत को अपना पथ-प्रदर्शक तथा स्वामी स्वीकार करने की सलाह दी। समस्त जीवात्माओं में ब्राह्मण श्रेष्ठ हैं और ब्राह्मणों से वैष्णव श्रेष्ठतर हैं। वैष्णव की सेवा का अर्थ है श्रीभगवान् की सेवा। इस प्रकार शुकदेव गोस्वामी भरत महाराज के चरित्र तथा भगवान् ऋषभदेव द्वारा किये गये याज्ञिक अनुष्ठानों का सामान्य जनता के हित के लिए वर्णन करते हैं।  

**ऋषभ उवाच** 