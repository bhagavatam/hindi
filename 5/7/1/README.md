महाराज ने अनेक वैदिक यज्ञ किये और अनेक प्रकार की पूजा द्वारा परमेश्वर को प्रसन्न किया। कालान्तर में गृहत्याग करके वे हरद्वार में रहने लगे और भक्ति कार्यों में अपना समय बिताने लगे। अपने पिता ऋषभदेव की आज्ञा से भरत महाराज ने विश्वरूप की पुत्री पंचजनी से विवाह किया। तत्पश्चात् उन्होंने शान्तिपूर्वक सारे विश्व पर राज्य किया। पहले यह लोक अजनाभ कहलाता था, किन्तु भरत महाराज के शासन के बाद इसका नाम भारतवर्ष पड़ा। भरत महाराज को पंचजनी के गर्भ से पाँच पुत्ररत्नों की प्राप्ति हुई जिनके नाम सुमति, राष्ट्रभृत्, सुदर्शन, आवरण तथा ध्रूम्रकेतु रखे गये। भरत महाराज धर्म के पालन तथा अपने पिता के पद-चिह्नों का अनुसरण करने में अत्यन्त कठोर थे, फलत: उन्होंने अपनी प्रजा पर सुचारु रूप से शासन किया। परमेश्वर को तुष्ट करने के लिए अनेक यज्ञ सश्पन्न करने के कारण वे स्वयं अति संतुष्ट थे। अविचलित मन से वे भगवान् वासुदेव की भक्ति बढ़ाते गये। वे नारद जैसे ऋषियों के सिद्धान्तों को समझने में दक्ष थे और उनके पदचिह्नों का अनुसरण करते थे। वे भगवान् वासुदेव को निरन्तर हृदय में धारण करते थे। राजकार्य कर चुकने के बाद उन्होंने अपने साम्राज्य को पाँचों पुत्रों में बाँट दिया। फिर घर छोड़ कर पुलहाश्रम गये। वहाँ वे जंगली वनस्पतियाँ तथा फल खाकर भगवान् वासुदेव का पूजन प्रत्येक उपलब्ध वस्तु से करते रहे। वासुदेव के प्रति भक्ति बढ़ जाने से वे अपने दिव्य आनन्दमय जीवन का अनुभव स्वत: करने लगे। सिद्धावस्था के कारण कभी-कभी उन्हें अपने शरीर में अष्ट-सात्त्विक विकार यथा प्रेम-रुदन, वपु-कश्पन ²ष्टिगोचर होते थे, जो भगवत्प्रेम के सूचक हैं। ऐसा प्रतीत होता है कि वे ऋग्वेद में वॢणत मंत्रों से, जिन्हें गायत्री मंत्र कहते हैं और जिनका लक्ष्य सूर्य के भीतर स्थित परम नारायण है, परमेश्वर की आराधना करते थे।  

**श्रीशुक उवाच** 