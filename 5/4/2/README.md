**अथ ह तमुत्पत्त्यैवाभिव्यज्यमानभगवल्लक्षणं साश्योपशमवैराग्यैश्वर्यमहाविभूतिभिरनुदिनमेधमानानुभावं** **प्रकृतय: प्रजा ब्राह्मणा देवताश्चावनितलसमवनायातितरां जगृधु:. ॥ १॥** 

शब्दार्थ **** 

**श्री-शुक: उवाच—** **श्रीशुकदेव गोस्वामी ने कहा** **; अथ ह—** **इस प्रकार (भगवान् के प्रकट होने के अनन्तर)** **; तम्—** **उसको** **;** **उत्पत्त्या—** **आविर्भाव काल से** **; एव—** **ही** **; अभिव्यज्यमान—** **प्रकट रूप में** **; भगवत्-लक्षणम्—** **भगवान् जैसे लक्षणों से युक्त** **;** **साश्य—** **समभाव वाला** **; उपशम—** **इन्द्रियों तथा मन को वश में करते समय पूर्णतया शान्त** **; वैराग्य—** **गृहत्याग** **; ऐश्वर्य—** **ऐश्वर्य** **;** **महा-विभूतिभि:—** **महान् गुणों के कारण** **; अनुदिनम्—** **दिन-प्रतिदिन** **; एधमान—** **बढ़ता हुआ** **; अनुभावम्—** **उसकी शक्ति** **;** **प्रकृतय:—** **मंत्रीगण** **; प्रजा:—** **प्रजा, नागरिक** **; ब्राह्मणा:—** **ब्रह्म को जानने वाले विद्वान** **; देवता:—** **देवतागण** **; च—** **तथा** **;** **अवनि-तल—** **पृथ्वी पर** **; समवनाय—** **शासन करने के लिए** **; अतितराम्—** **उत्कट** **; जगृधु:—** **अभिलाषा होने लगी।** **.** 

**श्रीशुकदेव गोस्वामी ने कहा—जन्म से ही महाराज नाभि के पुत्र में भगवान् के लक्षण** **प्रकट थे, यथा चरणतल के चिह्न (ध्वज, वज्र इत्यादि)। यह पुत्र सबों के साथ समभाव** **रखनेवाला और अत्यन्त शान्त स्वभाव का था। यह अपनी इन्द्रियों तथा मन को वश में कर** **सकता था और परम ऐश्वर्यवान होने के कारण उसे भौतिक सुख की लिप्सा नहीं थी। इन समस्त** **गुणों से सश्पन्न होने के कारण महाराज नाभि का पुत्र दिनोंदिन शक्तिशाली बनता गया। फलत:** **समस्त नागरिकों, विद्वान ब्राह्मणों, देवताओं तथा मंत्रियों ने चाहा कि ऋषभदेव पृथ्वी के शासक** **बनें।** **तात्पर्य :** आजकल सस्ते अवतार होने लगे हैं, अत: अवतार में प्राप्य शारीरिक लक्षणों को ध्यान से देखना रोचक होगा। यह देखा गया था कि ऋषभदेव के पैरों में जन्म से ही दिव्य चिह्न (ध्वजा, वज्र, कमल इत्यादि) अंकित थे। इसके अतिरिक्त ज्यों-ज्यों वह बढऩे लगा, उसकी लयाति फैलने लगी। वह समभाव रखने वाला था। उसने न तो किसी एक का पक्ष लिया और न दूसरे की उपेक्षा ही की। ईश्वर के अवतार को छ: ऐश्वर्यों से युक्त होना चाहिए। ये हैं—धन, बल, ज्ञान, सौन्दर्य, यश तथा त्याग। कहा जाता है कि ऋषभदेव सभी ऐश्वर्यों से युक्त होकर भी भौतिक सुख से परम विरक्त थे। वह आत्म-संयमी था, इसलिए सभी उन्हें चाहते थे। उनके अपूर्व गुणों के कारण सभी चाहते थे कि पृथ्वी पर वही राज्य करें। ईश्वर के अवतार को अनुभवी लोग शाषों में वॢणत लक्षणों द्वारा स्वीकार करते हैं। कभी भी मूर्ख लोगों की चाटुकारी से अवतार स्वीकार नहीं हो पाता।  