**यस्य ह पाण्डवेय श्लोकावुदाहरन्ति—** **को नु तत्कर्म राजर्षेर्नाभेरन्वाचरेत्पुमान् ।** **अपत्यतामगाद्यस्य हरि: शुद्धेन कर्मणा ॥ ६॥** 

शब्दार्थ **** 

**यस्य—** **जिसके** **; ह—** **निस्सन्देह** **; पाण्डवेय—** **वह महाराज परीक्षित** **; श्लोकौ—** **दो श्लोक** **; उदाहरन्ति—** **सुनाते हैं** **; क:—** **कौन** **;** **नु—** **तब** **; तत्—** **वह** **; कर्म—** **कार्य** **; राज-ऋषे:—** **पवित्र राजा** **; नाभे:—** **नाभि का** **; अनु—** **अनुगमन करते हुए** **; आचरेत्—** **आचरण कर सकता था** **; पुमान्—** **मनुष्य** **; अपत्यताम्—** **पुत्रत्व, पुत्र बनना** **; अगात्—** **स्वीकार किया** **; यस्य—** **जिसका** **; हरि:—** **भगवान् ने** **; शुद्धेन—** **पवित्र** **; कर्मणा—** **कर्म से।** **.** 

**हे महाराज परीक्षित, महाराज नाभि के यशोगान में प्राचीन मुनियों ने दो श्लोक रचे। उनमें** **से एक यह है, ''महाराज नाभि जैसी सिद्धि अन्य कौन प्राप्त कर सकता है? उनके कर्मों तक** **कौन पहुँच सकता है? उनकी भक्ति के कारण भगवान् ने उनका पुत्र बनना स्वीकार किया।ÓÓ** **तात्पर्य :** इस श्लोक में *शुद्धेन कर्मणा* शब्द महत्त्वपूर्ण हैं। यदि कोई कार्य भक्ति से नहीं किया जाता तो वह भौतिक प्रकृति के गुणों से दूषित हो जाता है। *भगवद्गीता* में इसकी व्यालया *यज्ञार्थात्कर्मणोऽन्यत्र लोकोऽयं कर्मबन्धन:* के रूप में की गई है। जो कर्म भगवान् को प्रसन्न करने के लिए किये जाते हैं, वे ही शुद्ध हैं और वे ही प्रकृति के गुणों से कलुषित नहीं होते। अन्य सभी कर्म सतो रजो तथा तमोगुणों के द्वारा दूषित हो जाते हैं। इन्द्रियों की तुषि्ट के लिए किए जाने वाले समस्त भौतिक कर्म संदूषित होते हैं, किन्तु महाराज नाभि ने ऐसा कोई दूषित कर्म नहीं किया। यहाँ तक कि यज्ञ के समय भी उन्होंने दिव्य कर्म ही किए थे। इसलिए उन्हें पुत्र रूप में भगवान् की प्राप्ति हुई।  