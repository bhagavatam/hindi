**यवीयांस एकाशीतिर्जायन्तेया: पितुरादेशकरा महाशालीना महाश्रोति्रया यज्ञशीला: कर्मविशुद्धा** **ब्राह्मणा बभूवु:. ॥ १३॥** 

शब्दार्थ **** 

**यवीयांस:—** **इनसे छोटे** **; एकाशीति:—** **इक्यासी** **; जायन्तेया:—** **ऋषभदेव की पत्नी जयन्ती के पुत्र** **; पितु:—** **अपने पिता के** **;** **आदेशकरा:—** **आदेशानुसार** **; महा-शालीना:—** **परम विनीत** **; महा-श्रोत्रिया:—** **वैदिक ज्ञान में पारंगत** **; यज्ञ-शीला:—** **अनुष्ठानों** **को करने में निपुण** **; कर्म-विशुद्धा:—** **अत्यन्त शुद्ध कर्मों वाले** **; ब्राह्मणा:—** **योग्य ब्राह्मण** **; बभूवु:—** **हुए।** **.** 

**उपर्युक्त उन्नीस पुत्रों के अतिरिक्त ऋषभदेव तथा जयन्ती से इक्यासी पुत्र और थे। ये अपने** **पिता की आज्ञानुसार अति सुसंस्कृत, शालीन, उज्ज्वल कर्मों वाले तथा वैदिक ज्ञान तथा** **अनुष्ठानिक कार्यों में निपुण हुए। इस प्रकार ये सभी पूर्ण रूप से योग्य ब्राह्मण बन गये।** **तात्पर्य :** इस श्लोक से एक अच्छी जानकारी प्राप्त होती है कि गुण तथा कार्य के अनुसार जातियाँ की अर्हताएँ कैसे बनती हैं। ऋषभदेव राजा थे, अत: निश्चय ही वे क्षति्रय थे। उनके एक सौ पुत्र थे जिनमें से दस क्षत्रिय कर्म में लगे हुए थे और पृथ्वी पर राज्य कर रहे थे। उनके नौ पुत्र *श्रीमद्भागवत* के श्रेष्ठ उपदेशक (महाभागवत) हुए, जिसका अर्थ है कि वे ब्राह्मणों के पद से उच्च थे। शेष इक्यासी पुत्र योग्य ब्राह्मण हुए। ये कुछ ऐसे ज्वलंत उदाहरण हैं, जो यह बताते हैं कि कोई जन्म से नहीं वरन् अपने गुणों के कारण किसी कार्य के लिए योग्य (पात्र) बनता है। महाराज ऋषभदेव के सभी पुत्र जन्म से क्षत्रिय थे, किन्तु अपने गुणों के कारण उनमें से कुछ क्षत्रिय बने, तो कुछ ब्राह्मण। उनमें से नौ पुत्र *श्रीमद्भागवत* के उपदेशक ( *भागवत-धर्म-दर्शना:* ) थे जिसका तात्पर्य यह है कि वे क्षत्रिय तथा ब्राह्मण वर्गों से ऊपर उठ गये।  