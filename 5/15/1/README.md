महाराज भरत के पुत्र का नाम सुमति था। उसने ऋषभदेव द्वारा प्रदॢशत मुक्ति-पथ का अनुसरण किया। कुछ लोग गलती से सुमति को भगवान् बुद्ध का साक्षात् अवतार मानते थे। सुमति का पुत्र देवताजित् था और उसका पुत्र देवद्युश्न था जिसका पुत्र परमेष्ठी था और उसका पुत्र प्रतीह था। प्रतीह भगवान् विष्णु का परम भक्त था जिसके तीन पुत्र हुए, जिनके नाम थे—प्रतिहर्ता, प्रस्तोता तथा उद्गाता। प्रतिहर्ता के अज तथा भूमा दो पुत्र हुए। भूमा का पुत्र उद्गीथ तथा उद्गीथ का पुत्र प्रस्ताव था। प्रस्ताव का पुत्र विभु था और विभु का पुत्र पृथुषेण था जिसका पुत्र नक्त था। नक्त की पत्नी द्रुति से गय का जन्म हुआ जो अत्यन्त विलयात एवं महात्मा राजा था। वास्तव में राजा गय गवान् विष्णु के अंश- अवतार थे और विष्णु के प्रति अपनी अगाध भक्ति के कारण उन्हें महापुरुष की उपाधि दी गई थी। राजा गय के चित्ररथ, सुमति तथा अवरोधन नामक तीन पुत्र थे। चित्ररथ का पुत्र सम्राट नामक महान् राजा हुआ। उसका पुत्र मरीचि था जिसका पुत्र बिन्दु हुआ। बिन्दु का पुत्र मधु और मधु का पुत्र वीरव्रत था। वीरव्रत के दो पुत्र हुए—मंथु तथा प्रमंथु। मंथु का पुत्र भौवन था, भौवन का पुत्र त्वष्टा और त्वष्टा का पुत्र विरज था, जिसने पूरे वंश को उजागर किया। विरज के एक सौ पुत्र तथा एक पुत्री थी। पुत्रों में से शतजीत नाम का पुत्र अत्यन्त विलयात हुआ।  

**श्रीशुक उवाच** 