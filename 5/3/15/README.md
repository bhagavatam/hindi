**यदु ह वाव तव पुनरदभ्रकर्तरिह समाहूतस्तत्रार्थधियां मन्दानां नस्तद्यद्देवहेलनं देवदेवार्हसि साश्येन** **सर्वान्प्रतिवोढुमविदुषाम्. ॥ १॥** 

शब्दार्थ **** 

**यत्—** **क्योंकि** **; उ ह वाव—** **निस्संदेह** **; तव—** **तुश्हारा** **; पुन:—** **फिर** **; अदभ्र-कर्त:—** **हे ईश्वर, जो अनेक कर्म करता है** **; इह—** **यहाँ,** **इस-स्थल में** **; समाहूत:—** **आमंत्रित** **; तत्र—** **अत:** **; अर्थ-धियाम्—** **भौतिक कामनाओं को पूरा करने के लिए इच्छुक** **;** **मन्दानाम्—** **कम बुद्धि वाले, मूढ़** **; न:—** **हम सबका** **; तत्—** **वह** **; यत्—** **जो** **; देव-हेलनम्—** **भगवान् की अवहेलना** **; देव-देव—** **परम देव** **; अर्हसि—** **जो पसन्द आए** **; साश्येन—** **समभाव के कारण** **; सर्वान्—** **सब कुछ** **; प्रतिवोढुम्—** **सहने करते हैं** **;** **अविदुषाम्—** **हम अल्प ज्ञानियों का।** **.** 

**हे ईश्वर, आप अनेक अद्भुत कार्य कर सकने में समर्थ हैं। इस यज्ञ के करने का हमारा** **एकमात्र लक्ष्य पुत्र प्राप्त करना था, अत: हमारी बुद्धि अधिक प्रखर नहीं है। हमें जीवन-लक्ष्य** **निर्धारित करने का कोई अनुभव नहीं है। निसन्देह भौतिक लक्ष्य की प्राप्ति हेतु किये गये इस** **तुच्छ यज्ञ में आपको आमंत्रित करके हमने आपके चरण कमलों में महान् पाप किया है। अत: हे** **सर्वेश, आप अपनी अहैतुकी कृपा तथा सम²ष्टि के कारण हमें क्षमा करें।** **तात्पर्य :** ऋत्विजगण निश्चित रूप से अप्रसन्न थे क्योंकि उन्होंने एक तुच्छ कार्य के लिए परमेश्वर को वैकुण्ठ से बुलाया था। शुद्ध भक्त नहीं चाहता कि वृथा ही ईश्वर दर्शन दें। ईश्वर विविध कार्यों में संलग्न रहते हैं और शुद्ध भक्त यह कभी नहीं चाहता कि अपनी इन्द्रिय-तुष्टि के लिए ऐसे ही उनका दर्शन करे। वह तो केवल उनके अनुग्रह पर आश्रित रहता है और जब ईश्वर प्रसन्न होते हैं, तो भक्त उन्हें प्रत्यक्ष देख सकता है। वैसे परमेश्वर ब्रह्मा तथा शिव जैसे देवताओं द्वारा भी अलक्षित रहते हैं। भगवान् का आवाहन करके महाराज नाभि के ऋत्विजों ने अपने को अज्ञानी सिद्ध कर दिया था, तो भी परमेश्वर अपनी अहैतुकी कृपा से प्रकट हुए। इसीलिए सबों ने भगवान् से क्षमा-याचना की। विद्वानों ने भौतिक लाभ के लिए भगवान् की उपासना की अनुमति नहीं दी है। *भगवद्गीता*  (७.१६) में कहा गया है— *चतुॢवधा भजन्ते मां जना: सुकृतिनोऽर्जुन।* *आर्तो जिज्ञासुरर्थार्थी ज्ञानी च भरतर्षभ॥* ''हे अर्जुन! विपदाग्रस्त, धन की इच्छा करने वाले, जिज्ञासु तथा ज्ञानी—ये चार प्रकार के पुण्यात्मा मेरी भक्ति करते हैं।ÓÓ भक्ति की दीक्षा उसी समय प्रारश्भ होती है जब कोई विपदाग्रस्त होता है, धन चाहता है अथवा परम सत्य को जानना चाहता है। किन्तु इस प्रकार ईश्वर के पास जाने वाले लोग वास्तविक भक्त नहीं हैं। उन्हें पवित्र (सुकृतिना) मान लिया जाता है क्योंकि वे परम सत्य के बारे में जिज्ञासा करते हैं। वे ईश्वर के विविध कार्यों को न जानते हुए, भौतिक लाभ के लिए उन्हें वृथा ही तंग करते हैं। किन्तु भगवान् इतने दयालु हैं कि तंग किये जाने पर भी ऐसे याचकों की मनोकामना पूर्ण करते हैं। शुद्ध भक्त तो *अन्याभिलाषिता-शून्य* होता है, उसकी उपासना के पीछे कोई उद्देश्य नहीं रहता। वह कर्म या ज्ञान के रूप में माया के प्रभाव द्वारा प्रेरित नहीं होता। शुद्ध भक्त अपनी परवाह किये बिना ईश्वर की आज्ञा- पालन करने के लिए सन्नद्ध रहता है। ऋत्विजगण कर्म तथा भक्ति के अन्तर से पूर्णत: परिचित थे, अत: अपने को सकाम कर्माधीन मानकर उन्होंने ईश्वर से क्षमा-याचना की। उन्हें यह ज्ञात था कि अत्यन्त क्षुद्र कार्य के लिए परमेश्वर को बुलाया गया है।  

**श्रीशुक उवाच** 