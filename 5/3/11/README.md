**असङ्गनिशितज्ञानानलविधूताशेषमलानां भवत्स्वभावानामात्मारामाणां मुनीनामनवरतपरिगुणितगुणगण** **परममङ्गलायनगुणगणकथनोऽसि. ॥ ११॥** 

शब्दार्थ **** 

**असङ्ग—** **वैराग्य से** **; निशित—** **²ढ़ किया है** **; ज्ञान—** **ज्ञान की** **; अनल—** **अग्नि से** **; विधूत—** **हटाया गया** **; अशेष—** **असीम** **;** **मलानाम्—** **जिनकी मलिन वस्तुएँ** **; भवत्-स्वभावानाम्—** **जिन्होंने आपके गुण प्राप्त कर लिए हैं** **; आत्म-आरामाणाम्—** **जो** **आत्म-तुष्ट है, आत्माराम** **; मुनीनाम्—** **मुनियों का** **; अनवरत—** **लगातार, निरन्तर** **; परिगुणित—** **स्मरण करते** **; गुण-गण—** **जिसके** **सद्गुण समूह** **; परम-मङ्गल—** **परम-आनन्द** **; आयन—** **उत्पन्न करता है** **; गुण-गण-कथन:—** **जिसके लक्षणों का जप** **; असि—** **तुम** **हो।** **.** 

**हे ईश्वर, समस्त विचारवान मुनि तथा साधु पुरुष निरन्तर आपके दिव्य गुणों का गान करते** **रहते हैं। इन मुनियों ने अपनी ज्ञान-अग्नि से अपार मलराशि को पहले ही दग्ध कर दिया है और** **इस संसार से अपने वैराग्य को सु²ढ़ किया है। इस प्रकार वे आपके गुणों को ग्रहण कर आत्म-** **तुष्ट हैं। तो भी जिन्हें आपके गुणों के गान में परम-आनन्द आता है उनके लिए भी आपका दर्शन** **दुर्लभ है।** **तात्पर्य :** महाराज नाभि के यज्ञस्थल में समवेत पुरोहितों ने भगवान् विष्णु के द्वारा साक्षात् दर्शन दिये जाने की भूरि-भूरि प्रशंसा की और अपने को परम धन्य माना। ईश्वर का दर्शन उन महान् सन्तों के लिए भी, जिन्होंने भौतिक संसार से वैराग्य ले लिया है और जिनके हृदय ईश्वर की महिमा का निरन्तर जप करने के कारण विमल हैं, दुर्लभ है। ऐसे मनुष्य ईश्वर के दिव्य गुणों का जप करके संतुष्ट रहते हैं। उन्हें ईश्वर के प्राकट्य की आवश्यकता नहीं रहती। ऋषिगण यह इंगित करना चाहते हैं कि ईश्वर का साक्षात्कार महान् साधुओं के लिए भी दुर्लभ है, किन्तु वे उन पर इतने प्रसन्न हुए कि वे साक्षात् प्रकट हो गये। इसलिए *समस्त* याजक अत्यधिक कृतकृत्य हुए।  