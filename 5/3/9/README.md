**इत्यभिव्याहृतं राजा निशश्य भरतर्षभ: ।** **किमन्यत्पृष्टवान् भूयो वैयासकिमृङ्क्षष कविम् ॥ १३॥** 

**शब्दार्थ** 

**शौनक: उवाच—** **शौनक ने कहा** **; इति—** **इस प्रकार** **; अभिव्याहृतम्—** **जो कुछ कहा गया** **; राजा—** **राजा ने** **; निशश्य—** **सुनकर** **;** **भरत-ऋषभ:—** **महाराज परीक्षित** **; किम्—** **क्या** **; अन्यत्—** **अधिक** **; पृष्टवान्—** **पूछा** **; भूय:—** **पुन:** **; वैयासकिम्—** **व्यास के पुत्र** **से** **; ऋषिम्—** **दक्ष** **; कविम्—** **काव्यमय।** **.** 

**शौनक ने कहा : व्यास-पुत्र श्रील शुकेदव गोस्वामी अत्यन्त विद्वान ऋषि थे और बातों को** **काव्यमय ढंग से प्रस्तुत करने में सक्षम थे। अतएव जो कुछ उन्होंने कहा, उसे सुनने के बाद** **महाराज परीक्षित ने उनसे और क्या पूछा?** **तात्पर्य :** भगवद्भक्त में सारे दैवीगुण स्वत: विकसित होते हैं। इन गुणों में से कुछ महत्त्वपूर्ण गुण इस प्रकार हैं—वह दयालु, शान्त, सत्यवादी, समदर्शी, त्रुटिरहित, उदार, मृदु, स्वच्छ, अनासक्त, सर्व शुभैषी, सन्तुष्ट, कृष्ण का शरणागत, लालसा-रहित, सरल, स्थिर, आत्माराम, नियमित आहार करनेवाला, ज्ञानी, शिष्ट, निरभिमान, गश्भीर, सहानुभूतिशील, मैत्री भाववाला, कवि-हृदय, दक्ष होता है तथा मौन रहता है। भक्त के इन छब्बीस गुणों में, जिनका वर्णन कृष्णदास कविराज ने *चैतन्य-* *चरितामृत* में किया है, कवि-हृदय का विशेष उल्लेख शुकदेव गोस्वामी के लिए हुआ है। उन्होंने *श्रीमद्भागवत* को सुनकर जिस तरह प्रस्तुत किया, वह उनकी कवित्व-शकि्त का परिचायक है। वे स्वरूप-सिद्ध विद्वान ऋषि थे। दूसरे शब्दों में, वे ऋषियों में कवि थे। 