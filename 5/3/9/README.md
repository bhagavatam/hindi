**तद्यथा बालिशानां स्वयमात्मन: श्रेय: परमविदुषां परमपरमपुरुष प्रकर्षकरुणया स्वमहिमानं** **चापवर्गालयमुपकल्पयिष्यन्स्वयं नापचित एवेतरवदिहोपलक्षित:. ॥ ९॥** 

शब्दार्थ **** 

**तत्—** **वह** **; यथा—** **जिस प्रकार** **; बालिशानाम्—** **मूर्खों का** **; स्वयम्—** **स्वयं** **; आत्मन:—** **अपना** **; श्रेय:—** **कल्याण** **; परम्—** **परम** **;** **अविदुषाम्—** **अज्ञानियों का** **; परम-परम-पुरुष—** **हे ईश्वरों के भी ईश, इशाधीश** **; प्रकर्ष-करुणया—** **प्रभूत अहैतुक करुणावश** **;** **स्व-महिमानम्—** **अपनी व्यक्तिगत महिमा** **; च—** **तथा** **; अपवर्ग-आलयम्—** **अपवर्ग (मुक्ति) कहलाने वाली** **; उपकल्पयिष्यन्—** **देने की इच्छा से** **; स्वयम्—** **स्वयं** **; न अपचित:—** **समुचित रीति से पूजा न होने से** **; एव—** **यद्यपि** **; इतर-वत्—** **सामान्य पुरुष की** **भाँति** **; इह—** **यहाँ** **; उपलक्षित:—** **(आप) हैं और (हमारे द्वारा) देखे जा रहे हैं।** **.** 

**हे ईशाधश, हम धर्म, अर्थ, काम तथा मोक्ष से पूर्णतया अनजान हैं क्योंकि हमें जीवन-** **लक्ष्य का ठीक से पता नहीं है। आप यहाँ हमारे समक्ष साक्षात् इस प्रकार प्रकट हुए हैं जिस** **प्रकार कोई व्यक्ति जानबूझ कर अपनी पूजा कराने के लिए आया हो। किन्तु ऐसा नहीं है, आप** **तो इसलिए प्रकट हुए हैं जिससे हम आपके दर्शन कर सकें। आप अपनी अगाध तथा अहैतुकी** **करुणावश हमारा उद्देश्य पूरा करने, हमारा हित करने तथा अपवर्ग का लाभ प्रदान करने हेतु** **प्रकट हुए हैं। हम अपनी अज्ञानता के कारण आपकी ठीक से उपासना भी नहीं कर पा रहे हैं, तो** **भी आप पधारे हैं।** **तात्पर्य :** भगवान् विष्णु स्वयं यज्ञ-स्थल पर उपस्थित हुए, किन्तु इसका अर्थ यह नहीं है कि उनका कोई निजी स्वार्थ था। इसी प्रकार मनि्दर में अर्चा-विग्रह रहता है। मात्र अपनी अहैतुकी करुणा से भगवान् उपस्थित होते हैं जिससे हम उनका दर्शन पा सकें। हम, दिव्य ²ष्टि न होने के कारण ईश्वर के सत्-चित्-आनन्द विग्रह को नहीं देख सकते। हमें पत्थर तथा लकड़ी के समान स्थूल पदार्थ दिखाई पड़ते हैं इसीलिए वे मन्दिरों में पत्थर तथा लकड़ी का रूप धारण करके हमारी सेवा स्वीकारते हैं। यह ईश्वर की अहैतुकी कृपा का प्रदर्शन है। यद्यपि उनकी ऐसी वस्तुओं के प्रति कोई रुचि नहीं है, किन्तु हमारी प्रेमाभकि्त प्राप्त करने के लिए वे ऐसा करते हैं। वास्तव में हम भगवान् की पूजा के लिए उपयुक्त सामग्रियों की भेंट चढ़ा भी नहीं सकते क्योंकि हमें कोई ज्ञान नहीं है। मात्र अहैतुकी कृपावश ही महाराज नाभि के यज्ञ-स्थल में परमेश्वर प्रकट हुए।  