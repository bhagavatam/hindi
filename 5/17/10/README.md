**तथैवालकनन्दा दक्षिणेन ब्रह्मसदनाद्बहूनि गिरिकूटान्यतिक्रश्य हेमकूटाद्धैमकूटान्यतिरभसतररंहसा** **लुठयन्ती भारतमभिवर्षं दक्षिणस्यां दिशि जलधिमभिप्रविशति यस्यां स्नानार्थं चागच्छत: पुंस: पदे** **पदेऽश्वमेधराजसूयादीनां फलं न दुर्लभमिति. ॥ ९॥** 

शब्दार्थ **** 

**तथा एव—** **इसी प्रकार** **; अलकनन्दा—** **अलकनन्दा नामक धारा** **; दक्षिणेन—** **दक्षिण दिशा से** **; ब्रह्म-सदनात्—** **ब्रह्मपुरी से** **;** **बहूनि—** **बहुत सी** **; गिरि-कूटानि—** **पर्वत चोटियों को** **; अतिक्रश्य—** **पार करके** **; हेमकूटात्—** **हेमकूट पर्वत से** **; हैमकूटानि—** **तथा हिमकूट** **; अति-रभसतर—** **अधिक भयावनी** **; रंहसा—** **अधिक वेग से** **; लुठयन्ती—** **अपहरण करती हुई** **; भारतम्** **अभिवर्षम्—** **भारतवर्ष के चारों ओर** **; दक्षिणस्याम्—** **दक्षिण** **; दिशि—** **दिशा में** **; जलधिम्—** **लवण सागर में** **; अभिप्रविशति—** **प्रवेश करती है** **; यस्याम्—** **जिसमें** **; स्नान-अर्थम्—** **स्नान हेतु** **; च—** **और** **; आगच्छत:—** **आये हुए** **; पुंस:—** **पुरुष** **; पदे पदे—** **प्रत्येक पग पर** **; अश्वमेध-राजसूय-आदीनाम्—** **अश्वमेध तथा राजसूय जैसे महान् यज्ञों का** **; फलम्—** **फल** **; न—** **नहीं** **; दुर्लभम्—** **प्राप्त करना अत्यन्त कठिन है** **; इति—** **ऐसा।** **.** 

**इसी प्रकार अलकनन्दा ब्रह्मपुरी की दक्षिण दिशा से होकर बहती है। विभिन्न प्रदेशों में** **पर्वतों की चोटियों को पार करती हुई यह अत्यन्त वेग से हेमकूट तथा हिमकूट पर्वतों की** **चोटियों पर गिरती है। इन पर्वतों की चोटियों को आप्लावित करती हुई गंगा भारतवर्ष नामक** **भूभाग में गिरती है और उसे अपने जल से आपूरित करती चलती है। तत्पश्चात् यह दक्षिण दिशा** **में लवण सागर में मिल जाती है। जो व्यक्ति इस नदी में स्नान करने आते हैं, वे भाग्यशाली हैं।** **उन्हें पग-पग पर राजसूय तथा अश्वमेध जैसे महान् यज्ञों के करने का फल प्राप्त करना दुष्कर** **नहीं है।** **तात्पर्य :** अब भी जहाँ बंगाल की खाड़ी के लवण जल में गंगा नदी मिलती है, वह स्थान गंगा सागर कहलाता है। जनवरी-फरवरी मास में मकर-संक्रान्ति के अवसर पर आज भी यहाँ हजारों लोग मुक्ति प्राप्त करने की अभिलाषा से स्नान करने आते हैं और वास्तव में उनको मुक्ति प्राप्त होती है, जिसकी पुष्टि यहाँ की गई है। जो लोग किसी भी समय गंगा स्नान करते हैं उन्हें अश्वमेध तथा राजसूय जैसे महान् यज्ञों का फल प्राप्त होना कठिन नहीं होता है। आज भी भारत के अधिकांश लोग गंगा में स्नान करने के इच्छुक हैं और ऐसे अनेक स्थान हैं जहाँ वे स्नान कर सकते हैं। प्रयाग (इलाहाबाद) में प्रतिवर्ष जनवरी मास में गंगा तथा यमुना नदी के संगम पर स्नान करने के लिए लाखों लोग एकत्र होते हैं। इसके बाद वे बंगाल की खाड़ी तथा गंगा के संगम में स्नान करते हैं। भारत के लोगों के लिए यह विशेष सुविधा है कि वे अनेक तीर्थस्थानों पर गंगास्नान कर सकते हैं।  