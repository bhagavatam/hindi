**तं त्वेणकुणकं कृपणं स्रोतसानूह्यमानमभिवीक्ष्यापविद्धं बन्धुरिवानुकश्पया राजॢषर्भरत आदाय** **मृतमातरमित्याश्रमपदमनयत्. ॥ ७॥** 

शब्दार्थ **** 

**तम्—** **उस** **; तु—** **लेकिन** **; एण-कुणकम्—** **मृग शावक (हरिणी का बच्चा) को** **; कृपणम्—** **बेचारे** **; स्रोतसा—** **लहरों के द्वारा** **;** **अनूह्यमानम्—** **तैरता हुआ** **; अभिवीक्ष्य—** **देख कर** **; अपविद्धम्—** **आत्म-जन से विलग (वियुक्त)** **; बन्धु: इव—** **मित्र की भाँति** **;** **अनुकश्पया—** **दयावश** **; राज-ऋषि: भरत:—** **परम सन्त तुल्य राजा भरत** **; आदाय—** **लाकर** **; मृत-मातरम्—** **मातृविहीन** **; इति—** **ऐसा सोचते हुए** **; आश्रम-पदम्—** **आश्रम में** **; अनयत्—** **ले गया।** **.** 

**नदी के तीर पर बैठे हुए महान् राजा भरत ने अपनी माँ से बिछुड़े बच्चे को नदी में उतराते** **देखा। यह देख कर उन्हें बड़ी दया आई। उन्होंने विश्वासपात्र मित्र की भाँति उस नन्हेशावक को** **लहरों से निकाल लिया और मातृहीन जान कर वे उसे अपने आश्रम में ले आये।** **तात्पर्य :** प्रकृति के नियम जिस सूक्ष्मता से लागू होते हैं उसका हमें ज्ञान नहीं होता है। महाराज भरत उन्नत भक्त और महान् राजा थे। वे परमेश्वर की प्रेमाभक्ति को प्राप्त करने ही वाले थे, किन्तु उस पद से भी भौतिक स्तर पर वे नीचे गिर गये। इसलिए *भगवद्गीता* (२.१) में यह चेतावनी दी गई है— *यं हि न व्यथयन्त्येते पुरुषं पुरुषर्षभ।* *समदु:खसुखं धीरं सोऽमृतत्वाय कल्पते॥* ''हे पुरुषश्रेष्ठ अर्जुन! जो सुख-दुख को समान समझ कर इन दोनों से व्याकुल नहीं होता, वह धीर पुरुष निश्चित रूप से मुक्ति के योग्य है।ÓÓ भौतिक बन्धन से मोक्ष तथा मुक्ति के प्रति अग्रसर होने में अत्यन्त सतर्क रहना चाहिए, क्योंकि थोड़ी सी त्रुटि रह जाने से पुन: संसार में गिरना पड़ता है। महाराज भरत के चरित्र का अध्ययन करके हम सभी प्रकार की भौतिक आसक्ति से मुक्त होने की कला सीख सकते हैं। जैसाकि आगे के श्लोकों से पता चलेगा, भरत महाराज को मृग शरीर धारण करना पड़ा, क्योंकि मृगशावक पर उनका अत्यन्त ममत्व हो गया था। हमें चाहिए कि हम मनुष्य को भौतिक स्थिति से दिव्य स्थिति तक उठाने में दयालु बनें, क्योंकि पता नहीं कब हमारी यह सिद्धि नष्ट हो जाये और हमें नीचे गिरना पड़े। महाराज भरत का मृग के प्रति दया भौतिक जगत् में उनके पतन की शुरुआत थी।  