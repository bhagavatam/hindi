**पथिषु च मुग्धभावेन तत्र तत्र विषक्तमतिप्रणयभरहृदय: कार्पण्यात्स्कन्धेनोद्वहति एवमुत्सङ्ग उरसि** **चाधायोपलालयन्मुदं परमामवाप. ॥ १३॥** 

शब्दार्थ **** 

**पथिषु—** **वन मार्ग में** **; च—** **भी** **; मुग्ध-भावेन—** **मृग के बचकाने आचरण से** **; तत्र तत्र—** **वहाँ वहाँ** **; विषक्त-मति—** **अत्यधिक** **आकृष्ट मन वाला** **; प्रणय—** **प्रेम से** **; भर—** **पूरित** **; हृदय:—** **जिसका हृदय** **; कार्पण्यात्—** **स्नेह तथा प्रेम के कारण** **; स्कन्धेन—** **कंधे से** **; उद्वहति—** **ले जाता है** **; एवम्—** **इस प्रकार** **; उत्सङ्गे—** **कभी-कभी गोद में** **; उरसि—** **सोते समय वक्षस्थल के ऊपर** **; च—** **भी** **; आधाय—** **ले कर** **; उपलालयन्—** **दुलारते हुए** **; मुदम्—** **सुख** **; परमाम्—** **अत्यधिक** **; अवाप—** **अनुभव किया।** **.** 

**जंगल के मार्ग में वह मृग अपने चपल स्वभाव के कारण महाराज भरत को अत्यन्त** **आकर्षक लगता। महाराज भरत उसे अपने कंधों में भी चढ़ा कर स्नेहवश दूर तक ले जाते।** **उनका हृदय मृग-प्रेम से इतना पूरित था कि वे कभी उसे अपनी गोद में ले लेते, तो कभी सोते** **समय उसे अपनी छाती पर चढ़ाए रखते। इस प्रकार उस पशु को दुलारते हुए उन्हें अत्यधिक सुख** **का अनुभव होता था।** **तात्पर्य :** वन में जाकर आध्यात्मिक जीवन में आगे बढऩे के उद्देश्य से महाराज भरत ने अपना घर, पत्नी, सन्तान, राज्य तथा अन्य सभी कुछ छोड़ दिया था, किन्तु एक तुच्छ पालतू मृग के स्नेह- पाश में बँध कर वे पुन: भौतिक आसक्ति के शिकार बन गये। तो भला उन्हें परिवार-त्याग से क्या लाभ हुआ? जो व्यक्ति अपने आध्यात्मिक जीवन को उन्नत करना चाहता है उसे श्रीकृष्ण के अतिरिक्त अन्यत्र आसक्त होने से सावधान रहना चाहिए। कभी-कभी मात्र उपदेश देने के लिए हमें अनेक भौतिक कार्य करने पड़ते हैं, किन्तु हमें स्मरण रखना होगा कि ये सब कार्य श्रीकृष्ण के निमित्त हैं। यदि हम इसे स्मरण रखेंगे तो फिर हम भौतिक कर्मों के शिकार नहीं बनेंगे।  