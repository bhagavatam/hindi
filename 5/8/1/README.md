पतन हुआ। एक दिन सदा की भाँति गण्डकी नदी में स्नान करके भरत महाराज मंत्र का जाप कर रहे थे तो उन्होंने देखा कि एक गॢभणी मृगी नदी में पानी पीने आई। सहसा किसी ङ्क्षसह की दहाड़ सुनाई पड़ी और मृगी इतनी भयभीत हो गई कि उसने तुरन्त अपने शिशु को जन्म दे दिया। मृगी ने किसी तरह नदी पार तो कर ली, किन्तु तत्पश्चात् उसकी तुरन्त मृत्यु हो गई। महाराज भरत को माताविहीन मृगशावक पर तरस आया, उन्होंने उसे जल से निकाला और अपने आश्रम में लाकर अत्यन्त लाड से उसे पाला। धीरे-धीरे वे इस नन्हे मृग पर इतने आसक्त हो गये कि सदैव उसी के सश्बन्ध में स्नेहवत् सोचते रहते। जैसे-जैसे वह बढ़ता गया वह महाराज का स्थायी संगी बनता गया और वे सदैव उसी का ध्यान करते। अन्तत: वे इसके ध्यान में इतने खो गये कि उनका मन विह्वल हो उठता। ज्यों-ज्यों मृग के प्रति उनकी आसक्ति बढ़ती गई उनकी भक्ति शिथिल पड़ती गई। यद्यपि उन्होंने अपने ऐश्वर्यमय साम्राज्य का परित्याग कर दिया था, किन्तु वे इस मृग से बँध गये। इस प्रकार योगावयास से उनका पतन हो गया। एक बार मृग वहाँ से गायब था तो वे इतने विचलित हुए कि वे उसकी खोज में चल पड़े। खोजते समय विलाप करते रहने से वे गिर पड़े और मर गये। चूँकि उनका मन मृग की सोच-विचार में पूर्णत: मग्न रहता था; इसलिए अगले जन्म में वे मृगी की कोख से उत्पन्न हुए। लेकिन सिद्ध होने के कारण मृग का शरीर प्राप्त होने पर भी वे अपने पूर्वकर्मों को विस्मृत नहीं कर पाये; उन्हें ज्ञान था कि वे उच्च पद से किस प्रकार नीचे गिरे थे, अत: अपनी मृगी-माँ को छोड़कर वे पुन: पुलह-आश्रम चले आये। उन्होंने अपने सकाम कर्मों का अन्त मृग रूप में किया और जब उनकी मृत्यु हुई वे मृग-शरीर से मुक्त हो गये।  

**श्रीशुक उवाच** 