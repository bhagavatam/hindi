**चलन्क्वचित्कण्टकशर्कराङ्घ्रि-** **र्नगारुरुक्षुॢवमना इवास्ते ।** **पदे पदेऽवयन्तरवह्निनाॢदत:** **कौटुश्बिक: क्रुध्यति वै जनाय ॥ ८॥** 

शब्दार्थ **** 

**चलन्—** **चलते हुए** **; क्वचित्—** **कभी कभी** **; कण्टक-शर्कर—** **काँटे तथा कंकड़ों से छिद कर** **; अङ्घ्रि:—** **जिनके पाँव** **; नग—** **पर्वत** **; आरुरुक्षु:—** **चढऩे का इच्छुक** **; विमना:—** **उदास** **; इव—** **स²श** **; आस्ते—** **हो जाता है** **; पदे पदे—** **प्रत्येक पग पर** **;** **अवयन्तर—** **भीतरी, पेट के भीतर** **; वह्निना—** **क्षुधा की प्रबल अग्नि से** **; अॢदत:—** **थक कर तथा दुखी होकर** **; कौटुश्बिक:—** **कुटुश्बियों के साथ रहने वाला व्यक्ति** **; क्रुध्यति—** **क्रोध करता है** **; वै—** **निश्चय ही** **; जनाय—** **अपने परिवार के सदस्यों पर।** **.** 

**कभी-कभी जंगल का व्यापारी पर्वतों तथा पहाडिय़ों के ऊपर चढऩा चाहता है, किन्तु** **अपर्याप्त पदत्राण के कारण उसके पैरों में कंकड़ तथा काँटे गड़ जाते हैं जिससे वह अत्यन्त** **उदास हो जाता है। कोई व्यक्ति जो अपने परिवार के प्रति आसक्त होता है, वह कभी कभी जब** **अत्यधिक भूख के मारे त्रस्त हो जाता है, तो वह अपनी दयनीय स्थिति के कारण अपने** **कुटुश्बियों पर विफर उठता है।** **तात्पर्य :** महत्त्वाकांक्षी बद्धजीव अपने परिवार सहित इस संसार में सुखी रहना चाहता है। उसकी तुलना जंगल के उस यात्री से की गई हो जो काँटों तथा कंकड़ों से भरी पहाड़ी पर चढऩा चाहता है। जैसाकि पिछले श्लोक में कहा गया है, समाज, मैत्री तथा प्रेम से प्राप्त सुख मरुस्थल की झुलसती गर्मी में जल की बूँद के समान है। मनुष्य अपने समाज में महान् तथा शक्तिशाली बनने की सोच सकता है, किन्तु यह काँटों से भरीहुई पहाड़ी पर चढऩे के समान है। श्रील विश्वनाथ चक्रवर्ती ठाकुर ने परिवार की तुलना ऊँचे पर्वत से दी है। कुटुश्बियों के साथ सुख की कामना मानो भूखे पेट काँटों से भरे पर्वत पर चढऩे का प्रयास हो। कुटुश्बियों को सन्तुष्ट रखने के लिए प्रयत्न करने के बावजूद लगभग ९९.९ प्रतिशत जनसंलया का पारिवारिक जीवन दुखी है। पाश्चात्य देशों में तो पारिवारिक सदस्यों के असन्तोष के कारण पारिवारिक जीवन रहा ही नहीं। तलाक की अनेक घटनाएँ होती रहती हैं और बच्चे असन्तोष के कारण माता-पिता का संरक्षण छोड़ देते हैं। विशेष रूप से इस कलिकाल में पारिवारिक जीवन सिमटता जा रहा है। प्राकृतिक नियम के अनुसार प्रत्येक व्यक्ति आत्म-केनि्द्रत होता जा रहा है। यदि किसी के पास परिवार चलाने के लिए पर्याप्त धन रहता भी है, तो भी परिवार में उससे कोई प्रसन्न नहीं रहता। फलस्वरूप वर्णाश्रम धर्म के अनुसार पारिवारिक जीवन बीच में ही त्यागना पड़ता है— *पंचाशोध्र्वं वनं व्रजेत्* —मनुष्य को चाहिए पचास वर्ष की आयु में गृह त्याग कर वृन्दावन या जंगल में चला जाये। यह श्रील प्रह्लाद महाराज के द्वारा किया गया विधान है (भागवत ७..)— *तत् साधु मन्येऽसुरवर्य देहिनां सदा समुद्विग्नधियामसद्ग्रहात्।* *हित्वात्मपातं गृहमन्धकूपं वनं गतो यद्धरिमाश्रयेत॥* ''जंगल-जंगल घूमने में कोई हित नहीं। मनुष्य को चाहिए कि वह वृन्दावन जाकर गोविन्द की शरण ले। इससे वह सुखी बनेगा।ÓÓ अत: कृष्णभावनामृत संघ एक कृष्णबलराम का मन्दिर बनवा रहा है, जिसमें अपने सदस्यों तथा बाहरी लोगों को बुलाकर आध्यात्मिक वातावरण में शान्तिपूर्वक रहकर जीवन बिताने के लिए व्यवस्था होगी। इससे दिव्यलोक तक उठने और श्रीभगवान् के धाम को वापस जाने में सहायता मिलेगी। इस श्लोक में एक अन्य वाक्य भी महत्त्वपूर्ण है— *कौटुश्बिक: क्रुध्यति वै* *जनाय।* जब मनुष्य का मन अनेक प्रकार से विचलित रहता है, तो वह अपनी बेचारी पत्नी तथा बच्चों पर क्रोध जताकर अपने आपको तुष्ट करता है। पत्नी तथा बच्चे स्वभावत: पिता पर आश्रित रहते हैं, किन्तु पिता परिवार का ठीक से पालन न कर सकने के कारण मानसिक रूप से दुखी रहता है, अत: वह वृथा ही स्वजनों को डाँटता है। जैसाकि *श्रीमद्भागवत* (१२.२.९) में कहा गया है— *आछिन्नदारद्रविणा यास्यन्ति गिरिकाननम्।* पारिवारिक जीवन से त्रस्त होकर मनुष्य विवाह-विच्छेद द्वारा या अन्य साधनों से परिवार से अपना सश्बन्ध-विच्छेद कर लेता है। यदि विच्छेद करना है, तो हँसी- खुशी से क्यों नहीं करते? नियमपूर्वक विच्छेद बलात् विच्छेद से अच्छा होता है। बलात् विच्छेद से कोई सुखी नहीं रह सकता, किन्तु पारस्परिक विचार-विमर्श या वैदिक व्यवस्था के अनुसार मनुष्य को चाहिए कि एक निश्चित आयु में वह पारिवारिक प्रपंचों से विलग हो ले और श्रीकृष्ण पर पूर्णत: आश्रित हो ले। इससे जीवन सार्थक बनता है।  