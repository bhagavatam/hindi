**सौवीरपतिरपि सुजनसमवगतपरमात्मसतत्त्व आत्मन्यविद्याध्यारोपितां च देहात्ममङ्क्षत विससर्ज; एवं हि** **नृप भगवदाश्रिताश्रितानुभाव:. ॥ २॥** 

शब्दार्थ **** 

**सौवीर-पति:—** **सौवीर राज्य का राजा** **; अपि—** **निश्चय ही** **; सु-जन—** **महापुरुष से** **; समवगत—** **भली-भाँति अवगत होकर,** **जानकर** **; परमात्म-स-तत्त्व:—** **आत्मा तथा परमात्मा की स्वाभाविक स्थिति की सत्यता** **; आत्मनि—** **अपने आप में** **; अविद्या—** **अज्ञान से** **; अध्यारोपिताम्—** **भूल से आरोपित** **; च—** **तथा** **; देह—** **शरीर में** **; आत्म-मतिम्—** **स्व-बोध** **; विससर्ज—** **पूर्णतया त्याग** **दिया** **; एवम्—** **इस प्रकार** **; हि—** **निश्चय ही** **; नृप—** **हे राजन्** **; भगवत्-आश्रित-आश्रित-अनुभाव:—** **परश्परानुसार सद्गुरु की** **शरण में आये हुए भक्त की शरण में (जो निश्चित रूप से अविद्या रूपी देहात्म-बुद्धि को निकाल पाने में समर्थ है)।** **.** 

**परम भक्त जड़ भरत से उपदेश ग्रहण करने के पश्चात् सौवीर का राजा रहूगण आत्मा की** **स्वाभाविक स्थिति से पूर्णतया परिचित हो गया। उसने देहात्मबुद्धि का सर्वश: परित्याग कर** **दिया। हे राजन्, जो भी ईश्वर के भक्त के दास की शरण ग्रहण करता है, वह धन्य है, क्योंकि** **वह बिना कठिनाई के देहात्मबुद्धि त्याग सकता है।** **तात्पर्य :** जैसाकि *चैतन्य चरितामृत* (मध्य २२.४) में कहा गया है— *''साधु संग,ÓÓ ''साधु संगÓÓ—सर्वशाषे कय।* *लवमात्र साधु-संगे सर्व-सिद्धि हय॥* यह सच है कि चाहे क्षण भर की ही संगति क्यों न हो, यदि कोई शुद्ध भक्त की शरण में जाता है, तो उसे पूर्ण सिद्धि प्राप्त होती है। साधु भगवान् का शुद्ध भक्त होता है। यह हमारा स्वयं का अनुभव है कि हम गुरु के प्रथम उपदेश से ही कृष्णभावनामृत से अभिभूत हो उठे जिससे आज हम कृष्णभावनामृत के पथ पर हैं और कृष्ण-दर्शन को समझ सकते हैं। परिणाम यह हुआ कि आज अनेक भक्त कृष्णभावनामृत आन्दोलन में संलग्न हैं। यह समूचा संसार देहात्मबुद्धि के वशीभूत होकर चक्कर लगा रहा है। इसलिए संसार भर में लोगों को ज्ञान प्रदान करने और कृष्णभक्ति में लगाने के लिए भक्तों पूरी तरह से जुट जाना चाहिए।  

**राजोवाच** 