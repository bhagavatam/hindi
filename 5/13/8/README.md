**शूरैर्हृतस्व: क्व च निॢवण्णचेता:** **शोचन्विमुह्यन्नुपयाति कश्मलम् ।** **क्वचिच्च गन्धर्वपुरं प्रविष्ट:** **प्रमोदते निर्वृतवन्मुहूर्तम् ॥ ७॥** 

शब्दार्थ **** 

**शूरै:—** **प्रबल शत्रुओं द्वारा** **; हृत-स्व:—** **जिसका समस्त धन चुराया जा चुका है** **; क्व च—** **कभी-कभी** **; निॢवण्ण-चेता:—** **हृदय** **में अन्यन्त खिन्न एवं व्यथित** **; शोचन्—** **अत्यधिक पश्चात्ताप करते हुए** **; विमुह्यन्—** **ङ्क्षककर्तव्यविमूढ़ होकर** **; उपयाति—** **हो जाता** **है** **; कश्मलम्—** **संज्ञाशून्य, अचेत** **; क्वचित्—** **कभी-कभी** **; च—** **भी** **; गन्धर्व-पुरम्—** **जंगल में स्थित कपोलकल्पित नगर में** **;** **प्रविष्ट:—** **प्रवेश हुआ** **; प्रमोदते—** **आनन्द भोगता है** **; निर्वृत-वत्—** **सिद्ध पुरुष के समान** **; मुहूर्तम्—** **केवल क्षण भर के लिए।** **.** 

**कभी-कभी अपने से बड़े तथा बलवान व्यक्ति द्वारा पराजित होने अथवा लूटे जाने पर** **जीवात्मा की सारी सश्पत्ति चली जाती है। इससे वह दुखी हो जाता है, क्षति पर पश्चात्ताप करता** **है यहाँ तक कि कभी-कभी अचेत भी हो जाता है। कभी-कभी वह ऐसे विशाल प्रासाद की** **कल्पना करने लगता है, जिसमें वह अपने परिवार तथा अपने धन समेत सुखपूर्वक रह सके।** **यदि ऐसा हो सके तो वह अपने को अत्यन्त सन्तुष्ट समझता है, किन्तु ऐसा तथाकथित सुख** **क्षणिक होता है।** **तात्पर्य :** इस श्लोक में *गन्धर्व-पुरम्* अत्यन्त महत्त्वपूर्ण शब्द है। कभी-कभी जंगल के बीच बहुत एक बड़ा किला ²ष्टिगोचर होने लगता है, इसे ही ''हवाई किलाÓÓ कहा जाता है। वास्तव में इस किले का अस्तित्व मस्तिष्क के अतिरिक्त अन्यत्र कहीं नहीं होता। इसे *गंधर्वपुर* कहा जाता है। इस संसार रूपी जंगल में बद्धजीव कभी-कभी बड़े-बड़े किले तथा गगनचुश्बी प्रासादों की कल्पना करने में अपनी शक्ति नष्ट करता है और इनमें अपने परिवार सहित सदा के लिए सुखपूर्वक रहने की आशा बाँधता है। किन्तु प्राकृतिक नियम ऐसा होने नहीं देते। जब वह ऐसे किलों में प्रवेश करता है, तो क्षण भर के लिए अपने को सुखी समझता है, किन्तु उसका यह सुख स्थायी नहीं होता। यह सुख कुछ ही वर्ष चल पाता है, क्योंकि मृत्यु के समय उसे यह किला छोडऩा पड़ता है। सांसारिक विनिमय का यही विधान है। विद्यापति ने ऐसे सुख को उस सुख के समान बताया है जो मरुस्थल में पानी की एक बूँद देखकर उत्पन्न होता है। मरुस्थल सूर्य के प्रखर ताप से गर्म हो जाता है, अत: यदि हम मरुस्थल के ताप को घटाना चाहें तो करोड़ों गैलन पानी की आवश्यकता पड़ेगी। भला ऐसे में पानी की एक बूँद का क्या प्रभाव हो सकता है? पानी का महत्त्व तो निश्चय ही है, किन्तु एक बूँद जल से मरुस्थल की तपन कम नहीं हो सकती। इस संसार का प्रत्येक व्यक्ति महत्त्वाकांक्षी है, किन्तु तपन अत्यन्त झुलसाने वाली है। ऐसे में काल्पनिक दवाई किले से क्या काम चलेगा? इसलिए श्रील विद्यापति ने गाया है— *तातल सैकते, वारि-बिन्दु-सम, सुत-मित-रमणि-समाजे।* गृहस्थ जीवन, मित्रों तथा समाज के सुख की तुलना जलते हुए रेगिस्तान में पानी की बूँद से की गई है। यह समूचा संसार सुख प्राप्त करने के प्रयास में लगा है, क्योंकि सुख जीव का जन्मसिद्ध अधिकार है। दुर्भाग्यवश इस संसार के संपर्क में आकर जीवात्मा अपने अस्तित्व के लिए केवल संघर्ष करता है। यदि कुछ काल के लिए वह सुखी हो भी जाता है, तो उसका कोई प्रबल शत्रु उसका सर्वस्व लूट लेता है। ऐसे अनेक उदाहरण हैं जिनमें बड़े-बड़े व्यापारी सहसा दीवालिये बन जाते हैं। तो भी इस संसार की प्रकृति ऐसी है कि मूढ़ लोग इसके प्रति आकृष्ट होकर आत्म-साक्षात्कार के वास्तविक लक्ष्य को भूल जाते हैं।  