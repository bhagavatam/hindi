**तस्यानुगुणान्श्लोकान्गायन्ति—** **अहो भुव: सप्तसमुद्रवत्या** **द्वीपेषु वर्षेष्वधिपुण्यमेतत् ।** **गायन्ति यत्रत्यजना मुरारे:** **कर्माणि भद्राण्यवतारवन्ति ॥ १३॥** 

शब्दार्थ **** 

**तस्य—** **उसके (ऋषभदेव के)** **; अनुगुणान्—** **मुक्ति के उपदेशों के अनुसार** **; श्लोकान्—** **श्लोक** **; गायन्ति—** **गाते हैं, जप करते हैं** **;** **अहो—** **ओह** **; भुव:—** **इस पृथ्वी लोक का** **; सप्त-समुद्र-वत्या:—** **सात समुद्रों वाले** **; द्वीपेषु—** **द्वीपों में से** **; वर्षेषु—** **भूभागों में से** **;** **अधिपुण्यम्—** **अन्य किसी द्वीप से अधिक पवित्र** **; एतत्—** **यह (भारत-वर्ष)** **; गायन्ति—** **गायन करते हैं** **; यत्रत्य-जना:—** **इस** **भूभाग के लोग** **; मुरारे:—** **भगवान् मुरारी के** **; कर्माणि—** **कार्यों का** **; भद्राणि—** **शुभ** **; अवतारवन्ति—** **अनेक अवतारों में, यथा** **ऋषभदेव।** **.** 

**विद्वानजन भगवान् ऋषभदेव के दिव्य गुणों का जाप इस प्रकार करते हैं—''ओह! इस** **पृथ्वीलोक में सात समुद्र तथा अनेक द्वीप और वर्ष हैं जिनमें से भारतवर्ष सबसे अधिक पवित्र** **है। भारतवर्ष के लोग भगवान् के कार्यकलापों का, ऋषभदेव तथा अन्य अनेक अवतारों के** **रूप में, गुणगान करने के अवयस्त हैं। ये सारे कार्य मानवता के कल्याण हेतु अत्यन्त शुभ हैं।ÓÓ** **तात्पर्य :** श्री चैतन्य महाप्रभु ने कहा है— *भारत-भूमिते हैल मनुष्य-जन्म यार।* *जन्म सार्थक करिÓ कर पर-उपकार॥* जैसाकि इस श्लोक में कहा गया है, भारतवर्ष अत्यन्त पवित्र भूमि है। वेदों के अनुयायी भगवान् के विभिन्न अवतारों द्वारा उनसे परिचित हैं और वे वैदिक साहित्य के आदेशों का पालन करते हुए ईश्वर की महिमा का गान करते रहते हैं। मानव-जीवन की कीॢत (महिमा) का अनुभव हो जाने पर ऐसे पुरुषों को विश्व भर में मानव जीवन के महत्त्व का उपदेश देना चाहिए। यही चैतन्य महाप्रभु का सन्देश है। *अधिपुण्यम्* शब्द यह सूचित करता है कि संसार में और भी पवित्र प्राणी हैं, किन्तु भारतवर्ष के लोग अधिक पवित्र हैं। फलत: वे मानव जाति के हितार्थ कृष्णभावनामृत को सारे विश्व में फैलाने के लिए उपयुक्त हैं। श्रील मध्वाचार्य ने भी भारत भूमि को महत्ता प्रदान की है— *विशेषाद्भारते पुण्यम्।*  सारे विश्व में कहीं भी भगवद्भक्ति का प्रश्न ही नहीं उठता, किन्तु भारतवर्ष के लोग ईश्वर की भक्ति आसानी से समझ सकते हैं। अत: भारतवर्ष का प्रत्येक वासी भगवद्भक्ति द्वारा अपने जीवन को पूर्ण बना सकता है और विश्वभर के प्रत्येक प्राणी के लाभार्थ इस भक्ति (सश्प्रदाय) का प्रचार कर सकता है।  