**यस्यामेव कवय आत्मानमविरतं विविधवृजिनसंसारपरितापोपतप्यमानमनुसवनं स्नापयन्तस्तयैव परया** **निर्वृत्या ह्यपवर्गमात्यनि्तकं परमपुरुषार्थमपि स्वयमासादितं नो एवादि्रयन्ते भगवदीयत्वेनैव** **परिसमाप्तसर्वार्था:. ॥ १७॥** 

शब्दार्थ **** 

**यस्याम् एव—** **जिसमें (कृष्णभावनामृत अथवा भक्ति के अमृत में)** **; कवय:—** **पण्डित जन, आध्यात्मिक जीवन का दार्शनिक** **;** **आत्मानम्—** **आत्म, स्वयं** **; अविरतम्—** **निरन्तर** **; विविध—** **अनेक** **; वृजिन—** **पापपूर्ण** **; संसार—** **भौतिक संसार में** **; परिताप—** **दुखों** **से** **; उपतप्यमानम्—** **तपे हुए, दुखी** **; अनुसवनम्—** **निरन्तर** **; स्नापयन्त:—** **स्नान करते हुए** **; तया—** **उससे** **; एव—** **निश्चय ही** **;** **परया—** **महान्** **; निर्वृत्या—** **प्रसन्नतापूर्वक** **; हि—** **ही** **; अपवर्गम्—** **मुक्ति** **; आत्यन्तिकम्—** **बिना अवरोध के, निरन्तर** **; परम-पुरुष-** **अर्थम्—** **मानवी सफलताओं में सर्वश्रेष्ठ** **; अपि—** **यद्यपि** **; स्वयम्—** **स्वयं** **; आसादितम्—** **प्राप्त** **; नो—** **नहीं** **; एव—** **निश्चय ही** **;** **आद्रियन्ते—** **प्राप्त करने का प्रयत्न करते हैं** **; भगवदीयत्वेन एव—** **भगवान् से सश्बन्ध होने के कारण** **; परिसमाप्त-सर्व-अर्था:—** **जिनकी समस्त भौतिक कामनाओं का अन्त हो चुका है।** **.** 

**भक्त जन भौतिक संसार के विभिन्न संकटों से मुक्त होने के लिए निरन्तर भक्ति-सरिता में** **स्नान करते रहते हैं। इससे उन्हें परम आनन्द प्राप्त होता है और साक्षात् मुक्ति उनकी सेवा करने** **आती है। तो भी वे उस सेवा को स्वीकार नहीं करते, भले ही भगवान् स्वयं क्यों न सेवा के लिए** **तत्पर हों। भक्तों के लिए मुक्ति महत्त्वहीन है, क्योंकि ईश्वर की दिव्य प्रेमाभक्ति प्राप्त हो जाने पर** **उनकी प्रत्येक आकांक्षा पूरी हो गई होती है और वे समस्त भौतिक कामनाओं से ऊपर उठ चुके** **होते हैं।** **तात्पर्य :** इस संसार के संकटों से मुक्ति चाहने वाले के लिए ईश्वर की भक्ति प्राप्त होना सबसे बड़ी उपलब्धि होती है। जैसाकि *भगवद्गीता* (६.२२) में कहा गया है— *यं लब्ध्वा चापरं लाभं मन्यते* *नाधिकं तत:* —इसे प्राप्त कर लेने के बाद मनुष्य सोचता है कि इससे बड़ा कोई अन्य लाभ नहीं। ईश्वर की भक्ति प्राप्त होना ईश्वर से अभिन्न नहीं है, अत: उसके बाद और कोई कामना नहीं रह जाती। *मुक्ति*  का अभिप्राय है संसार से छुटकारा। बिल्वमंगल ठाकुर कहते हैं— *मुक्ति: मुकुलितांजलि: सेवतेऽस्मान्।*  भक्त के लिए मुक्ति बहुत बड़ी उपलब्धि नहीं है। मुक्ति का अर्थ है अपनी स्वाभाविक स्थिति को प्राप्त करना। प्रत्येक जीवात्मा की स्वाभाविक स्थिति ईश्वर के दास की है, अत: जब कोई जीव ईश्वर की प्रेमा-भक्ति में लगा रहता है, तो उसे पहले से मुक्ति प्राप्त हुई रहती है। फलत: भक्त कभी मुक्ति की स्पृहा नहीं करता, भले ही ईश्वर स्वयं क्यों न प्रदान करें।  