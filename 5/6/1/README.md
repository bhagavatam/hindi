रहा था, तब भी वे अपने शरीर से आसक्त न थे। जब कर्म-बीज को ज्ञान की अग्नि से जलाया जाता है, तो दिव्यगुण तथा योगशक्तियाँ स्वत: प्रकट होती हैं, किन्तु तो भी इन योगशक्तियों का भक्तियोग पर कोई प्रभाव नहीं पड़ता। सामान्य योगी योगशक्तियों से मोहित हो जाता है और उसकी उन्नति रुक जाती है, अत: सिद्ध योगी इनको अच्छा नहीं समझता। मन असि्थर (चंचल) तथा अविश्वसनीय है, अत: इसे सदैव नियंत्रण (वश) में रखना चाहिए। यहाँ तक कि सौभरि जैसे सिद्ध योगी का मन इतना चंचल हो गया कि उसकी समस्त योगशकि्तयाँ जाती रहीं। मन के चंचल होने से परम सिद्ध योगी भी च्युत हो सकता है। मन इतना चंचल है कि सिद्ध योगी को भी यह इन्द्रियों द्वारा वशीभूत होने पर विवश कर देता है। फलत: समस्त योगियों को उपदेश देने के लिए ही भगवान् ऋषभदेव ने देह-त्याग की क्रिया प्रदॢशत की। दक्षिण भारत में कर्नाट, कोंक, वेंक तथा कुटक प्रदेशों का भ्रमण करते हुए वे कुटकाचल के निकट पहुँचे। अचानक वहाँ जंगल में आग लग गई जिसमें वह जंगल और ऋषभदेव का शरीर जल कर राख बन गया। मुक्त जीव के रूप में ऋषभदेव की लीलाओं का पता कोंक, वेंक तथा कुटक के राजा को था। इस राजा का नाम अर्हत् था। बाद में वह माया के वशीभूत हो गया और इस स्थिति में जैनवाद का प्रवर्तक बना। ऋषभदेव ने ऐसे धर्म नियमों की स्थापना की जिनसे मनुष्य भौतिक बन्धन से मुक्त हो सके। उन्होंने सब प्रकार के नास्तिक कार्यों का अन्त कर दिया। इस धरा में भारतवर्ष नामक स्थान (देश) अत्यन्त पवित्र है, क्योंकि जब-जब परमेश्वर को अवतरित होने की इच्छा हुई, तब वे इसी भूमि में अवतरित हुए। ऋषभदेव ने उन सभी योगशक्तियों की उपेक्षा की जिनके पीछे तथाकथित योगी फिरते रहते हैं। भक्ति की भव्यता के कारण भक्तगण तथाकथित योगशक्ति में बिल्कुल रुचि नहीं रखते। योगेश्वर भगवान् श्रीकृष्ण अपने भक्त को ओर से सभी शक्तियों का प्रदर्शन करने वाले हैं। भक्ति योगशक्ति से कहीं अधिक मूल्यवान है। कभी कभी भक्त दिग्भ्रमित कर दिए जाते हैं और वे मुक्ति तथा योगशक्तियों की आकांक्षा करने लगते हैं। परमेश्वर इन भक्तों की समस्त इच्छाओं को पूरा करने वाले हैं। भक्ति तो उन्हीं को मिलती है, जो मुक्ति तथा योग की कामना नहीं करते हैं।  

**राजोवाच** 