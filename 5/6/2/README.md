**न नूनं भगव आत्मारामाणां योगसमीरितज्ञानावभॢजतकर्मबीजानामैश्वर्याणि पुन: क्लेशदानि** **भवितुमर्हन्ति य²च्छयोपगतानि. ॥ १॥** 

शब्दार्थ **** 

**राजा उवाच—** **राजा परीक्षित ने पूछा** **; न—** **नहीं** **; नूनम्—** **निस्सन्देह** **; भगव:—** **हे सर्वशक्तिमान शुकदेव गोस्वामी** **;** **आत्मारामाणाम्—** **भक्ति में रत विशुद्ध भक्तों का** **; योग-समीरित—** **योग साधना से प्राप्त** **; ज्ञान—** **ज्ञान से** **; अवभॢजत—** **दग्ध** **;** **कर्म-बीजानाम्—** **कर्मरूपी बीजों का** **; ऐश्वर्याणि—** **योग शक्तियों से** **; पुन:—** **फिर** **; क्लेशदानि—** **क्लेश के कारण** **; भवितुम्—** **होने में** **; अर्हन्ति—** **समर्थ हैं** **; य²च्छया—** **स्वत:, स्वयं ही** **; उपगतानि—** **प्राप्त हो जाती हैं।** **.** 

**राजा परीक्षित ने शुकदेव गोस्वामी से पूछा—हे भगवन्, जो पूर्णरूपेण विमल हृदय हैं उन्हें** **भक्तियोग से ज्ञान प्राप्त होता है और सकाम कर्म के प्रति आसक्ति जलकर राख हो जाती है। ऐसे** **व्यक्तियों में योग शक्तियाँ स्वत: उत्पन्न होती हैं। इनसे किसी प्रकार का क्लेश नहीं पहुँचता, तो** **फिर ऋषभदेव ने उनकी उपेक्षा क्यों की?** **तात्पर्य :** शुद्ध भक्त भगवान् की निरन्तर सेवा करता है। भक्ति करने के लिए जिन वस्तुओं की आवश्यकता होती है वे उसे स्वत: प्राप्त होती रहती हैं, यद्यपि इसे योगशक्ति के फलस्वरूप माना जा सकता है। कभी-कभी योगी सोना बना कर अपनी तुच्छ योगशक्ति का परिचय देते हैं। थोड़े से सोने से मूर्ख जनता मोहित हो जाती है और योगी के अनेक अनुयायी बन जाते हैं, जो जान-बूझ कर ऐसे तुच्छ मनुष्य को भगवान् मान बैठते हैं। ऐसा योगी अपने को भगवान् कह कर विज्ञापित करता है। किन्तु भक्त को ऐसी जादूगरी करने की आवश्यकता नहीं होती। बिना योग-साधना के ही उसे विश्व भर का इससे भी अधिक ऐश्वर्य प्राप्त हो जाता है। ऐसी दशा में ऋषभदेव ने अपनी योग-सिद्धियों को प्रकट करने से इनकार किया। इसीलिए महाराज परीकि्षत ने प्रश्न किया कि ऋषभदेव ने भक्त के लिए बाधक न होने वाली इन सिद्धियों को स्वीकार क्यों नहीं किया? भक्त ये ऐश्वर्य से न तो घबड़ाता है, न प्रसन्न होता है। उसका एकमात्र लक्ष्य होता है कि भगवान् को किस प्रकार प्रसन्न रखा जाये। यदि भगवान् के अनुग्रह से भक्त को अभूतपूर्व ऐश्वर्य प्राप्त होता है, तो वह उसका उपयोग ईश्वर की सेवा में करता है। वह ऐश्वर्य से विचलित नहीं होता।  

**ऋषिरुवाच** 