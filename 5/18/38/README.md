**द्रव्यक्रियाहेत्वयनेशकर्तृभि-** **र्मायागुणैर्वस्तुनिरीक्षितात्मने ।** **अन्वीक्षयाङ्गातिशयात्मबुद्धिभि-** **र्निरस्तमायाकृतये नमो नम: ॥ ३७॥** 

शब्दार्थ **** 

**द्रव्य—** **इन्द्रियसुख के पदार्थों द्वारा** **; क्रिया—** **इन्द्रियों का व्यापार** **; हेतु—** **इन्द्रियों के अधिष्ठाता देवता** **; अयन—** **शरीर** **; ईश—** **प्रबल काल** **; कर्तृभि:—** **झूठे अहंकार से** **; माया-गुणै:—** **भौतिक प्रकृति के गुणों द्वारा** **; वस्तु—** **तथ्य स्वरूप** **; निरीक्षित—** **निरीक्षण किया जाकर** **; आत्मने—** **परमात्मा को** **; अन्वीक्षया—** **अत्यन्त विचार करके** **; अङ्ग—** **योगसाधना के अंगों द्वारा** **;** **अतिशय-आत्म-बुद्धिभि:—** **जिनकी बुद्धि स्थिर हो चुकी है उनके द्वारा** **; निरस्त—** **पूर्णतया मुक्त** **; माया—** **माया** **; आकृतये—** **जिनकी आकृति (रूप)** **; नम:—** **नमस्कार** **; नम:—** **नमस्कार है।** **.** 

**भौतिक सुख के साधन (शब्द, गन्ध, रूप, स्पर्श, स्वाद), ऐन्द्रिय कर्म, इन्द्रियों के** **अधिष्ठाता देवता, शरीर, अनन्त काल तथा अहंकार—ये सभी आपकी माया से उत्पन्न हैं।** **जिन्होंने योग के द्वारा अपनी बुद्धि को स्थिर कर लिया है वे यह देख सकते हैं कि ये सभी तत्त्व** **आपकी माया के ही परिणाम हैं। वे आपके दिव्य रूप को भी प्रत्येक वस्तु की पृष्ठ भूमि में परम** **आत्मा के रूप में देख सकते हैं। अत: मैं पुन: पुन: आपको नमस्कार करता हूँ।** **तात्पर्य :** भौतिक सुख के साधन, मानसिक क्रियाएँ, इन्द्रियसुख के प्रति लगाव, शरीर, मिथ्या अहंकार इत्यादि सभी भगवान् की माया से उत्पन्न हैं। इन सब कार्यों का आधार जीवात्मा है और जीवात्माओं के संचालक हैं परमात्मा। जीव सर्वेसर्वा नहीं होता। वह परमात्मा द्वारा निर्देशित होता है। *भगवद्गीता* (१.१) में श्रीकृष्ण इस की पुष्टि करते हैं— *सर्वस्य चाहं हृदि संनिविष्टो मत्त:* *स्मृतिज्र्ञानमपोहनं च* —''मैं सब प्राणियों के हृदय में स्थित हूँ और मुझ से ही स्मृति, ज्ञान और विस्मृति होती है।ÓÓ जीव निर्देशों के लिए परमात्मा पर निर्भर करता है। आध्यात्मिक ज्ञान को प्राप्त व्यक्ति अथवा योगक्रिया (यमनियमासनादि) में पटु व्यकि्त ही सत्त्व को परमात्मा या श्रीभगवान् के रूप में जान सकता है। परमेश्वर ही सभी प्राकृतिक घटनाओं के मूल कारण हैं। अत: उन्हें *सर्वकारण-* *कारणम्* —सभी कारणों का कारण—बताया गया है। हमें जो कुछ भी दिखाई पड़ता है उसका कुछ न कुछ कारण है और जो कोई समस्त कारणों के मूल कारण, श्रीकृष्ण, को देख सकता है, वही वास्तव में देख सकता है। सच्चिदानन्द विग्रह श्रीकृष्ण ही प्रत्येक वस्तु की पृष्ठभूमि में हैं, जैसाकि *भगवद्गीता*  (९.१०) में वे स्वयं इसकी पुष्टि करते हैं— *मयाध्यक्षेण प्रकृति: सूयते सचराचरम्।* *हेतुनानेन कौन्तेय जगद्विपरिवर्तते॥* ''हे कुन्तीपुत्र! यह अपरा प्रकृति (माया) मेरी अध्यक्षता में कार्य करती है और यह सश्पूर्ण चराचर प्राणियों को रचती है। इसी कारण इस जगत का बारश्बार सृजन और संहार होता है।ÓÓ  