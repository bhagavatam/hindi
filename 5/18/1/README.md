अवतारों का वर्णन किया है। भद्राश्ववर्ष का प्रधान शासक भद्रश्रवा है। वह तथा उसके अनेक सेवक हयग्रीव नामक अवतार की सदैव पूजा करते हैं। प्रत्येक *कल्प* के अन्त में, जब अज्ञान नामक असुर वैदिक-ज्ञान को चुरा ले जाता है, तो भगवान् हयग्रीव प्रकट होकर उसको संरक्षित रखते हैं। फिर वे यह ज्ञान ब्रह्माजी को प्रदान करते हैं। हरिवर्ष नामक स्थल में परम भक्त प्रह्लाद महाराज नृङ्क्षसह भगवान् की आराधना करते हैं। (नृङ्क्षसह भगवान् के प्राकट्य का वर्णन *श्रीमद्भागवतम्* के सातवें स्कन्ध में मिलता है)। प्रह्लाद महाराज का अनुसरण करते हुए हरिवर्ष के सभी निवासी नृङ्क्षसह भगवान् की पूजा करते हैं और उनकी प्रेमाभक्ति में तत्पर रहने का वर माँगते हैं। केतुमालवर्ष नामक भूभाग में श्रीभगवान् (भगवान् हृषीकेश) कामदेव के रूप में प्रकट होते हैं। ऐश्वर्य की देवी लक्ष्मीजी तथा वहाँ रहने वाले देवता-गण अहॢनश उनकी सेवा में लगे रहते हैं। भगवान् हृषीकेश सोलह अंशों में प्रकट होते हैं और समस्त उत्साह, बल तथा प्रभाव के स्रोत हैं। यह जीवात्मा का सबसे बड़ा दोष है कि वह सदैव भयभीत रहता है किन्तु श्रीभगवान् की कृपामात्र से उसका सारा भय जाता रहता है। अत: भगवान् को ही ईश्वर के रूप में सश्बोधित किया जा सकता है। रश्यक वर्ष नामक स्थल में मनु तथा समस्त वासी आज भी मत्स्यदेव की आराधना करते हैं। मत्स्यदेव जिनका स्वरूप पूर्ण सतोगुणी है सश्पूर्ण ब्रह्माण्ड के शासक एवं नियामक हैं, अत: वे इन्द्र समेत समस्त देवताओं के भी निदेशक हैं। हिरण्यमय-वर्ष में भगवान् विष्णु ने कच्छप (कूर्म मूॢत) रूप धारण कर रखा है और वहाँ वे ( *अर्यामा* ) तथा अन्य समस्त वासियों द्वारा पूजित हैं। इसी प्रकार उत्तरकुरुवर्ष नामक खण्ड में भगवान् श्रीहरि ने शूकर रूप धारण कर रखा है और इसी रूप में वे वहाँ के निवासियों की सेवाएँ ग्रहण करते हैं। इस अध्याय की सारी सूचनाएँ वही मनुष्य ठीक से समझ सकता है जो भगवान् के भक्तों की संगति करता है। इसलिए शाषों की संस्तुति है कि मनुष्य को चाहिए कि भक्तों की संगति करे। यह गंगा के तट पर बसने की अपेक्षा श्रेष्ठतर है। विशुद्ध भक्तों के हृदयों में समस्त सद्भाव एवं देवताओं के सभी श्रेष्ठ गुण वास करते हैं। किन्तु जो भक्त नहीं हैं उनके हृदयों में ऐसे गुण नहीं रह सकते क्योंकि भगवान् की माया से मोहित हैं। भक्तजनों का अनुसरण करके ही यह जाना जा सकता है कि श्रीभगवान् ही एकमात्र पूजनीय श्रीविग्रह हैं। प्रत्येक प्राणी को चाहिए कि इस विचार को स्वीकार करे और ईश्वर की आराधना करे। जैसाकि *भगवद्गीता* (१.१) में कहा गया है— *वेदैश्च सर्वैरहमेव* *वेद्य* :—''समस्त वैदिक शाषों के अध्ययन का उद्देश्य भगवान् श्रीकृष्ण की आराधना करना है।ÓÓ यदि समस्त वैदिक शाष पढ़ लेने के बाद परबह्म के प्रति सुप्त भगवत्प्रेम जाग्रत नहीं होता तो मनुष्य को यह समझना चाहिए कि उसका सारा श्रम व्यर्थ रहा। उसने केवल अपना समय गँवाया। श्रीभगवान् के प्रति आसक्ति न होने से वह इस भौतिक जगत में आकर केवल पारिवारिक जीवन में व्यस्त रहता है। अत: इस अध्याय की यही शिक्षा है कि मनुष्य को चाहिए कि वह पारिवारिक जीवन से निकल कर एकान्त भाव से भगवान् के चरणकमलों की शरण ले।  

**श्रीशुक उवाच** 