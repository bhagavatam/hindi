**ú नमो भगवते धर्मायात्मविशोधनाय नम इति. ॥ २॥** 

शब्दार्थ **** 

**भद्रश्रवस: ऊचु:—** **शासक भद्रश्रवा तथा उसके पार्षद बोले** **; ओम्—** **हे ईश्वर** **; नम:—** **सादर नमस्कार है** **; भगवते—** **श्रीभगवान्** **को** **; धर्माय—** **समस्त धाॢमक विधानों के स्रोत** **; आत्म-विशोधनाय—** **भौतिक दूषण से शुद्ध करने वाले को** **; नम:—** **नमस्कार** **करते हैं** **; इति—** **इस प्रकार।** **.** 

**राजा भद्रश्रवा तथा उसके घनिष्ठ सेवक इस प्रकार स्तुति करते हैं—इस भौतिक जगत में** **बद्धजीव के चित्त को शुद्ध करने वाले, समस्त धाॢमक विधानों के आगार भगवान् को हमारा** **नमस्कार है। हम उन्हें बारश्बार सादर नमस्कार करते हैं।** **तात्पर्य :** मूढ़ संसारी व्यक्ति यह नहीं जान पाते कि वे प्रकृति के नियमों द्वारा किस प्रकार पग-पग पर नियंत्रित और दण्डित किये जा रहे हैं। वे बार-बार जन्म, मृत्यु, वृद्धावस्था तथा रोग के प्रयोजन को जाने बिना यह मान बैठते हैं कि वे भौतिक जीवन की बद्धावस्था में परम सुखी हैं। फलत: *भगवद्गीता*  (७.१) में भगवान् कृष्ण ने ऐसे सं सारी व्यक्तियों को मूढ़ कहा है— *न मां दुष्कृतिनो मूढा: प्रपद्यन्ते* *नराधमा:।* ये मूढ़ यह नहीं जानते कि यदि वे पवित्र होना चाहते हैं, तो तप और संयम द्वारा भगवान् वासुदेव (कृष्ण) की पूजा करें। यही पवित्रता मानव जीवन का ध्येय है। यह जीवन अन्धाधुन्ध इन्द्रियतृप्ति के लिए नहीं मिला। मनुष्य-जीवन पाकर प्रत्येक प्राणी को अपने को पवित्र बनाने के लिए कृष्णभावनामृत में संलग्न करना चाहिए— *तपो दिव्यं पुत्रका येन सत्त्वं शुद्धयेत्।* यह अपने पुत्रों के प्रति राजा ऋषभदेव का उपदेश है। मनुष्य जन्म पाकर हर व्यक्ति को सभी प्रकार के तपों के द्वारा अपने को पवित्र बनाना चाहिए। *यस्माद् ब्रह्मसौलयं त्वनन्तम्।* हम सभी सुख की खोज में रहते हैं, किन्तु अज्ञानवश हम यह नहीं जान पाते कि वास्तव में अबाध सुख क्या है। अबाध सुख ब्रह्म सौलय कहलाता है। यद्यपि इस भौतिक जगत में हमें कुछ तथाकथित सुख प्राप्त हो सकता है, किन्तु यह क्षणिक होता है। मूर्ख भौतिकतावादी इसे नहीं समझ सकते। अत: प्रह्लाद महाराज निर्देश करते हैं— *माया-सुखाय भरमुद्वहतो विमूढान्* —क्षणिक भौतिक सुख के लिए ये मूढ़ बड़े-बड़े प्रबन्ध करते हैं और इस तरह जन्म-जन्मातर दिग्भ्रमित रहते हैं।  