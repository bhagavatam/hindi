**यत्सङ्गलब्धं निजवीर्यवैभवं** **तीर्थं मुहु: संस्पृशतां हि मानसम् ।** **हरत्यजोऽन्त: श्रुतिभिर्गतोऽङ्गजं** **को वै न सेवेत मुकुन्दविक्रमम् ॥ ११॥** 

शब्दार्थ **** 

**यत्—** **जिनके (भक्तों के)** **; सङ्ग-लब्धम्—** **संग से उपलब्ध** **; निज-वीर्य-वैभवम्—** **जिसका प्रभाव असामान्य है** **; तीर्थम्—** **तीर्थस्थल, यथा गंगा नदी** **; मुहु:—** **बारश्बार** **; संस्पृशताम्—** **उन स्पर्शों का** **; हि—** **निश्चयपूर्वक** **; मानसम्—** **मन के मल** **; हरति—** **हर लेती है** **; अज:—** **अजन्मा** **; अन्त:—** **अन्त:करण में** **; श्रुतिभि:—** **कानों से** **; गत:—** **प्रविष्ट** **; अङ्ग-जम्—** **शरीर के मल या** **संदूषण** **; क:—** **कौन** **; वै—** **निस्सन्देह** **; न—** **नहीं** **; सेवेत—** **सेवा करेगा** **; मुकुन्द-विक्रमम्—** **भगवान् मुकुन्द के यशस्वी कार्यों** **की।** **.** 

**ऐसे व्यक्तियों की संगति करने से, जिनके लिए पूर्ण पुरुषोत्तम भगवान् मुकुन्द ही सब कुछ** **हैं, भगवान् के यशस्वी कार्यों को सुनकर शीघ्र ही समझ सकता है। मुकुन्द के यशस्वी कार्य** **इतने सक्षम हैं कि इनको सुनकर ही भगवान् की संगति प्राप्त की जा सकती है। निरन्तर** **उत्सुकतापूर्वक भगवान् के यशस्वी कार्यों का वर्णन सुनते रहने से परम सत्य श्रीभगवान् ध्वनि** **तरंगों के रूप में हृदय में प्रवेश करते हैं और समस्त कल्मष को दूर कर देते हैं। दूसरी ओर यद्यपि** **गंगास्नान से मल तथा संदूषण घटते हैं, किन्तु स्नान तथा पवित्र स्थानों के दर्शन से दीर्घकाल के** **अनन्तर ही हृदय स्वच्छ हो पाता है। अत: कौन ऐसा विज्ञपुरुष होगा जो जीवन की सिद्धि के** **लिए भक्तों की संगति नहीं करना चाहेगा?** **तात्पर्य :** निस्सन्देह, गंगास्नान से कई संक्रामक रोग दूर हो जाते हैं, किन्तु इससे भौतिकता से आसक्त मनुष्य का मन स्वच्छ नहीं हो सकता, जिसके कारण भौतिक जीवन में सभी प्रकार के दोष उत्पन्न होते हैं। किन्तु जो कोई भगवान् के कार्यों का श्रवण करके उनसे प्रत्यक्ष संगति करता है, वह मन की मलिनता को धोकर शीघ्र ही कृष्णभावनामृत को प्राप्त करता है। *श्रीमद्भागवत* (१.२.१७) में सूत गोस्वामी ने इसकी पुष्टि की है— *शृण्वतां स्वकथा: कृष्ण: पुण्यश्रवणकीर्तन:।* *हृद्यन्त:स्थो ह्यभद्राणि विधुनोति सुहृत्सताम्॥* जब कोई भगवान् के कार्यों का वर्णन सुनता है, तो प्रत्येक के हृदय में वास करने वाले परमात्मा अत्यन्त प्रसन्न होते हैं और वे स्वयं श्रोता के मनोमल को स्वच्छ कर देते हैं। *हृद्यन्त:स्थो ह्यभद्राणि* *विधुनोति* —वे मन के समस्त मल को धो डालते हैं। भौतिकता मन के भीतर दूषित वस्तुओं से उत्पन्न होती है, अपने मन को धो डालने पर मनुष्य कृष्णभावनामृत की अपनी मूल स्थिति में पहुँच जाता है और इस प्रकार उसका जीवन सफल हो जाता है। इसीलिए भक्तिमार्ग के सभी महान् सन्तजन श्रवण विधि की भूरि-भूरि प्रशंसा करते हैं। श्री चैतन्य महाप्रभु ने ''हरे कृष्णÓÓ मंत्र के सामूहिक कीर्तन का शुभारश्भ किया जिससे प्रत्येक व्यकि्त श्रीकृष्ण के पवित्र नाम का श्रवण कर सके, क्योंकि, ''हरे कृष्ण, हरे कृष्ण, कृष्ण कृष्ण, हरे हरे, हरे राम, हरे राम, राम राम हरे हरेÓÓ के श्रवण मात्र से वह पवित्र हो जाता है ( *चेतोदर्पणमार्जनम्* )। इसीलिए हमारा कृष्णभावनामृत आन्दोलन सारे संसार में मुलयतया हरे कृष्ण मंत्र का कीर्तन कराने में लगा हुआ है। जब ''हरे कृष्णÓÓ के कीर्तन से मन शुद्ध हो जाता है, तो मनुष्य क्रमश: कृष्णभावनामृत-स्थिति को प्राप्त होता है और वह *श्रीमद्भागवत, भगवद्गीता, श्रीचैतन्यचरितामृत* तथा *भक्तिरसामृतङ्क्षसधु* जैसे ग्रन्थों को पढ़ता है। इस प्रकार वह भौतिक दूषण से अधिकाधिक पवित्र होता जाता है। *श्रीमद्भागवत*  (१.२.१८) में कहा गया है— *नष्टप्रायेष्वभद्रेषु नित्यं भागवतसेवया।* *भगवत्युत्तमश्लोके भक्तिर्भवति नैष्ठिकी॥* ''निरन्तर *श्रीमद्भागवत* का श्रवण करने तथा निष्काम भक्त की सेवा से मन के सारे कष्ट दूर हो जाते हैं और यशस्वी भगवान् के प्रति सेवाभाव स्थायी रूप में स्थापित हो जाता है जिनकी प्रशंसा दिव्य गीतों द्वारा की जाती है।ÓÓ इस प्रकार भगवान् के शक्तिशाली कार्यकलापों के श्रवण मात्र से भक्त का हृदय पूरी तरह शुद्ध हो जाता है और चिरन्तन दास के रूप में, जो भगवान् का भिन्नांश होता है, उसकी अपनी मूल स्थिति प्रकट हो जाती है। भक्त द्वारा भक्ति में संलग्न होने पर रजोगुण तथा तमोगुण क्रमश: पराभूत हो जाते हैं और वह सतोगुण में ही सारे कार्य करता है। उस समय वह प्रमुदित हो जाता है और शनै-शनै वह कृष्णभावनामृत की ओर अग्रसर होता है। सभी बड़े-बड़े आचार्यों का मत है कि मनुष्यों को श्रीभगवान् के सश्बन्ध में सुनने का अवसर प्राप्त होना चाहिए। तब सफलता निश्चित है। जितना ही अधिक हम अपने हृदयों के भौतिक आसक्ति के मल को स्वच्छ करेंगे उतना ही अधिक श्रीकृष्ण के नाम, रूप, गुण, वैशिष्ट्य और कार्यों के प्रति आकृष्ट होंगे। कृष्णभावनामृत आन्दोलन का यही सार है।  