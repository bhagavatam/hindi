**स वै पति: स्यादकुतोभय: स्वयं** **समन्तत: पाति भयातुरं जनम् ।** **स एक एवेतरथा मिथो भयं** **नैवात्मलाभादधि मन्यते परम् ॥ २०॥** 

शब्दार्थ **** 

**स:—** **वह** **; वै—** **निस्संदेह** **; पति:—** **पति** **; स्यात्—** **हो** **; अकुत:-भय:—** **जो किसी से भयभीत नहीं है, निर्भय** **; स्वयम्—** **आत्मनिर्भर** **; समन्तत:—** **पूर्णतया** **; पाति—** **भरण करता है** **; भय-आतुरम्—** **अत्यन्त भयभीत** **; जनम्—** **व्यक्ति को** **; स:—** **अत:** **वह** **; एक:—** **एक** **; एव—** **केवल** **; इतरथा—** **अन्यथा** **; मिथ:—** **एक दूसरे से** **; भयम्—** **भय, डर** **; न—** **नहीं** **; एव—** **निस्सन्देह** **;** **आत्म-लाभात्—** **आपकी प्राप्ति की अपेक्षा** **; अधि—** **महत्तर** **; मन्यते—** **मानी जाती है** **; परम्—** **अन्य वस्तु।** **.** 

**जो स्वयं निर्भय है तथा जो सभी भयभीत व्यक्तियों को शरण प्रदान करता है, केवल वही** **वास्तव में पति तथा रक्षक हो सकता है। अत:, हे प्रभो, आप ही एकमात्र पति हैं, कोई अन्य इस** **पद का भागी नहीं हो सकता। यदि आप एकमात्र पति न होते तो आप भी अन्यों से डरते। अत:** **वेदों के पारंगत व्यक्ति आपको ही प्रत्येक का स्वामी स्वीकार करते हैं और यह मानते हैं कि** **आपसे बढ़कर कोई अन्य पति एवं रक्षक नहीं है।** **तात्पर्य :** यहाँ पर पति या संरक्षक की स्पष्ट व्यालया की गई है। मनुष्य इस श्रेष्ठ पद का अर्थ समझे बिना पति, संरक्षक, शासक अथवा राजनीतिक नेता बनना चाहते हैं। इस ब्रह्माण्ड में न जाने कितने ऐसे व्यकि्त हैं, जो कुछ समय के लिए अपने को पति, संरक्षक, शासक अथवा राजनीतिक नेता मानने का दावा करते हैं, किन्तु कालान्तर में परमेश्वर उन्हें इन पदों से हटा देना चाहता है और तुरन्त ही उनके इन जीवन पदों का अन्त हो जाता है। अत: जो वास्तव में विद्वान हैं और दिव्य जीवन में अग्रणी हैं, वे पूर्ण पुरुषोत्तम भगवान् के अतिरिक्त अन्य किसी नेता, पति या भर्ता को स्वीकार नहीं करते। भगवान् श्रीकृष्ण ने स्वयं *भगवद्गीता* (१८.६६) में कहा है— *अहं त्वां सर्वपापेवयो* *मोक्षयिष्यामि* —''मैं सश्पूर्ण पापों से तेरा उद्धार कर दूँगा।ÓÓ श्रीकृष्ण किसी से भी भयभीत नहीं होते, अपितु प्रत्येक प्राणी उन्हीं से भयभीत है। अत: वे ही अपने अधीन जीवात्माओं को सुरक्षा प्रदान कर सकते हैं। चूँकि नामधारी नेता या तानाशाह भौतिक प्रकृति के पूर्णत: वशीभूत हैं, अत: वे किसी को पूर्ण सुरक्षा प्रदान नहीं कर सकते हैं, भले ही वे झूठी प्रतिष्ठा के कारण ऐसा दम भरते रहें। *न ते विदु:* *स्वार्थगङ्क्षत हि विष्णुम्* —लोग यह नहीं जानते कि जीवन का परम उत्कर्ष पूर्ण पुरुषोत्तम भगवान् को अपना स्वामी मान लेने में है। समस्त राजनीतिक नेताओं, पतियों तथा संरक्षकों को चाहिए कि वे अपने आपको तथा अन्यों को सर्वशक्तिमान बताकर धोखा न देकर कृष्णाभावनामृत आन्दोलन का प्रसार करें जिससे प्रत्येक व्यक्ति यह सीख सके कि परम पति श्रीकृष्ण के समक्ष किस प्रकार आत्मसमर्पण किया जाये।  