**स एव पुनॢनद्राजगरगृहीतोऽन्धे तमसि मग्न: शून्यारण्य इव शेते नान्यत्किञ्चन वेद शव इवापविद्ध:. ॥** **२०॥** 

शब्दार्थ **** 

**स:—** **वह बद्धजीव** **; एव—** **निश्चय ही** **; पुन:—** **फिर से** **; निद्रा-अजगर—** **गहरी नींद रूपी अजगर द्वारा** **; गृहीत:—** **भक्षण किये** **जाने पर** **; अन्धे—** **घनान्धकार में** **; तमसि—** **अज्ञान में** **; मग्न:—** **लिप्त** **; शून्य-अरण्ये—** **वीरान वन में** **; इव—** **के समान** **; शेते—** **लेट** **जाता है** **; न—** **नहीं** **; अन्यत्—** **अन्य** **; किञ्चन—** **कुछ भी** **; वेद—** **जानता है** **; शव:—** **मृत शरीर** **; इव—** **स²श** **; अपविद्ध:—** **फेंका** **हुआ।** **.** 

**शुकदेव गोस्वामी महाराज परीक्षित् से आगे कहते हैं—प्रिय राजन्, निद्रा अजगर के समान** **है। जो मनुष्य भौतिक जीवनरूप वन में विचरण करते रहते हैं उन्हें निद्रा-अजगर अवश्य ही** **निगल जाता है। इस अजगर द्वारा डसे जाने के कारण वे अज्ञान-अंधकार में खोये रहते हैं। वे** **सुदूर वन में मृत शरीर की भाँति फेंक दिये जाते हैं। इस प्रकार बद्धजीव समझ नहीं पाता कि** **जीवन में क्या हो रहा है।** **तात्पर्य :** सांसारिक जीवन का अर्थ है आहार, निद्रा, मैथुन तथा आत्मरक्षा (भय) में सतत तल्लीन रहना। इनमें से निद्रा सबसे भयानक है। सो जाने पर मनुष्य पूर्णतया भूल जाता है कि जीवन का लक्ष्य क्या है और उसे क्या करना है। आत्म-साक्षात्कार के लिए यह आवश्यक है कि यथासश्भव निद्रा से बचा जाये। वृन्दावन के गोस्वामी तनिक भी नहीं सोते थे। निस्सन्देह, वे थोड़ा सोते थे क्योंकि शरीर के लिए निद्रा आवश्यक है, किन्तु दो घंटे से अधिक नहीं सोते थे और कभी-कभी इतना भी नहीं सोते थे। वे सदैव आध्यात्मिक अनुशीलन में तत्पर रहते थे। *निद्राहार-विहारकादि-विजितौ।*  गोस्वामियों के पदचिह्नों का अनुसरण करते हुए हमें भी निद्रा, आहार, मैथुन तथा आत्मरक्षा में कमी लानी चाहिए।  