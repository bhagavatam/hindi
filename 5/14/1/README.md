वणिकजन अनेक दुर्लभ वस्तुओं का संग्रह करने और उन्हें लाभ सहित नगर में बेचने के लिए वन (अटवी) में प्रवेश करते हैं, किन्तु वन मार्ग सदैव ही संकटों से घिरे रहते है। जब शुद्ध जीव प्रभु की सेवा त्याग कर भौतिक जगत का भोग करना चाहता है, तो श्रीकृष्ण उसे उस भौतिक जगत में प्रवेश करने का अवसर अवश्य प्रदान करते हैं। *प्रेम विवर्त* में कहा गया है— *कृष्ण बहिर्मुख हञा भोग वांछा* *करे।* इसी कारण शुद्ध जीवात्मा भौतिक जगत में गिर जाता है। प्रकृति के तीनों गुणों के प्रभाव में आकर जीवात्मा विभिन्न योनियों में देह धारण करता है। कभी वह स्वर्गलोक में देवता बनता है, तो कभी मत्र्यलोकों में नगण्य प्राणी का रूप धारण करता है। इस सश्बन्ध में श्रील नरोत्तम दास ठाकुर कहते हैं— *नाना योनि सदा फिरे* —जीवात्मा अनेक योनियों में भ्रमण करता है। *कदर्य भक्षण करे* —उसे घृणित वस्तुएँ खानी और भोगनी पड़ती हैं। तारे जन्म अध: पाते याय इस प्रकार उसका सारा जीवन नष्ट हो जाता हैं। सर्व-दयामय वैष्णव की शरण के बिना बद्धजीव माया के चंगुल से नहीं छूट पाता। जैसाकि *भगवद्गीता* में कहा गया है ( *मन:षष्ठानीन्द्रियाणि प्रकृतिस्थानि कर्षति* ) जीवात्मा अपने मन तथा पंच ज्ञानेन्द्रियों द्वारा भौतिक जीवन प्रारश्भ करता है और इन्हीं के बल पर वह अपने अस्तित्व के लिए इस भौतिक जगत में संघर्ष करता है। इन इन्द्रियों की तुलना वन में रहने वाले धूर्तों तथा ठगों से की गई है। वे मनुष्य का आत्म-ज्ञान हर कर उसे अज्ञानता के जाल में डाल देती हैं। इस तरह इन्द्रियाँ धूर्तों तथा ठगों के तुल्य हैं, जो उसके आत्म ज्ञान को लूट लेती हैं और इन के अतिरिक्त सारे कुटुश्बी, पत्नी तथा सन्तानें वन के खूँखार पशुओं के तुल्य हैं। इन भयानक पशुओं का काम है मनुष्यों का मांस भक्षण करना। जीवात्मा इन शृगालों तथा लोमडिय़ों (पत्नी तथा सन्तान स्वरूप) को अपने ऊपर आक्रमण करने देता है और इस प्रकार उसका वास्तविक आध्यात्मिक जीवन समाप्त हो जाता है। भौतिक जीवन रूपी वन में प्रत्येक प्राणी मच्छरों की भाँति विद्वेषी है और मूषक तो निरन्तर उत्पात ही मचाते रहते हैं। इस भौतिक जगत में प्रत्येक प्राणी अनेक अप्रिय परिस्थितियों में जा पहुँचता है और ईष्र्यालु व्यक्तियों तथा उत्पाती पशुओं से घिरा रहता है। फलस्वरूप जीवात्मा इनसे सतत लूटा जाता है और अन्य जीवात्माओं द्वारा दंशित होता रहता है। इतने व्यवधानों के बाद भी वह गृहस्थाश्रम को नहीं छोडऩा चाहता और भविष्य में सुखी रहने के प्रयास में सकाम कर्म करता रहता है। इस प्रकार वह कर्मफलों में अधिकाधिक फँसता जाता है और कुकृत्य करने के लिए बाध्य हो जाता है। उसके प्रत्यक्ष साक्षी होते हैं—दिन में सूर्य तथा रात्रि में चन्द्रमा। देवतागण भी देखते रहते हैं, किन्तु बद्धजीव सोचता है कि इन्द्रियतृप्ति के उसके सारे प्रयासों को कोई नहीं देख रहा है। अत: जब भी वह पकड़ा जाता है, तो कुछ काल के लिए वह सब कुछ परित्याग कर देता है, किन्तु देह से अत्यधिक आसकि्त रहने के कारण सिद्धि प्राप्त करने के पूर्व ही उसका यह त्याग समाप्त हो जाता है। इस भौतिक जगत में अनेक ईष्यालु व्यक्ति हैं। कर लगाने वाले शासन की तुलना उलूक से की जा सकती है। अप्रिय झंकार करते अ²श्य झींगुर भी विद्यमान हैं। ये तब प्रकृति के दूत बनकर बद्धजीव को सताते हैं, किन्तु उसकी बुद्धि कुसंग के कारण भ्रष्ट हो जाती है। भौतिक अस्तित्व की बाधाओं से मुक्ति पाने के प्रयास में बद्धजीव नामधारी योगियों, साधुओं तथा अवतारियों के चंगुल में पड़ जाता है। जो जादू तो दिखा सकते हैं, किन्तु भकि्त को नहीं समझा पाते। कभी-कभी बद्धजीव अपना सारा धन खो देने के कारण अपने कुटुश्बीजनों से रुष्ट हो जाता है। इस भौतिक जगत में बद्धजीव को रंचमात्र भी सुख नहीं है, किन्तु वह जन्म-जन्मातर इसी की कामना करता है। राज्य-कर्मचारी नरभक्षी असुरों की तरह हैं, जो राज्य के संरक्षण के लिए प्रचुर कर लगाते हैं। कठोर श्रम करने वाला बद्धजीव इन भारी करों से अत्यन्त दुखी रहता है। सकाम कर्मों का मार्ग दुर्लंघ्य पर्वतों की ओर ले जाता है। बद्धजीव कभी-कभी इन पर्वतों को लाँघना तो चाहता है, किन्तु वह कभी सफल नहीं हो पाता। फलत: वह अधिक संतप्त एवं निराश हो उठता है। भौतिक रूप से तथा आॢथक रूप से संत्रस्त होकर बद्धजीव वृथा ही अपने परिवार को प्रताडि़त करता रहता है। भौतिक ²ष्टि से चार प्रमुख आवश्यकताएँ होती हैं, जिनमें से नींद की तुलना अजगर से की गई है। नींद आने पर बद्धजीव अपने मूल अस्तित्व को पूरी तरह भूल जाता है और भौतिक जीवन की यातनाओं का अनुभव नहीं कर पाता। कभी-कभी धन की आवश्यकता होने पर बद्धजीव चोरी और ठगी करता है, भले ही वह आध्यात्मिक उन्नति के लिए ऊपर-ऊपर भक्तों की संगति क्यों न करे। उसका एकमात्र व्यापार माया के चंगुल से छूटना होना चाहिए। किन्तु सही निर्देश के अभाव में वह भौतिक कार्यों में अधिकाधिक उलझता जाता है। यह भौतिक जगत मात्र उलझन है और सुख, दुख, राग, द्वेष तथा शत्रुता जैसी यातनाओं से बना हुआ है। तात्पर्य है कि यह जगत यातना एवं दुख से परिपूर्ण है। जब व्यक्ति पत्नी में आसक्ति और कामाचार में लिप्त रहने के कारण ज्ञान खो देता है, तो उसकी समग्र चेतना दूषित हो जाती है। वह केवल षी-संग की बातें सोचता रहता है। काल तो सर्प के समान प्रत्येक प्राणी का प्राण लेता है चाहे वह ब्रह्मा हों या एक नन्हीं चींटी। कभी- कभी बद्धजीव काल से बचना चाहता है, तो वह किसी नकली मुकि्तदाता की शरण लेता है जो दुर्दैववश स्वयं की रक्षा नहीं कर सकता। तो फिर वह दूसरों की रक्षा कैसे कर सकता है? ऐसे नकली मुक्तिदाता योग्य ब्राह्मणों तथा वैदिक साधनों से प्राप्त प्रामाणिक ज्ञान की परवाह नहीं करते। वे व्यभिचार में लिप्त रहते हैं और विधवाओं तक को संभोग करने की छूट देने की संस्तुति करते हैं। इस प्रकार वे वन के वानरों के तुल्य हैं। श्रील शुकदेव गोस्वामी महाराज परीक्षित को विस्तारपूर्वक भौतिक वन (भवाटवी) तथा इसके दुर्गम पथ के विषय में समझाते हैं।  

**स होवाच** 