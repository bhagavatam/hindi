**अध्वन्यमुष्मिन्निम उपसर्गास्तथा** **सुखदु:खरागद्वेषभयाभिमानप्रमादोन्मादशोकमोहलोभमात्सर्येष्र्यावमानक्षुत्पिपासाधिव्याधिजन्मजरामरणा** **दय:. ॥ २७॥** 

शब्दार्थ **** 

**अध्वनि—** **भौतिक जीवन के पथ पर** **; अमुष्मिन्—** **उस** **; इमे—** **ये सब** **; उपसर्गा:—** **शाश्वत कठिनाइयाँ** **; तथा—** **और** **; सुख—** **तथाकथित सुख** **; दु:ख—** **कष्ट** **; राग—** **आसक्ति** **; द्वेष—** **घृणा** **; भय—** **डर** **; अभिमान—** **झूठा गर्व** **; प्रमाद—** **भ्रम** **; उन्माद—** **पागलपन** **; शोक—** **शोक** **; मोह—** **मोह** **; लोभ—** **लालच** **; मात्सर्य—** **विद्वेष** **; ईष्र्य—** **दुश्मनी, वैर** **; अवमान—** **अनादर** **; क्षुत्—** **क्षुधा** **;** **पिपासा—** **प्यास** **; आधि—** **आपदाएँ** **; व्याधि—** **रोग** **; जन्म—** **जीव धारण करना** **; जरा—** **बुढ़ापा** **; मरण—** **मृत्यु** **; आदय:—** **इत्यादि।** **.** 

**इस भौतिक जगत में अनेकानेक कठिनाइयाँ आती हैं और ये सभी दुर्लंघ्य हैं। इनके** **अतिरिक्त तथाकथित सुख, दुख, राग, द्वेष, भय, अभिमान, प्रमाद, उन्माद, शोक, मोह, लोभ,** **मत्सर, ईष्र्या, अपमान, क्षुधा, पिपासा, आधि, व्याधि तथा जन्म, जरा, मरण से उत्पन्न होने वाली** **बाधाएँ आती हैं। ये सभी मिलकर संसारी बद्धजीव को दुख के अतिरिक्त और कुछ नहीं दे** **पातीं।** **तात्पर्य :** इस संसार में बद्धजीव इन सभी परिस्थितियों को मात्र इन्द्रियतृप्ति के लिए स्वीकार करता है। यद्यपि व्यक्ति अपने को महान् वैज्ञानिक, अर्थशाषी, दार्शनिक, राजनीतिज्ञ तथा समाजशाषी घोषित करते रहते हैं, किन्तु वास्तव में हैं, वे शठ। इसीलिए *भगवद्गीता* (७.१) में उन्हें मूढ़ और नराधम वॢणत किया गया है— *न मां दुष्कृतिनो मूढा: प्रपद्यन्ते नराधमा:।* *माययापहृतज्ञाना आसुरं भावमाश्रिता:॥* ''माया द्वारा हरे हुए ज्ञान वाले, आसुरी स्वभाव को धारण किये हुए, मनुष्यों में अधम और पाप को करने वाले मूढ़ मेरी शरण नहीं लेते।ÓÓ *भगवद्गीता* में इन सभी सांसारिक प्राणियों को उनकी मूर्खता के कारण नराधम कहा गया है। उनको मनुष्य जीवन इसलिए प्राप्त हुआ है कि वे सांसारिक बन्धन से मुक्त हों, किन्तु वे ऐसा न करके दुखद परिस्थितियों में फँसे रहते हैं, इसीलिए वे मनुष्यों में नराधम हैं। प्रश्न पूछा जा सकता है कि क्या वैज्ञानिक, दार्शनिक, अर्थशाषी तथा गणितज्ञ भी नराधम हैं? भगवान् का उत्तर है कि वे नराधम हैं, क्योंकि उन्हें वास्तविक ज्ञान नहीं है। वे मात्र अपनी झूठी प्रतिष्ठा और पद पर गर्व करते हैं। वास्तविकता तो यह है कि वे इस भौतिक अवस्था से उद्धार पाने, जीवन को उदात्त तथा ज्ञानमय बनाने की कोई विधि नहीं जानते। फलस्वरूप वे तथाकथित सुख की खोज में शक्ति तथा समय का अपव्यय करते हैं। ये असुरों के लक्षण हैं। *भगवद्गीता* में कहा गया है कि जब किसी में ये आसुरी गुण रहते हैं, तो वह मूढ़ बन जाता है। इसके कारण वह भगवान् से द्वेष करने लगता है, फलत: वह असुरों के वंश में बारश्बार जन्म धारण करता है और एक आसुरी देह से दूसरी में देहान्तर करता है। इस प्रकार वह श्रीकृष्ण से अपने सश्बन्ध को भूल कर जन्म-जन्मांतर नराधम बना रहता है।  