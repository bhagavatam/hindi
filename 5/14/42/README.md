**कर्मवल्लीमवलश्ब्य तत आपद: कथञ्चिन्नरकाद्विमुक्त: पुनरप्येवं संसाराध्वनि वर्तमानो** **नरलोकसार्थमुपयाति एवमुपरि गतोऽपि. ॥ ४१॥** 

शब्दार्थ **** 

**कर्म-वल्लीम्—** **सकाम कर्मों की लता को** **; अवलश्ब्य—** **सहारा बनाकर** **; तत:—** **उससे** **; आपद:—** **घातक या क्लेशपूर्ण स्थिति** **;** **कथञ्चित्—** **किसी न किसी प्रकार से** **; नरकात्—** **जीवन की नारकीय दशा से** **; विमुक्त:—** **मुक्त होकर** **; पुन: अपि—** **फिर से** **;** **एवम्—** **इस प्रकार** **; संसार-अध्वनि—** **भौतिक जगत के मार्ग पर** **; वर्तमान:—** **वर्तमान, समुपस्थित** **; नर-लोक-स-अर्थम्—** **स्वार्थमय कर्मों का क्षेत्र** **; उपयाति—** **प्रवेश करता है** **; एवम्—** **इस प्रकार** **; उपरि—** **ऊपर (उच्चलोकों में)** **; गत: अपि—** **(ऊपर)** **उठाये जाने पर भी।** **.** 

**सकाम कर्म रूपी लता की शरण स्वीकार कर लेने पर बद्धजीव अपने पवित्र कार्यों के** **फलस्वरूप स्वर्गलोक को प्राप्त हो सकता है और इस तरह नारकीय स्थिति से तो उसे मुक्ति मिल** **सकती है, किन्तु वह दुर्भाग्यवश वहाँ रह नहीं पाता। अपने पवित्र कार्यों का फल भोगने के बाद** **उसे निश्न लोकों में लौटना पड़ता है। इस प्रकार वह निरन्तर ऊपर और नीचे आता-जाता रहता** **है।** **तात्पर्य :** इस प्रसंग में श्री चैतन्य महाप्रभु का कथन है— *ब्रह्माण्ड भ्रमिते कोन भाग्यवान् जीव।* *गुरु-कृष्ण-प्रसादे पाय भक्ति-लता-बीज॥* ( *चैतन्यचरितामृत मध्य* १९.११) सृष्टि से लेकर प्रलय पर्यन्त लाखों वर्षों तक भ्रमण करते रहने पर भी किसी को भौतिक जगत के पथ से तब तक छुटकारा नहीं मिल पाता जब तक उसे किसी विशुद्ध भक्त के चरणारविन्द में शरण नहीं प्राप्त हो जाती। जिस प्रकार एक वानर वट वृक्ष की एक शाखा का आश्रय पाकर आनन्द का अनुभव करता है, उसी प्रकार यह बद्धजीव अपने जीवन के असली ध्येय को जाने बिना सकाम कर्म रूपी *कर्मकाण्ड* का आश्रय लेता है। कभी-कभी वह इन कार्यों के द्वारा स्वर्ग तक पहुँच जाता है, तो कभी वह फिर से पृथ्वी पर नीचे आ जाता है। श्री चैतन्य महाप्रभु ने इसका वर्णन *ब्रह्माण्ड भ्रमिते* कह कर किया है। किन्तु यदि श्रीकृष्ण की कृपा से कोई भाग्यवान जीव गुरु की शरण प्राप्त करता है, तो उसे श्रीभगवान् की भक्ति करने की विधि का पता चल जाता है। इस प्रकार वह इस भौतिक जगत के सतत संघर्ष से छूटने की युक्ति जान लेता है। इसलिए वेदों का यह आदेश है कि मनुष्य को गुरु महाराज की शरण में जाना चाहिए। वेदों की घोषणा है— *तद्विज्ञानार्थं स गुरुमेवाभिगच्छेत्*  ( *मुंडकोपनिषद्* १.२.१२)। इसी प्रकार *भगवद्गीता* (४.३४) में श्रीभगवान् का उपदेश है— *तद्विदि्ध प्राणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* ''सद्गुरु के शरणागत होकर दण्डवत् प्रणाम्, विनम्र जिज्ञासा और निष्कपट भाव से उनकी सेवा करके उस तत्त्व को जान। वे तत्त्व को जानने वाले आत्मज्ञानी महापुरुष तेरे लिए ज्ञान का उपदेश करेंगे।ÓÓ *श्रीमद्भागवत* (११.३.२१) में इसी प्रकार का उपदेश है— *तस्माद् गुरुं प्रपद्येत जिज्ञासु: श्रेय उत्तमम्।* *शाब्दे परे च निष्णातं ब्रह्मण्युपशमाश्रयम्॥* ''सच्चा सुख प्राप्त करने के आकांक्षी व्यक्ति को चाहिए कि वह प्रामाणिक गुरु की खोज करे और दीक्षा के द्वारा उसकी शरण प्राप्त करे। उसके गुरु में यह विशिष्टता होनी चाहिए कि उसने धर्मग्रन्थों के सार को सावधानीपूर्वक अनुभव कर लिया हो और वह अन्य लोगों को भी इसकी प्रतीति करा सके। ऐसे महान् पुरुष, जिन्होंने समस्त भौतिक विचारों को त्याग कर श्रीभगवान् की शरण प्राप्त कर ली है, प्रामाणिक गुरु माने जाने चाहिए।ÓÓ इसी प्रकार महान् वैष्णव श्रीविश्वनाथ चक्रवर्ती ठाकुर का उपदेश है— *यस्य प्रसादाद् भगवत् प्रसाद:* —''गुरु की कृपा से श्रीकृष्ण की कृपा प्राप्त होती है।ÓÓ श्री चैतन्य महाप्रभु ने भी यही उपदेश दिया है ( *गुरु-कृष्ण-प्रसादे पाय भक्ति-लता बीज* )। यह आवश्यक है। मनुष्य को चाहिए कि वह कृष्णभावनामृत तक आये और शुद्ध भक्त की शरण में जाये। इस प्रकार से भवबन्धन से छुटकारा पाया जा सकता है।  

**तस्येदमुपगायन्ति—** 