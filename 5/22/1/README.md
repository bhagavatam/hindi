अनुसार इस ब्रह्माण्ड के सभी जीव शुभ तथा अशुभ स्थितियों में प्रवृत्त होते हैं। इसे नक्षत्रों का प्रभाव कहा जाता है। सूर्यदेव सश्पूर्ण ब्रह्माण्ड के कार्य व्यापारों को, विशेष रूप से ताप, प्रकाश, ऋतु-परिवर्तन आदि को नियंत्रित करते हैं और नारायण के विस्तार (अंश) माने जाते हैं। वे ऋग्, यजुर तथा साम—इन तीन वेदों का प्रतिनिधित्व करने वाले हैं, इसलिए त्रयीमय कहलाते हैं, जो भगवान् नारायण का ही रूप है। कभी-कभी सूर्यदेव को सूर्यनारायण भी कहा जाता हैं। सूर्यदेव ने स्वयं को बारह विभागों में विभाजित किया है और वे इस तरह छ: ऋतुओं के परिवर्तन का नियंत्रण करते हुए शीत, ग्रीष्म तथा वर्षा आदि का कारण बनते हैं। वर्णाश्रम धर्म का पालन करते हुए योगी तथा कर्मीजन अपने-अपने लाभ के लिए हठ या अष्टांग योग अथवा अग्निहोत्र यज्ञ द्वारा सूर्यनारायण की आराधना करते हैं। सूर्यदेव सदा श्रीभगवान् नारायण के सश्पर्क में रहते हैं। सूर्य ब्रह्माण्ड के भूलोक तथा भुवर्लोक के मध्य में स्थित अन्तरिक्ष में रहकर बारह राशियों के कालचक्र में घूमता हुआ राशि के अनुसार भिन्न-भिन्न नाम धारण करता है। चन्द्रमा के अनुसार मास दो पक्षों में विभाजित है। इसी प्रकार सौर गणनाओं के अनुसार सूर्य को एक राशि में जितना समय लगता है, वह मास है, दो मास मिलकर ऋतु बनाते हैं और बारह मासों का एक वर्ष होता है। आकाश का सश्पूर्ण क्षेत्रफल दो अर्धों में विभक्त हैं जिनमें से प्रत्येक अयन कहलाता है, जो सूर्य द्वारा छ: मास में तय किये जाने वाला मार्ग है। सूर्य कभी तीव्र गति से चलता है, कभी मन्द गति से और कभी मध्यम गति से। इस प्रकार वह स्वर्ग, मत्र्य तथा अन्तरिक्ष—इन तीन लोकों की यात्रा करता है। विद्वान लोग इन कक्ष्याओं को संवत्सर, परिवत्सर, इडावत्सर, अनुवत्सर तथा वत्सर नामों से अभिहित करते हैं। चन्द्रमा सूर्य की किरणों से १,००,००० योजन ऊपर स्थित है। स्वर्ग तथा पितृलोक में दिन तथा रात की गणना चन्द्रमा के घटने-बढऩे के अनुसार की जाती है। चन्द्रमा से २,००,००० योजन की दूरी पर कुछ नक्षत्र स्थित हैं और इन नक्षत्रों के ऊपर शुक्रग्रह है जो ब्रह्माण्ड के समस्त वासियों के लिए कल्याणप्रद है। शुक्रग्रह से २,००,००० योजन ऊपर बुध ग्रह है जो कभी कल्याणप्रद होता है, तो कभी अशुभ। बुध ग्रह से २,००,००० योजन ऊपर अंगारक (मंगल) है, जिसका प्रभाव प्राय: प्रतिकूल होता है। अंगारक से भी २,००,००० योजन ऊपर बृहस्पति ग्रह है जो सुपात्र ब्राह्मणों के लिए सर्वदा अनुकूल होता है। बृहस्पति के ऊपर शनि नामक अत्यन्त अशुभ ग्रह है। इससे भी ऊपर विश्व का कल्याण मनाने वाले ऋषियों से युक्त सात नक्षत्रों का एक पुंज है। ये सातों नक्षत्र ध्रुवलोक की परिक्रमा करते हैं, जो इस ब्रह्मïाण्ड में भगवान् विष्णु का वास है।  

**राजोवाच** 