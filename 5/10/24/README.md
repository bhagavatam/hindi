**शास्ताभिगोप्ता नृपति: प्रजानां** **य: किङ्करो वै न पिनष्टि पिष्टम् ।** **स्वधर्ममाराधनमच्युतस्य** **यदीहमानो विजहात्यघौघम् ॥ २३॥** 

शब्दार्थ **** 

**शास्ता—** **शासक** **; अभिगोप्ता—** **नागरिकों का शुभचिन्तक** **; नृ-पति:—** **राजा** **; प्रजानाम्—** **नागरिकों का** **; य:—** **जो** **; किङ्कर:—** **आज्ञा पालने वाला** **; वै—** **निस्सन्देह** **; न—** **नहीं** **; पिनष्टि पिष्टम्—** **पहले से पिसे हुए को पीसता है** **; स्व-धर्मम्—** **अपना कर्तव्य** **;** **आराधनम्—** **उपासना** **; अच्युतस्य—** **श्रीभगवान् की** **; यत्—** **जो** **; ईहमान:—** **करते हुए** **; विजहाति—** **मुक्त कर दिये जाते हैं** **; अघ-** **ओघम्—** **सभी प्रकार के पाप तथा दोषपूर्ण कर्म से।** **.** 

**महाशय, आपने बताया कि राजा तथा प्रजा अथवा स्वामी और सेवक के सश्बन्ध शाश्वत** **नहीं होते। यद्यपि ऐसे सश्बन्ध अस्थायी हैं, तो भी जब कोई व्यक्ति राजा बनता है, तो उसका** **कर्तव्य नागरिकों पर शासन करना और नियमों की अवज्ञा करने वालों को दण्डित करना है।** **उनको दण्डित करके वह नागरिकों को राज्य के नियमों का पालन करने की शिक्षा देता है। पुन:** **आपने कहा है कि मूक तथा बधिर को दण्ड देना चॢवत को चर्वण करना या पिसी लुगदी को** **फिर से पीसना है, जिसका अभिप्राय यह हुआ कि इससे कोई लाभ नहीं होता। किन्तु यदि कोई** **परमेश्वर द्वारा आदिष्ट अपने कर्तव्यों के पालन में लगा रहता है, तो उसके पापकर्म निश्चय ही घट** **जाते हैं। अत: यदि किसी को बलपूर्वक उसके कर्तव्यों में लगा दिया जाये तो उसे लाभ पहुँचता** **है, क्योंकि इस प्रकार उसके समस्त पाप दूर हो सकते हैं।** **तात्पर्य :** महाराज रहूगण द्वारा प्रस्तुत किया गया यह तर्क अत्यन्त प्रभावोत्पादक है। श्रील रूप गोस्वामी अपने ग्रन्थ *भक्तिरसामृतङ्क्षसधु* (१.२.४) में कहते हैं कि— *तस्मात् केनाप्युपायेन मन: कृष्णे* *निवेशयेत्* —जैसे भी हो सके, मनुष्य को कृष्णभावनामृत में लगना चाहिए। वस्तुत: प्रत्येक प्राणी श्रीकृष्ण का शाश्वत सेवक है, किन्तु विस्मृति के कारण वह माया का शाश्वत दास बन जाता है। जब तक वह माया की सेवा में लगा रहता है, उसे सुख नहीं मिल सकता। हमारे कृष्णभावनामृत आन्दोलन का उद्देश्य लोगों को कृष्णभक्ति में लगातार रखना है। इससे वे समस्त प्रकार के भौतिक कल्मषों एवं पापकर्मों से मुक्त हो सकेंगे। इसकी पुष्टि *भगवद्गीता* (४.१०) में इस प्रकार की गई है— *वीत-राग-* *भय-क्रोधा:।* भौतिक कार्यों से विरक्त होने पर हमें भय तथा क्रोध से छुटकारा मिलेगा। तपस्या से मनुष्य शुद्ध होकर परम धाम वापस जाने का अधिकारी बन जाता है। राजा का कर्तव्य है कि अपनी प्रजा पर इस प्रकार शासन करे कि वह कृष्णचेतनायुक्त हो सके। यह सबों के लिए लाभप्रद होगा। दुर्भाग्यवश राजा या राष्ट्रपति जनता को ईश्वर की सेवा के बजाय इन्द्रियतृप्ति के लिए प्रेरित करते हैं। किन्तु यह किसी के लिए भी लाभप्रद नहीं। महाराज रहूगण ने अपनी पालकी ढोने के लिए जड़ भरत को लगाया था, जो राजा के लिए एक प्रकार की इन्द्रियतृप्ति ही था। किन्तु यदि कोई भगवान् की सेवा में पालकी उठाने वाला कहार बनता है, तो वह निश्चित रूप से लाभप्रद है। यदि नास्तिक सवयता में कोई राष्ट्रपति अपनी जनता को किसी प्रकार से भकि्त या कृष्णभावनामृत जगाने के प्रति उन्मुख कर सके तो वह नागरिकों की सर्वश्रेष्ठ सेवा करता है।  