**नाहं विशङ्के सुरराजवज्रा-** **न्न त्र्यक्षशूलान्न यमस्य दण्डात् ।** **नाग्न्यर्कसोमानिलवित्तपाषाच्** **छङ्के भृशं ब्रह्मकुलावमानात् ॥ १७॥** 

शब्दार्थ **** 

**न—** **नहीं** **; अहम्—** **मैं** **; विशङ्के—** **भयभीत हूँ** **; सुर-राज-वज्रात्—** **स्वर्ग के राजा इन्द्र के वज्र से** **; न—** **न तो** **; त्र्यक्ष-शूलात्—** **भगवान् शिव के त्रिशूल से** **; न—** **न तो** **; यमस्य—** **मृत्यु के अधीक्षक यमराज के** **; दण्डात्—** **दण्ड से** **; न—** **न तो** **; अग्नि—** **अग्नि** **के** **; अर्क—** **सूर्य के असह्य ताप के** **; सोम—** **चन्द्रमा के** **; अनिल—** **वायु के** **; वित्त-प—** **धन के स्वामी कुबेर के** **; अषात्—** **अषों** **से** **; शङ्के—** **भयभीत हूँ** **; भृशम्—** **अत्यधिक** **; ब्रह्म-कुल—** **ब्राह्मण-वृन्द के** **; अवमानात्—** **अपमान से।** **.** 

**महानुभाव, न तो मुझे इन्द्र के वज्र का भय है, न नागदंश का, न भगवान् शिव के त्रिशूल** **का। मुझे न तो मृत्यु के अधीक्षक यमराज के दण्ड की परवाह है, न ही मैं अग्नि, तप्त सूर्य,** **चन्द्रमा, वायु अथवा कुबेर के अषों से भयभीत हूँ। परन्तु मैं ब्राह्मण के अपमान से डरता हूँ।** **मुझे इससे बहुत भय लगता है।** **तात्पर्य :** जब श्री चैतन्य महाप्रभु प्रयाग में दशाश्वमेध घाट पर रूप गोस्वामी को शिक्षा दे रहे थे तो उन्होंने वैष्णव-अपराध की गश्भीरता का स्पष्ट संकेत किया था। उन्होंने वैष्णव-अपराध की तुलना *हाती माता* —मत्त हाथी—से की थी। जब मत्त हाथी उद्यान में घुसता है, तो वह सारे फल-फूल उजाड़ देता है। इसी प्रकार से यदि कोई वैष्णव का अपमान करता है, तो वह अपनी आध्यात्मिक सश्पति्त को नष्ट करता है। ब्राह्मण का अपमान अत्यन्त घातक होता है और यह महाराज रहूगण जानते थे। अत: उन्होंने अपने अपराध को स्पष्ट रूप से स्वीकार लिया। यद्यपि अनेक दारुण वस्तुएँ हैं—यथा वज्र, अग्नि, यमराज का दण्ड, भगवान् शिव का त्रिशूल आदि—किन्तु इनमें से एक भी जड़ भरत जैसे ब्राह्मण के प्रति अपराध के तुल्य दारुण नहीं है। अत: महाराज रहूगण तुरन्त ही पालकी से नीचे उतरे और ब्राह्मण जड़ भरत से क्षमा-याचना के लिए उनके चरणकमलों पर गिर गये।  