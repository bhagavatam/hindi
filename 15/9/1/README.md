है। श्री मार्कण्डेय द्वारा की गई स्तुतियों से प्रसन्न होकर, भगवान् ने उनसे वर माँगने को कहा तो ऋषि ने कहा कि वे भगवान् की मायाशकि्त का दर्शन करना चाहते हैं। मार्कण्डेय के समक्ष नर- नारायण रूप में उपस्थित श्री हरि ने उत्तर दिया, ''तथास्तुÓÓ। और तब वे बदरिकाश्रम चले गये। एक दिन जब श्री मार्कण्डेय सन्ध्याकालीन स्तुति कर रहे थे, तो सहसा प्रलय के जल ने तीनों लोकों को आप्लावित कर लिया। वे दीर्घकाल तक अकेले ही इस जल में बड़ी मुश्किल से इधर- उधर विचरण करते रहे, तभी उन्हें एक बरगद का वृक्ष मिला। उस वृक्ष के एक पत्ते पर एक बालक लेटा था, जो मनोहारी तेज से दमक रहा था। ज्योंही मार्कण्डेय इस पत्ते की ओर लपके कि वे बालक के श्वास द्वारा आकृष्ट हो गये और एक मच्छर की तरह उसके शरीर के भीतर चले गये। बालक के शरीर के भीतर सश्पूर्ण ब्रह्माण्ड को प्रलयकाल के पहले जैसा देख कर मार्कण्डेय चकित थे। क्षण-भर बाद ऋषि शिशु के नि:श्वास द्वारा बाहर प्रलय के सागर में पुन: फेंक दिए गए। तब यह देख कर कि उस पत्ते पर पड़ा बालक वास्तव में श्री हरि हैं, जो उन्हीं के हृदय में स्थित दिव्य भगवान् हैं, तो श्री मार्कण्डेय ने उनका आङ्क्षलगन करना चाहा। किन्तु तभी योगेश्वर भगवान् हरि अन्तर्धान हो गये। तत्पश्चात् प्रलय का जल भी अन्तर्धान हो गया और श्री मार्कण्डेय ने अपने को पहले की तरह अपने आश्रम में पाया।  

**सूत उवाच** 