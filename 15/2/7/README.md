**दूरे वार्ययनं तीर्थं लावण्यं केशधारणम् ।** **उदरंभरता स्वार्थ: सत्यत्वे धाष्ट्र्यमेव हि ।** **दाक्ष्यं कुटुश्बभरणं यशोऽर्थे धर्मसेवनम् ॥ ६॥** 

शब्दार्थ **** 

**दूरे—** **दूर स्थित** **; वारि—** **जल का** **; अयनम्—** **आगार** **; तीर्थम्—** **तीर्थस्थान** **; लावण्यम्—** **सौन्दर्य** **; केश—** **बाल** **; धारणम्—** **धारण करना** **; उदरम्-भरता—** **पेट का भरण** **; स्व-अर्थ:—** **जीवन-लक्ष्य** **; सत्यत्वे—** **तथाकथित सत्य में** **; धाष्ट्र्यम्—** **ढिठाई** **;** **एव—** **केवल** **; हि—** **निस्सन्देह** **; दाक्ष्यम्—** **दक्षता** **; कुटुश्ब-भरणम्—** **परिवार का पालन-पोषण** **; यश:—** **कीॢत के** **; अर्थे—** **हेतु** **; धर्म-सेवनम्—** **धाॢमक नियमों का पालन।** **.** 

**तीर्थस्थान को दूरस्थ जलाशय और सौन्दर्य को मनुष्य की केश-सज्जा पर आश्रित,** **माना जायेगा। उदर-भरण जीवन का लक्ष्य बन जायेगा और जो जितना ढीठ होगा उसे उतना** **ही सत्यवादी मान लिया जायेगा। जो व्यक्ति परिवार का पालन-पोषण कर सकता है, वह** **दक्ष समझा जायेगा। धर्म का अनुसरण मात्र यश के लिए किया जायेगा।** **तात्पर्य :** भारत में अनेक तीर्थस्थान हैं जहाँ पवित्र नदियाँ बहती हैं। मूर्ख लोग इन नदियों में स्नान करके अपने पापों से मुक्ति की खोज करते हैं किन्तु वे इन स्थानों में निवास करने वाले विद्वान भगवद्भक्तों से उपदेश ग्रहण नहीं करते। मनुष्य को केवल अनुष्ठानिक स्नान करने नहीं अपितु आध्यात्मिक प्रकाश पाने के लिए तीर्थस्थान में जाना चाहिए। इस युग में लोग विभिन्न शैलियों से अपने केश को व्यवस्थित करते नहीं थकते और इस तरह मुखमण्डल के सौन्दर्य और कामुकता को बढ़ाना चाहते हैं। वे यह नहीं जानते कि वास्तविक सौन्दर्य तो हृदय के भीतर से, आत्मा से आता है और केवल वही व्यक्ति सही अर्थ में आकर्षक है, जो शुद्ध है। ज्यों-ज्यों इस युग में कठिनाइयाँ बढ़ती जायेंगी, उदर-भरण को सफलता का चिह्न माना जायेगा और जो अपने परिवार का भरण-पोषण कर सकता है, वह आॢथक मामलों में बुद्धिमान माना जायेगा। यदि धर्म का पालन होगा तो वह मात्र यश पाने के लिए होगा और भगवान् की किसी अनिवार्य जानकारी के बिना सश्पन्न होगा।  