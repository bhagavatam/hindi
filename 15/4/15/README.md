**तदा भूमेर्गन्धगुणं ग्रसन्त्याप उदप्लवे ।** **ग्रस्तगन्धा तु पृथिवी प्रलयत्वाय कल्पते ॥ १४॥** 

शब्दार्थ **** 

**तदा—** **तब** **; भूमे:—** **पृथ्वी का** **; गन्ध-गुणम्—** **सुगन्ध का गुण** **; ग्रसन्ति—** **हर लेते हैं** **; आप:—** **जल** **; उद-प्लवे—** **बाढ़ के** **समय** **; ग्रस्त-गन्धा—** **सुगन्ध से विहीन** **; तु—** **तथा** **; पृथिवी—** **भूमि** **; प्रलयत्वाय कल्पते—** **अप्रकटहो जाती है।** **.** 

**जब सारा ब्रह्माण्ड जलमग्न हो जाता है, तो यह जल पृथ्वी के अद्वितीय सुगन्धि गुण को** **हर लेगा और पृथ्वी, अपने इस विभेदकारी गुण से विहीन होकर, विलीन हो जायेगी।** **तात्पर्य :** जैसाकि समूचे *श्रीमद्भागवत* में बतलाया गया है प्रथम तत्त्व आकाश में ध्वनि का अनूठा गुण पाया जाता है। ज्यों-ज्यों सृष्टि का प्रसार होता है, दूसरा तत्त्व वायु उत्पन्न हो जाता है, जिसमें ध्वनि तथा स्पर्श के गुण पाये जाते हैं। तीसरा तत्त्व अग्नि है, जिसमें ध्वनि, स्पर्श तथा रूप होता है और चौथा तत्त्व जल है, जिसमें ध्वनि, स्पर्श, रूप तथा रस होते हैं। पृथ्वी में ध्वनि, स्पर्श, रूप, रस तथा गंध पाये जाते हैं। ज्यों-ज्यों हर तत्त्व अपने अनोखे विभेदक गुण को खोता जाता है त्यों-त्यों अधिक सूक्ष्म तत्त्वों से उसकी पहचान नहीं हो पाती और इस तरह उसकी अपनी अनोखी सत्ता पूर्णरूपेण समाप्त हो जाती है।  