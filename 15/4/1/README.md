तथा भौतिक जीवन-चक्र के रोकने के एकमात्र साधन हरि-नाम कीर्तन की व्यालया हुई है। चार युगों के एक हजार चक्र ब्रह्मा के एक दिन के तुल्य होते हैं और ब्रह्मा का प्रत्येक दिन *कल्प* कहलाता है, जिसमें चौदह मनुओं की आयु (मन्वन्तर) निहित है। ब्रह्मा की रात की अवधि भी वही है, जो दिन की है। रात्रि में ब्रह्मा सोते हैं और तीनों लोकों का संहार हो जाता है। यह *नैमित्तिक* प्रलय है। जब ब्रह्मा की आयु के एक सौ वर्ष समाप्त होते हैं, तो *प्राकृतिक* प्रलय या पूर्ण भौतिक प्रलय होता है। उस समय भौतिक प्रकृति के *महत्* इत्यादि सातों तत्त्व तथा इनसे बना समूचा ब्रह्माण्ड विनष्ट हो जाते हैं। जब मनुष्य को ब्रह्म का ज्ञान प्राप्त हो जाता है, तो असलियत समझ में आती है। वह सश्पूर्ण सृष्ट ब्रह्माण्ड को ब्रह्म से विलग अतएव असत्य मानता है। यह *आत्यन्तिक* प्रलय अथवा अन्तिम प्रलय (मोक्ष) कहलाता है। हर क्षण काल अ²श्य रूप से समस्त उत्पन्न जीवों के शरीर को तथा पदार्थ के अन्य सारे रूपों को बदल देता है। इस रूपान्तर की क्रिया से जीव निरन्तर जन्म तथा मृत्यु के स्थायी प्रलय को प्राप्त होता है। जिन्हें सूक्ष्म ²ष्टि प्राप्त है उनका कहना है कि ब्रह्मा समेत सारे प्राणी सदैव जन्म लेते तथा विनष्ट होते रहते हैं। भौतिक जीवन का अर्थ ही होता है जन्म तथा मृत्यु अथवा उत्पत्ति और प्रलय। भवसागर को पार करने के लिए जिसे पार करना असंभव होता है, एकमात्र उपयुक्त नाव भगवान् की अमृतमयी लीलाओं का विनीत भाव से श्रवण करना है।  

**श्रीशुक उवाच** 