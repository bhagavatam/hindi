देखी जो उसे जीतने पर तुले थे। इसमें यह भी बताया गया है कि यद्यपि कलियुग दोषों से पूर्ण है, किन्तु हरि-नाम के कीर्तन से वे सारे दोष नष्ट हो जाते हैं। बड़े-बड़े राजा जो मृत्यु के खिलौने हैं अपने छ: आन्तरिक शत्रुओं—पाँच इन्द्रियाँ तथा मन— का दमन करना चाहते हैं। फिर वे यह कल्पना करने लगते हैं कि इसके बाद वे पृथ्वी तथा उसके सारे समुद्रों को जीत लेंगे। उनकी झूठी आशाएँ देख कर पृथ्वी उन पर हँसती है क्योंकि अन्तत: उन्हें यह लोक छोड़ कर अन्यत्र जाना होगा जैसाकि विगत बड़े बड़े राजे तथा बादशाह जा चुके हैं। यही नहीं, पृथ्वी को या इसके किसी खण्ड को हड़प लेने के बाद पिता, पुत्र, भाई, मित्र तथा सश्बन्धी उसके लिए परस्पर झगड़ते हैं। इतिहास के अध्ययन से यह निष्कर्ष निकलता है कि सारी सांसारिक उपलब्धियाँ नश्वर हैं और इस सहज निष्कर्ष से वैराग्य की भावना उत्पन्न होती है। अन्ततोगत्वा किसी भी जीव के लिए जीवन का सर्वोच्च लक्ष्य भगवान् कृष्ण की शुद्ध भक्ति है, जो सारे अमंगलों को विनष्ट करती है। सत्ययुग में धर्म पूर्ण था जिसमें सत्य, दया, तपस्या तथा दान के चारों पैर अभी तक विद्यमान थे। त्रेता के बाद हर युग के धाॢमक गुणों में एक चौथाई ह्रास आता गया। कलियुग में धर्म के पैरों में केवल एक चौथाई शक्ति रह गई है किन्तु इस युग के अग्रसर होने पर यह भी समाप्त हो जायेगी। सत्ययुग में सतोगुण प्रधान रहता है और त्रेतायुग में रजोगुण। द्वापर युग में रजो तथा तमोगुण का मिश्रण प्रधान रहता है और कलियुग में तमोगुण प्रधान रहता है। कलियुग में नास्तिकता, समस्त वस्तुओं की लघुता तथा निकृष्टता एवं जननांगों और उदर के प्रति आसक्ति अत्यन्त मुखर रहते हैं। कलि के प्रभाव से दूषित जीव भगवान् हरि को नहीं पूजते। यद्यपि भगवन्नाम का कीर्तन करने और उनकी शरण में जाने से सारे बन्धन से छुटकारा मिल सकता है और परम गन्तव्य की सहज प्राप्ति हो सकती है। किन्तु यदि कलियुग में किसी तरह से बद्धजीवों के हृदयों में भगवान् प्रकट हो जाते हैं, तो इस युग में व्याप्त देश, काल तथा व्यक्ति के सारे दोष विनष्ट हो जाते हैं। कलियुग दोषों का सागर है किन्तु इसमें एक महान् गुण है—कृष्ण-नाम का कीर्तन करने से ही मनुष्य सारी भौतिक संगति से उद्धार पा लेता है और परब्रह्म को प्राप्त करता है। सत्ययुग में जो कुछ ध्यान से, त्रेता में यज्ञ करने से तथा द्वापर में मन्दिर पूजा से प्राप्त होता था, उसे कलियुग में केवल *हरि-कीर्तन* द्वारा आसानी से प्राप्त किया जा सकता है।  

**श्रीशुक उवाच** 