**यद्दर्शनं निगम आत्मरह:प्रकाशं** **मुह्यन्ति यत्र कवयोऽजपरा यतन्त: ।** **तं सर्ववादविषयप्रतिरूपशीलं** **वन्दे महापुरुषमात्मनिगूढबोधम् ॥ ४९॥** 

शब्दार्थ **** 

**यत्—** **जिसका** **; दर्शनम्—** **दर्शन** **; निगमे—** **वेदों में** **; आत्म—** **परमात्मा का** **; रह:—** **रहस्य** **; प्रकाशम्—** **प्रकाशित करता है** **;** **मुह्यन्ति—** **मोहित हो जाते हैं** **; यत्र—** **जिसमें** **; कवय:—** **बड़े बड़े विद्वान** **; अज-परा:—** **ब्रह्मा इत्यादि** **; यतन्त:—** **यत्न करते** **हुए** **; तम्—** **उसको** **; सर्व-वाद—** **विभिन्न दर्शनों का** **; विषय—** **विषय** **; प्रतिरूप—** **अपने को उपयुक्त बनाकर** **; शीलम्—** **जिसका निजी स्वभाव** **; वन्दे—** **नमस्कार करता हूँ** **; महा-पुरुषम्—** **भगवान् को** **; आत्म—** **आत्मा से** **; निगूढ—** **छिपा हुआ** **;** **बोधम्—** **ज्ञान।** **.** 

**हे प्रभु, केवल वैदिक ग्रंथ ही आपके परम स्वरूप का गुह्य ज्ञान प्रकट करने वाले हैं,** **अतएव भगवान् ब्रह्मा जैसे महान् विद्वान भी आगमन विधियों द्वारा आपको समझने के** **प्रयास में मोहित हो जाते हैं। हर दार्शनिक अपने विशेष चिन्तनपरक निष्कर्ष के अनुसार** **आपको समझता है। मैं उन परम पुरुष की पूजा करता हूँ जिनका ज्ञान बद्धात्माओं के** **आध्यात्मिक स्वरूप को आवृत करने वाली शारीरिक उपाधियों से छिपा हुआ है।** **तात्पर्य :** ब्रह्मा जैसे बड़े-बड़े देवता तक भगवान् को समझ पाने में विमोहित हो जाते हैं। हर दार्शनिक प्रकृति के गुणों के अनूठे संयोग द्वारा आवृत रहता है और इस तरह वह अपनी भौतिक स्थिति के अनुसार परब्रह्म का वर्णन करता है। इस तरह कठिन से कठिन आगमन प्रयास से भी समस्त ज्ञान का अन्त नहीं पाया जा सकता। सर्वोच्च ज्ञान तो भगवान् कृष्ण हैं और कोई भी व्यक्ति उनको पूर्ण समर्पण करके तथा प्रेमपूर्वक सेवा करके ही उन्हें समझ सकता है। इसीलिए मार्कण्डेय यहाँ पर कहते हैं— *वन्दे महापुरुषम्* —मैं उन महापुरुष की पूजा करता हूँ। जो लोग ईश्वर की पूजा करते हैं किन्तु साथ ही चिन्तन करते रहते हैं अथवा सकाम कर्मों में लगे रहते हैं, उन्हें मिश्रित तथा मोह में डालने वाले परिणाम मिलते हैं। शुद्ध होने के लिए भक्त को सारे सकाम कर्म तथा मानसिक चिन्तन त्याग देने चाहिए। उसी विधिसे, भगवान् के प्रति प्रेमाभक्ति से, उसे ब्रह्म का पूरा ज्ञान प्राप्त होगा। यही पूर्ण ज्ञान नित्य आत्मा को तुष्ट कर सकता है। *इस प्रकार श्रीमद्भागवत के बारहवें स्कन्ध के अन्तर्गत ''मार्कण्डेय द्वारा नर-नारायण ऋषि* *की स्तुतिÓÓ नामक आठवें अध्याय के श्रील भक्तिवेदान्त स्वामी प्रभुपाद के विनीत सेवकों द्वारा* *रचित तात्पर्य पूर्ण हुए।* 