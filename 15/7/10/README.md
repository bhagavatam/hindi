**सर्गोऽस्याथ विसर्गश्च वृत्तिरक्षान्तराणि च ।** **वंशो वंशानुचरीतं संस्था हेतुरपाश्रय: ॥ ९॥** **दशभिर्लक्षणैर्युक्तं पुराणं तद्विदो विदु: ।** **केचित्पञ्चविधं ब्रह्मन्महदल्पव्यवस्थया ॥ १०॥** 

शब्दार्थ **** 

**सर्ग:—** **सृष्टि** **; अस्य—** **इस ब्रह्माण्ड की** **; अथ—** **तब** **; विसर्ग:—** **गौण सृष्टि** **; च—** **तथा** **; वृत्ति—** **पालन** **; रक्षा—** **सुरक्षा** **;** **अन्तराणि—** **मनुओं के शासन** **; च—** **तथा** **; वंश:—** **महान् राजाओं के वंश** **; वंश-अनुचरितम्—** **उनके कार्यों का वर्णन** **;** **संस्था—** **प्रलय** **; हेतु:—** **(भौतिक कार्यों में जीवों के लगने का) कारण** **; अपाश्रय:—** **परम शरण** **; दशभि:—** **दस** **;** **लक्षणै:—** **लक्षणों से** **; युक्तम्—** **युक्त** **; पुराणम्—** **पुराण को** **; तत्—** **इस विषय का** **; विद:—** **विद्वान** **; विदु:—** **जानते हैं** **;** **केचित्—** **कुछ विद्वान** **; पञ्च-विधम्—** **पाँच प्रकार के** **; ब्रह्मन्—** **हे ब्राह्मण** **; महत्—** **महान्** **; अल्प—** **तथा छोटे के** **;** **व्यवस्थया—** **अन्तर के अनुसार।** **.** 

**हे ब्राह्मण, इस विषय के विद्वान, पुराण के दस लक्षण बतलाते हैं—इस ब्रह्माण्ड की** **सृष्टि (सर्ग), तत्पश्चात् लोकों तथा जीवों की सृष्टि (विसर्ग), सारे जीवों का पालन-पोषण** **(वृत्ति), उनका भरण (रक्षा), विभिन्न मनुओं के शासन (अन्तराणि), महान् राजाओं के** **वंश (वंश), ऐसे राजाओं के कार्यकलाप (वंशानुचरित), संहार (संस्था), कारण (हेतु)** **तथा परम आश्रय (अपाश्रय)। अन्य विद्वानों का कहना है कि महापुराणों में इन्हीं दस का** **वर्णन रहता है, जबकि छोटे पुराणों में केवल पाँच का।** **तात्पर्य :** *श्रीमद्भागवत* के द्वितीय स्कन्ध (२.१०.१) में भी महापुराण के दस विषयों का वर्णन हुआ है— *श्रीशुक उवाच* *अत्र सर्गो विसर्गश्च स्थानं पोषणमूतय:।* *मन्वन्तरेशानुकथा निरोधो मुक्तिराश्रय:॥* ''श्री शुकदेव गोस्वामी ने कहा : *श्रीमद्भागवत* में निश्नलिखित के विषय में दस प्रकार के कथन हैं : ब्रह्माण्ड की सृष्टि, उपसर्ग, लोक, भगवान् द्वारा सुरक्षा, सृजनात्मक प्रेरणा, मनुओं का परिवर्तन, ईश-विज्ञान, भगवद्धाम को वापसी, मोक्ष तथा परम आश्रय।ÓÓ श्रील जीव गोस्वामी के अनुसार *श्रीमद्भागवत* जैसे पुराणों में इन दस विषयों का वर्णन रहता है, जबकि छोटे पुराणों में केवल पाँच विषयों का। वैदिक वाङ्मय में कहा गया है— *सर्गश्च परिसर्गश्च वंशो मन्वन्तराणि च।* *वंशानुचरितं चेति पुराणं पंचलक्षणम्॥* ''सृष्टि, गौण सृष्टि, राजवंश, मनुओं के राज्य तथा विविध वंशों के कार्यकलाप—ये पुराण के पाँच लक्षण हैं।ÓÓ जिन पुराणों में पाँच प्रकार का ज्ञान रहता है, उन्हें गौण पौराणिक साहित्य कहते हैं। श्रील जीव गोस्वामी ने बतलाया है कि *श्रीमद्भागवत* के दस मुलय विषय बारह स्कन्धों में से प्रत्येक स्कन्ध में पाये जाते हैं। किसी एक स्कन्ध के लिए किसी एक विषय को निर्धारित करने का प्रयास नहीं करना चाहिए। न ही *श्रीमद्भागवत* की कृत्रिम विवेचना करके यह दिखाने का प्रयास करना चाहिए कि इन विषयों का एक के बाद एक वर्णन हुआ है। सीधी-सी बात यह है कि ज्ञान के सारे पक्ष जो मनुष्यों के लिए महत्त्वपूर्ण हैं और जिनका सार ऊपर लिखी दस श्रेणियों में दिया गया है, *श्रीमद्भागवत* में विभिन्न बल और विश्लेषण सहित सर्वत्र पाये जाते हैं।  