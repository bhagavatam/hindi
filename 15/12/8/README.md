**योगधारणयोत्क्रान्ति: संवादो नारदाजयो: ।** **अवतारानुगीतं च सर्ग: प्राधानिकोऽग्रत: ॥ ७॥** 

शब्दार्थ **** 

**योग-धारणया—** **योग में ध्यान स्थिर करके** **; उत्क्रान्ति:—** **मृत्यु के समय मोक्ष-लाभ** **; संवाद:—** **वार्ता** **; नारद-अजयो:—** **नारद तथा ब्रह्मा के बीच** **; अवतार-अनुगीतम्—** **भगवान् के अवतारों की सूची प्रस्तुत करना** **; च—** **तथा** **; सर्ग:—** **सृष्टि** **क्रिया** **; प्राधानिक:—** **अव्यक्त प्रकृति से** **; अग्रत:—** **आगे-आगे।** **.** 

**भागवत** **बतलाती है कि किस तरह योग में ध्यान स्थिर करके मृत्यु के समय मोक्ष प्राप्त** **किया जा सकता है। इसमें नारद तथा ब्रह्मा के बीच हुई वार्ता, भगवान् के अवतारों की** **गणना तथा भौतिक प्रकृति की अव्यक्त अवस्था से लेकर क्रमश: यह ब्रह्माण्ड जिस तरह** **बना, उसका भी वर्णन हुआ है।** **तात्पर्य :** श्रील विश्वनाथ चक्रवर्ती ठाकुर बतलाते हैं कि *श्रीमद्भागवत* में निहित विभिन्न विवरणों तथा विषयों की पूरी सूची प्रस्तुत कर पाना कठिन होगा। इसलिए यह समझना चाहिए कि सूत गोस्वामी इन विषयों का सारांश दे रहे हैं। वे जिन विषयों का उल्लेख नहीं कर पाये, उनके विषय में हमें यह नहीं सोचना चाहिए कि वे कम महत्त्वपूर्ण अथवा व्यर्थ हैं क्येंकि *श्रीमद्भागवत* का हर अक्षर तथा शब्द सर्वोच्च, कृष्णभावनाभावित ध्वनि है।  