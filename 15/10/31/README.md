**वरमेकं वृणेऽथापि पूर्णात्कामाभिवर्षणात् ।** **भगवत्यच्युतां भङ्क्षक्त तत्परेषु तथा त्वयि ॥ ३४॥** 

शब्दार्थ **** 

**वरम्—** **वर** **; एकम्—** **एक** **; वृणे—** **याचना करता हूँ** **; अथ अपि—** **तो भी** **; पूर्णात्—** **जो पूर्ण है उससे** **; काम-** **अभिवर्षणात्—** **जो इच्छाओं की पूॢत की वर्षा करता है** **; भगवति—** **भगवान् के लिए** **; अच्युताम्—** **अच्युत** **; भक्तिम्—** **भक्ति** **; तत्-परेषु—** **उनके शरणागतों** **; तथा—** **भी** **; त्वयि—** **आप में।** **.** 

**किन्तु मैं आपसे एक वर माँगता हूँ क्योंकि आप समस्त सिद्धि से पूर्ण हैं और समस्त** **इच्छाओं की पूॢत की वर्षा करने में समर्थ हैं। मैं आपसे भगवान् की तथा उनके समॢपत** **भक्तों की, विशेष रूप से आपकी, अच्युत भक्ति के लिए याचना करता हूँ।** **तात्पर्य :** *तत्परेषु तथा त्वयि* पद स्पष्ट बतलाता है कि शिवजी परमेश्वर के भक्त हैं, स्वयं परमेश्वर नहीं। चूँकि ईश्वर के प्रतिनिधि को वही पद दिया जाता है, जो ईश्वर का होता है, इसीलिए मार्कण्डेय ऋषि पिछले श्लोकों में शिवजी को भगवान् कहते हैं। किन्तु अब यह स्पष्ट हो जाता है कि, जैसाकि वैदिक वाङ्मय में कहा गया है, शिवजी ईश्वर के शाश्वत भक्त हैं, ईश्वर नहीं हैं। चेतना के सूक्ष्म नियमों के अनुसार, इच्छा मन तथा हृदय के भीतर प्रकट होती है। भगवान् की सेवा करने की शुद्ध इच्छा मनुष्य को चेतना के सर्वोच्च पद पर लाती है और जीवन का ऐसा पूर्ण ज्ञान भगवद्भक्तों की विशेष कृपा से ही प्राप्त हो पाता है।  

**सूत उवाच** 