**त्वं तु राजन्मरिष्येति पशुबुद्धिमिमां जहि ।** **न जात: प्रागभूतोऽद्य देहवत्त्वं न नङ्क्ष्यसि ॥ २॥** 

शब्दार्थ **** 

**त्वम्—** **तुम** **; तु—** **लेकिन** **; राजन्—** **हे राजा** **; मरिष्ये—** **मैं मरने वाला हूँ** **; इति—** **यह सोच कर** **; पशु-बुद्धिम्—** **पाशविक** **मनोवृत्ति का** **; इमाम्—** **इस** **; जहि—** **त्याग दो** **; न—** **नहीं** **; जात:—** **उत्पन्न** **; प्राक्—** **इससे पूर्व** **; अभूत:—** **अविद्यमान** **; अद्य—** **आज** **; देह-वत्—** **शरीर की तरह** **; त्वम्—** **तुम** **; न नङ्क्ष्यसि—** **नष्ट नहीं होगे।** **.** 

**हे राजा, तुम यह सोचने की पाशविक प्रवृत्ति कि, ''मैं मरने जा रहा हूँÓÓ त्याग दो। तुम** **शरीर से सर्वथा भिन्न हो क्योंकि तुमने जन्म नहीं लिया है। भूतकाल में ऐसा समय नहीं था** **जब तुम नहीं थे और तुम विनष्ट होने वाले भी नहीं हो।** **तात्पर्य :** प्रथम स्कन्ध के अन्त (१.१९.१५) में राजा परीक्षित ने कहा था— *तं मोपजातं प्रतियन्तु विप्रा गंगा च देवी धृत-चित्तमीशे।* *द्विजोपसृष्ट: कुहकस्तक्षको वा दशत्वलं गायत विष्णुगाथा:॥* ''हे ब्राह्मणो! तुम मुझे पूर्ण शरणागत आत्मा के रूप में स्वीकार करो और भगवान् की प्रतिनिधि स्वरूपा माता गंगा मुझे उसी रूप में स्वीकार करें क्योंकि मैंने पहले ही भगवान् के चरणकमलों को अपने हृदय में रख लिया है। तक्षक या ब्राह्मण द्वारा उत्पन्न कोई भी जादू-भरी वस्तु आकर तुरन्त मुझे काट ले। मेरी यही इच्छा है कि आप लोग भगवान् विष्णु के कार्यकलापों का गायन करते रहें।ÓÓ *श्रीमद्भागवत* सुनने के पूर्व भी राजा परीक्षित महाभागवत थे। राजा के मन में मृत्यु का कोई पाशविक भय नहीं था किन्तु शुकदेव गोस्वामी हमारे लिए अपने शिष्य से उसी तरह प्रखर बातें कर रहे हैं जिस तरह भगवान् कृष्ण *भगवद्गीता* में अर्जुन से कड़े शब्दों में बोलते हैं।  