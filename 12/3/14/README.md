**कृते प्रवर्तते धर्मश्चतुष्पात्तज्जनैर्धृत: ।** **सत्यं दया तपो दानमिति पादा विभोर्नृप ॥ १८॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; कृते—** **सत्ययुग में** **; प्रवर्तते—** **पाया जाता है** **; धर्म:—** **धर्म** **; चतु:-पात्—** **चार पैरों वाला** **; तत्—** **उस युग के** **; जनै:—** **लोगों के द्वारा** **; धृत:—** **धारण किया हुआ** **; सत्यम्—** **सत्य** **; दया—** **दया** **; तप:—** **तपस्या** **; दानम्—** **दान** **; इति—** **इस प्रकार** **; पादा:—** **पैर** **; विभो:—** **शक्तिशाली धर्म के** **; नृप—** **हे राजा।** **.** 

**शुकदेव गोस्वामी ने कहा : हे राजा, प्रारश्भ में, सत्ययुग में, धर्म अपने चार अक्षत पैरों** **से युक्त रहता है और उस युग के लोगों द्वारा सावधानी से धारण किया जाता है। शकि्तशाली** **धर्म के चार पैर हैं—सत्य, दया, तपस्या तथा दान।** **तात्पर्य :** जिस तरह चार ऋतुएँ होती हैं उसी तरह पृथ्वी के चार युग होते हैं जिनमें से प्रत्येक लाखों वर्षों तक चलता है। इनमें से पहला युग सत्ययुग है, जिसमें दान जैसे सद्गुणों का प्राधान्य रहता है। यहाँ पर *दानम्* का प्रसंग आया है, जो वस्तुत: निर्भयता तथा अन्यों को स्वतंत्रता प्रदान करना है, किसी क्षणिक आनन्द या राहत का भौतिक साधन प्रदान करना नहीं। कोई भी भौतिक ''दानीÓÓ व्यवस्था अन्ततोगत्वा काल-प्रवाह द्वारा कुचल दी जायेगी। इसलिए काल की पहुँच के परे अपने नित्य अस्तित्व का साक्षात्कार ही मनुष्य को निर्भय बना सकता है और भौतिक इच्छा से छुटकारा ही असली स्वतंत्रता है क्योंकि इससे प्रकृति के नियमों के बन्धन से छूटा जा सकता है। इसलिए असली दान तो लोगों में उनकी नित्य आध्यात्मिक चेतना को जागृत करने में सहायता करना है। धर्म को यहाँ पर *विभु* अर्थात् ''शक्तिशालीÓÓ कहा गया है क्योंकि विश्वजनीन धाॢमक सिद्धान्त स्वयं भगवान् से भिन्न नहीं हैं और वे अन्तत: मनुष्य को भगवद्धाम ले जाने वाले हैं। यहाँ पर उल्लिखित गुण—सत्य, दया, तपस्या तथा दान—पवित्र जीवन के विश्वजनीन, असाश्प्रदायिक पक्ष हैं। *श्रीमद्भागवत* के प्रथम स्कंध में धर्म का चौथा पाँव स्वच्छता बतलाया गया है। श्रील विश्वनाथ चक्रवर्ती ठाकुर के अनुसार यह *दानम्* शब्द की वर्तमान संदर्भ में, वैकल्पिक परिभाषा है।  