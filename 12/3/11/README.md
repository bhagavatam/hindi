**यस्तूत्तम:श्लोकगुणानुवाद:** **सङ्गीयतेऽभीक्ष्णममङ्गलघ्न: ।** **तमेव नित्यं शृणुयादभीक्ष्णं** **कृष्णेऽमलां भक्तिमभीप्समान: ॥ १५॥** 

शब्दार्थ **** 

**य:—** **जो** **; तु—** **दूसरी ओर** **; उत्तम:-श्लोक—** **दिव्य श्लोकों द्वारा प्रशंसित भगवान् के** **; गुण—** **गुणों की** **; अनुवाद:—** **वर्णन** **;** **सङ्गीयते—** **गाया जाता है** **; अभीक्ष्णम्—** **सदैव** **; अमङ्गल-घ्न:—** **अमंगल का विनाश करने वाला** **; तम्—** **उसको** **; एव—** **निस्सन्देह** **; नित्यम्—** **नियमित रूप से** **; शृणुयात्—** **सुने** **; अभीक्ष्णम्—** **निरन्तर** **; कृष्णे—** **कृष्ण के प्रति** **; अमलाम्—** **निर्मल** **;** **भक्तिम्—** **भक्ति** **; अभीप्समान:—** **इच्छा रखने वाला।** **.** 

**जो व्यक्ति भगवान् कृष्ण की शुद्ध भक्ति चाहता है उसे भगवान् उत्तमश्लोक के** **यश:पूर्ण गुणों की कथाएँ सुननी चाहिए जिनके निरन्तर कीर्तन से सारे अमंगल विनष्ट हो** **जाते हैं। भक्तों को नियमित दैनिक सभाओं में ऐसे श्रवण में अपने को लगाना चाहिए और** **दिन-भर इसी में लगे रहना चाहिए।** **तात्पर्य :** चूँकि कृष्ण विषयक कोई भी कथा शुभ तथा दिव्य होती है, भगवान् कृष्ण के अपने राजनीतिक तथा गैर-राजनीतिक कार्यों का सीधा वर्णन निश्चय ही सुनने के लिए सर्वश्रेष्ठ विषयवस्तु है। यहाँ पर *नित्यम्* शब्द कृष्ण-कथाओं के नियमित अनुशीलन का सूचक है और *अभीक्ष्णम्* शब्द ऐसे नियमित आध्यात्मिक अनुभवों के निरन्तर स्मरण का सूचक है।  

**श्रीराजोवाच** 