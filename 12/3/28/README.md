**दस्यूत्कृष्टा जनपदा वेदा: पाषण्डदूषिता: ।** **राजानश्च प्रजाभक्षा: शिश्नोदरपरा द्विजा: ॥ ३२॥** 

शब्दार्थ **** 

**दस्यु-उत्कृष्टा:—** **चोरों का प्राधान्य होना** **; जन-पदा:—** **बसे हुए स्थान** **; वेदा:—** **वैदिक शाष** **; पाषण्ड—** **नास्तिकों द्वारा** **;** **दूषिता:—** **दूषित** **; राजान:—** **राजनीतिक नेता** **; च—** **तथा** **; प्रजा-भक्षा:—** **जनता के भक्षक** **; शिश्न-उदर—** **जननांग तथा** **उदर** **; परा:—** **भक्त** **; द्विजा:—** **ब्राह्मण।** **.** 

**शहर चोरों से भरे होंगे, वेद नास्तिकों के द्वारा की गई मनमानी व्यालया से दूषित किये** **जायेंगे, राजनीतिक नेता प्रजा का भक्षण करेंगे और तथाकथित पुरोहित तथा बुद्धिजीवी** **अपने पेट तथा जननांग के भक्त होंगे।** **तात्पर्य :** बड़े-बड़े शहर रात में असुरक्षित रहते हैं। उदाहरणार्थ, ऐसा सुना जाता है, कि रात के समय कोई भी बुद्धिमान व्यक्ति न्यू यार्क के सेन्ट्रल पार्क में घूमने नहीं जायेगा क्योंकि उसे पता है कि उसका संभवत: गला घोट दिया जायेगा। बड़े-बड़े शहरों में सामान्य चोरों के अलावा जो इस युग में भरे पड़े हैं गला काटने वाले व्यापारी होते हैं, जो ग्राहकों को व्यर्थ की, बल्कि हानिकारक, वस्तुएँ खरीदने के लिए राजी कर लेते हैं। यह भलीभाँति ज्ञात है कि गो-मांस, तश्बाकू, मदिरा तथा अन्य आधुनिक सामग्रियाँ स्वास्थ्य को बर्बाद करनेवाली हैं, मानसिक स्वास्थ्य की बात जाने दें; तिस पर भी आधुनिक पूँजीपति इन वस्तुओं को बेचने के लिए तरह-तरह की मनोवैज्ञानिक युक्तियों का प्रयोग करने में संकोच नहीं करते हैं। आधुनिक शहर मानसिक तथा वायु-मण्डलीय प्रदूषण से भरे पड़े हैं और वे सामान्य नागरिकों तक के लिए असह्य हो चुके हैं। इस श्लोक में यह भी इंगित है कि वैदिक शाषों की शिक्षाएँ इस युग में तोड़ी-मरोड़ी जायेंगी। बड़े-बड़े विश्वविद्यालयों में हिन्दूवाद की शिक्षा दी जाती है, जिसमें भारतीय धर्म को बहुदेववादी करके बतलाया जाता है, जिसका उद्देश्य निॢवशेष मोक्ष है यद्यपि इसके विपरीत असीम प्रमाण मिलते हैं। वास्तव में सारा वैदिक वाङ्मय एक है, जैसाकि *भगवद्गीता* (१५.१५) में स्वयं भगवान् कृष्ण ने कहा है— *वेदैश्च सर्वैरहमेव वेद्य:* —सारे वेदों द्वारा मुझे ही जानना होता है। सारे वैदिक वाङ्मय का उद्देश्य परम पुरुष परब्रह्म विष्णु या कृष्ण के विषय में हमें प्रबुद्ध करना है। यद्यपि ईश्वर अनेक नामों से जाना जाता है और अनेक रूपों में प्रकट होता है, फिर भी वह एक है और पुरुष है। किन्तु कलियुग में यह असली वैदिक ज्ञान गुप्त है। इस श्लोक में शुकदेव चतुराई से कहते हैं कि, ''राजनीतिक नेता जनता को खा जायेंगे और तथाकथित पुरोहित तथा बुद्धिजीवी अपने पेट तथा जननांग के भक्त होंगे।ÓÓ यह दुखद कथन कितना सटीक बैठता है!  