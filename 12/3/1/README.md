उल्लेख हुआ है। देवज्ञ शर्याति ने अंगिरसों के यज्ञ के दूसरे दिन सश्पन्न होने वाले अनुष्ठानों के विषय में आदेश दिया। एक दिन शर्याति अपनी पुत्री सुकन्या सहित च्यवन मुनि के आश्रम में गये। वहाँ सुकन्या ने एक बाँबी के भीतर दो चमकीली वस्तुएँ देखीं और दैववशात् उसने उन दोनों वस्तुओं को छेद दिया। ज्यों ही उसने ऐसा किया कि उस छेद से खून चूने लगा। फलस्वरूप राजा शर्याति तथा उनके संगियों को कब्ज तथा मूत्रबन्द होने लगा। जब राजा ने पूछा कि अकस्मात् परिस्थिति कैसे बदल गई तो पता चला कि इस दुर्भाग्य का कारण सुकन्या थी। तब सबों ने च्यवन मुनि को प्रसन्न करने के लिए स्तुति की और देवज्ञ शर्याति ने अपनी पुत्री उस वृद्ध पुरुष च्यवन मुनि को सौंप दी। एक बार स्वर्ग के वैद्य अश्विनीकुमार बन्धु च्यवन मुनि के पास गये तो मुनि ने उनसे अपना तारुण्य वापस माँगा। ये दोनों वैद्य च्यवन मुनि को एक विशेष सरोवर के पास ले गये जहाँ उन्हें नहलवाया जिससे उन्हें तारुण्य फिर से वापस मिल गया। इसके बाद सुकन्या अपने पति को नहीं पहचान पाई। अतएव वह अश्विनीकुमारों की शरण में गई जो उसके सतीत्व से परम प्रसन्न हुए और उन्होंने उसे पुन: उसके पति से मिला दिया। तब च्यवन मुनि ने राजा शर्याति को सोमयज्ञ कराने में लगा दिया और अश्विनीकुमारों को सोमरस पीने का अवसर प्रदान किया। इस पर स्वर्ग का राजा इन्द्र अत्यन्त कुपित हुआ, किन्तु वह शर्याति को कोई क्षति न पहुँचा पाया। तभी से अश्विनीकुमार वैद्यों को सोमरस में भाग मिलने लगा। बाद में शर्याति के तीन पुत्र हुए जिनके नाम थे—उत्तानबॢह, आनर्त तथा भूरिषेण। आनर्त के एक ही पुत्र हुआ जिसका नाम रेवत था। रेवत के सौ पुत्र हुए जिनमें से ककुद्मी ज्येष्ठ था। ककुद्मी को ब्रह्माजी ने सलाह दी कि वह अपनी सुन्दर पुत्री रेवती को बलदेव को अॢपत कर दे जो विष्णुतत्त्व की कोटि में आते हैं। तत्पश्चात् ककुद्मी ने गृहस्थ जीवन से वैराग्य ले लिया और वह तपस्या करने के लिए बदरिकाश्रम के जंगल में चला गया।  

**श्रीशुक उवाच** 