वर मिले। एक बार जब शिवजी अपनी पत्नी पार्वती समेत आकाश से होकर यात्रा कर रहे थे, तो उन्होंने श्री मार्कण्डेय को ध्यान समाधि में लीन देखा। पार्वती के अनुरोध पर, शिवजी उस ऋषि की तपस्या का फल देने उसके समक्ष उपस्थित हुए। श्री मार्कण्डेय ने समाधि से बाहर आकर तीनों लोक के गुरु शिव तथा पार्वती को देखा और नमस्कार, सत्कार के वचन तथा आसन प्रदान करके उनकी पूजा की। तब शिवजी ने भगवान् के सन्त भक्तों की प्रशंसा की और श्री मार्कण्डेय से मनवांछित वर माँगने के लिए कहा। उन्होंने भगवान् श्री हरि, भगवान् के भक्तों तथा स्वयं शिवजी के प्रति अविचल भक्ति की याचना की। शिवजी ने मार्कण्डेय की भक्ति से प्रसन्न होकर उन्हें प्रसिद्धि, प्रलय होने तक वृद्धावस्था से मुक्ति, काल की तीनों अवस्थाओं का ज्ञान, त्याग, स्वरूपसिद्ध ज्ञान तथा पुराणों के शिक्षक के पद के वर प्रदान किये। जो लोग मार्कण्डेय ऋषि की कथा का कीर्तन तथा श्रवण करते हैं, वे भौतिक जीवन से मोक्ष प्राप्त करेंगे जो सकाम कर्म से उत्पन्न संचित इच्छाओं पर आधारित है।  

**सूत उवाच** 