**सृष्ट्वेदं मनसा विश्वमात्मनानुप्रविश्य य: ।** **गुणै: कुर्वद्भिराभाति कर्तेव स्वप्न²ग्यथा ॥ ३१॥** **तस्मै नमो भगवते त्रिगुणाय गुणात्मने ।** **केवलायाद्वितीयाय गुरवे ब्रह्ममूर्तये ॥ ३२॥** 

शब्दार्थ **** 

**सृष्ट्वा—** **उत्पन्न करके** **; इदम्—** **इस** **; मनसा—** **अपने मन से, अपनी इच्छा मात्र से** **; विश्वम्—** **ब्रह्माण्ड को** **; आत्मना—** **परमात्मा** **रूप में** **; अनुप्रविश्य—** **बाद में प्रविष्ट होकर** **; य:—** **जो** **; गुणै:—** **गुणों के द्वारा** **; कुर्वद्भि:—** **कर्म करते हैं** **; आभाति—** **प्रकट** **होता है** **; कर्ता इव—** **मानो कर्ता हो** **; स्वप्न-²क्—** **स्वप्न देखने वाला व्यक्ति** **; यथा—** **जिस तरह** **; तस्मै—** **उस** **; नम:—** **नमस्कार** **; भगवते—** **भगवान् को** **; त्रि-गुणाय—** **तीन गुणों वाले** **; गुण-आत्मने—** **प्रकृति के तीनों गुणों के स्वामी** **;** **केवलाय—** **शुद्ध** **; अद्वितीयाय—** **अद्वितीय** **; गुरवे—** **गुरु को** **; ब्रह्म-मूर्तये—** **परब्रह्म के साकार रूप।** **.** 

**मैं उन भगवान् को नमस्कार करता हूँ जिन्होंने अपनी इच्छा मात्र से इस सश्पूर्ण ब्रह्माण्ड** **की सृष्टि की और फिर जो उसमें परमात्मा रूप में प्रविष्ट हो गये। वे प्रकृति के गुणों को** **क्रियमाण बनाकर इस जगत के प्रत्यक्ष स्रष्टा प्रतीत होते हैं जिस तरह स्वप्न देखने वाला** **अपने स्वप्न के भीतर कर्म करता प्रतीत होता है। वे प्रकृति के तीनों गुणों के स्वामी और** **परम नियन्ता हैं, फिर भी वे पृथक् रहते हैं और शुद्ध तथा अद्वितीय हैं। वे सबों के परम गुरु** **तथा परब्रह्म के आदि साकार रूप हैं।** **तात्पर्य :** जब भगवान् अपनी भौतिक शक्तियों को मुक्त करते हैं, तो उनकी अन्योन्य कि्रया से सृष्टि बनती है। भगवान् परम दिव्य सत्ता के रूप में पृथक् रहते हैं। फिर भी चूँकि सारी सृष्टि उनकी योजना तथा इच्छा के अनुसार प्रकट होती है, अत: सारी वस्तुओं में उनका नियामक हाथ देखा जाता है। इस तरह लोग कल्पना करते हैं कि ईश्वर इस जगत का प्रत्यक्ष निर्माता है यद्यपि वे अलग रहते हुए अपनी अनेक शक्तियों के नियोजन से उसकी सृष्टि करते हैं।  