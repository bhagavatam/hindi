**तस्यापि भगवानेष साक्षाद्ब्रह्ममयो हरि: ।** **अंशांशेन चतुर्धागात्पुत्रत्वं प्राॢथत: सुरै: ।** **रामलक्ष्मणभरतशत्रुघ्ना इति संज्ञया ॥ २॥** 

शब्दार्थ **** 

**तस्य—** **महाराज दशरथ के** **; अपि—** **भी** **; भगवान्—** **भगवान्** **; एष:—** **वे सभी** **; साक्षात्—** **प्रत्यक्ष** **; ब्रह्म-मय:—** **परब्रह्म या परम सत्य** **;** **हरि:—** **भगवान्** **; अंश-अंशेन—** **पूर्ण अंश के अंश से** **; चतुर्धा—** **चार प्रकार के विस्तार** **; अगात्—** **स्वीकार किया** **; पुत्रत्वम्—** **पुत्र** **बनना** **; प्राॢथत:—** **प्रार्थना किये जाने पर** **; सुरै:—** **देवताओं के द्वारा** **; राम—** **भगवान् रामचन्द्र** **; लक्ष्मण—** **लक्ष्मण** **; भरत—** **भरत** **;** **शत्रुघ्ना:—** **तथा शत्रुघ्न** **; इति—** **इस प्रकार** **; संज्ञया—** **विभिन्न नामों से।** **.** 

**देवताओं द्वारा प्रार्थना करने पर भगवान् परम सत्य अपने अंश तथा अंशों के भी अंश के साथ** **साक्षात् प्रकट हुए। उनके पवित्र नाम थे राम, लक्ष्मण, भरत तथा शत्रुघ्न। ये विलयात अवतार** **महाराज दशरथ के पुत्रों के रूप में चार स्वरूपों में प्रकट हुए।** **तात्पर्य :** भगवान् रामचन्द्र तथा उनके भाई लक्ष्मण, भरत एवं शत्रुघ्न—ये सभी जीव तत्त्व न होकर विष्णुतत्त्व हैं। भगवान् अनेकानेक रूपों में अपना विस्तार करते हैं। *अद्वैतम् अच्युतम् अनादिम् अनन्तरूपम्* । यद्यपि वे सभी एक ही हैं, किन्तु विष्णुतत्त्व के अनेक रूप एवं अवतार होते हैं। जैसा कि *ब्रह्म-संहिता* में (५.३९) पुष्टि की गई है— *रामादिमूॢतषु कलानियमेन तिष्ठन्।* भगवान् अनेक रूपों में विद्यमान हैं यथा राम, लक्ष्मण, भरत तथा शत्रुघ्न और ये रूप उनकी सृष्टि के किसी भी कोने में स्थित हो सकते हैं। ये सभी रूप स्थायी रूप से, शाश्वत रूप से ईश्वर के व्यष्टि रूपों में विद्यमान रहते हैं और ये समान शक्तिशाली अनेक दीपकों के तुल्य होते हैं। भगवान् रामचन्द्र, लक्ष्मण, भरत तथा शत्रुघ्न—ये सभी विष्णुतत्त्व होने के कारण समान शक्तिशाली हैं। देवताओं के प्रार्थना करने पर ये महाराज दशरथ के पुत्र बने।  