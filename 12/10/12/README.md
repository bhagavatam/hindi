**दग्ध्वात्मकृत्यहतकृत्यमहन्कबन्धं** **सलयं विधाय कपिभिर्दयितागङ्क्षत तै: ।** **बुद्ध्वाथ वालिनि हते प्लवगेन्द्रसैन्यै-** **र्वेलामगात्स मनुजोऽजभवाॢचताङ्घ्रि: ॥ १२॥** 

शब्दार्थ **** 

**दग्ध्वा—** **जलाकर** **; आत्म-कृत्य-हत-कृत्यम्—** **अपने आत्मीय जटायु का दाहसंस्कार करने के बाद जो भगवान् के निमित्त मरा** **;** **अहन्—** **मारा** **; कबन्धम्—** **कबन्ध नामक असुर को** **; सलयम्—** **दोस्ती, मैत्री** **; विधाय—** **करके** **; कपिभि:—** **वानर प्रधानों से** **; दयिता-** **गतिम्—** **सीता के उद्धार का प्रबन्ध** **; तै:—** **उनके द्वारा** **; बुद्ध्वा—** **जान करके** **; अथ—** **तत्पश्चात्** **; वालिनि हते—** **वालि का वध हो जाने** **पर** **; प्लवग-इन्द्र-सैन्यै:—** **वानर सैनिकों की सहायता से** **; वेलाम्—** **समुद्र तट पर** **; अगात्—** **गये** **; स:—** **वह, रामचन्द्रजी** **; मनु-ज:—** **मनुष्य रूप में** **; अज—** **ब्रह्मा द्वारा** **; भव—** **तथा शिवजी द्वारा** **; अॢचत-अङ्घ्रि:—** **जिनके चरणकमल पूजित हैं।** **.** 

**भगवान् रामचन्द्रजी ने, जिनके चरणकमल ब्रह्माजी तथा शिवजी द्वारा पूजित हैं, मनुष्य का रूप** **धारण किया था। अतएव उन्होंने जटायु का दाहसंस्कार किया, जिसे रावण ने मारा था। तत्पश्चात्** **भगवान् ने कबन्ध नामक असुर को मारा और वानरराजों से मैत्री स्थापित करके बालि का वध किया** **तथा सीतादेवी के उद्धार की व्यवस्था करके वे समुद्र के तट पर गये।** **तात्पर्य :** जब रावण ने सीता का अपहरण किया तो मार्ग में पकि्षराज जटायु ने उसको रोका, किन्तु शक्तिशाली रावण ने युद्ध में जटायु को परास्त कर दिया और उसका पंख काट दिया। जब रामचन्द्रजी सीता की खोज कर रहे थे तो जटायु उन्हें मरणासन्न अवस्था में मिला जिसने जानकारी दी कि सीताजी को रावण ले गया है। जब जटायु मर गया तो रामचन्द्रजी ने दाहसंस्कार करके पुत्र का कर्तव्य निभाया और तब सीता का उद्धार करने के उद्देश्य से वानरों को अपना मित्र बनाया।  