**तत्प्रसङ्गानुभावेन रन्तिदेवानुवॢतन: ।** **अभवन्योगिन: सर्वे नारायणपरायणा: ॥ १८॥** 

**शब्दार्थ** 

**तत्-प्रसङ्ग-अनुभावेन—** **राजा रन्तिदेव की संगति के कारण (उनसे भक्तियोग के विषय में बातें करते हुए)** **; रन्तिदेव-अनुवॢतन:—** **राजा रन्तिदेव के अनुयायी (उनके नौकर, परिवार वाले, मित्र, इत्यादि)** **; अभवन्—** **हो गये** **; योगिन:—** **श्रेष्ठ भक्तियोगी** **; सर्वे—** **सभी** **;** **नारायण-परायणा:—** **भगवान् नारायण के भक्त।** **.** 

**जिन लोगों ने राजा रन्तिदेव के सिद्धान्तों का पालन किया उन सबों को उनकी कृपा प्राप्त हुई** **और वे भगवान् नारायण के शुद्ध भक्त बन गये। इस तरह वे सभी श्रेष्ठ योगी बन गये।** **तात्पर्य :** श्रेष्ठ योगीजन भक्त होते हैं जिसकी पुष्टि भगवान् स्वयं *भगवद्गीता* (६.४७) में करते हैं— *योगिनामपि सर्वेषां मद्गतेनान्तरात्मना।* *श्रद्धावान् भजते यो मां स मे युक्ततमो मत:।* ''समस्त योगियों में से जो योगी श्रद्धापूर्वक मेरी दिव्य भक्ति में रहते हुए मेरी पूजा करता है वह योग में मुझसे भलीभाँति युक्त हो जाता है और सबों में उच्च होता है।ÓÓ सर्वश्रेष्ठ योगी वह है जो निरन्तर अपने हृदय में भगवान् का चिन्तन करता है। चूँकि रन्तिदेव राज्य के प्रमुख कार्यकारी और राजा थे अतएव राज्य के सारे निवासी राजा के दिव्य संसर्ग से भगवान् के भक्त बन गये। शुद्ध भक्त का यह प्रभाव है। यदि एक भी शुद्ध भक्त हो तो उसकी संगति से सैकड़ों-हजारों शुद्ध भक्त बन सकते हैं। श्रील भक्तिविनोद ठाकुर ने कहा है कि वैष्णव जितने भक्त बनाता है उसी के अनुपात में वह महान् होता है। वैष्णव वाग्जाल से नहीं अपितु अपने द्वारा बनाये गये भगवद्भक्तों की संलया से श्रेष्ठ बनता है। यहाँ पर *रन्तिदेवानुवॢतन:* शब्द इस बात का सूचक है कि रन्तिदेव के अफसर, मित्र, परिजन तथा प्रजा उनके संसर्ग से उच्चकोटि के वैष्णव बन गये। दूसरे शब्दों में, यहाँ पर रन्तिदेव के महाभागवत अर्थात् प्रथम श्रेणी के भक्त होने की पुष्टि की गई है। *महत्सेवां द्वारमाहुॢवमुक्ते:* —मनुष्य को ऐसे महात्माओं की सेवा करनी चाहिए क्योंकि तब इसे स्वत: भवबन्धन से मुक्त होने का लक्ष्य प्राप्त हो जायेगा। श्रील नरोत्तमदास ठाकुर ने यह भी कहा है— *छाडिया* *वैष्णव-सेवा निस्तार पायेछे केबा* —मनुष्य को अपने प्रयत्न से मुक्ति-लाभ नहीं होता, किन्तु यदि वह शुद्ध वैष्णव की अधीनता स्वीकार कर ले तो मुक्ति का द्वार खुल जाता है।  