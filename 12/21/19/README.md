**अजमीढो द्विमीढश्च पुरुमीढश्च हस्तिन: ।** **अजमीढस्य वंश्या: स्यु: प्रियमेधादयो द्विजा: ॥ २१॥** 

**शब्दार्थ** 

**अजमीढ:—** **अजमीढ** **; द्विमीढ:—** **द्विमीढ** **; च—** **भी** **; पुरुमीढ:—** **पुरुमीढ** **; च—** **भी** **; हस्तिन:—** **हस्ती के पुत्र बने** **; अजमीढस्य—** **अजमीढ के** **; वंश्या:—** **वंशज** **; स्यु:—** **हैं** **; प्रियमेध-आदय:—** **प्रियमेध इत्यादि** **; द्विजा:—** **ब्राह्मण।** **.** 

**राजा हस्ती के तीन पुत्र हुए—अजमीढ, द्विमीढ, तथा पुरुमीढ। अजमीढ के वंशजों में प्रियमेध** **प्रमुख था और उन सबों ने ब्राह्मण पद प्राप्त किया।** **तात्पर्य :** इस श्लोक में ऐसा प्रमाण मिलता है जो *भगवद्गीता* के इस कथन की पुष्टि करता है कि समाज के वर्ण—ब्राह्मण, क्षत्रिय, वैश्य तथा शूद्र—गुणों तथा कर्मों के आधार पर परिगणित होते हैं ( *गुणकर्मविभागश:* )। क्षत्रिय वर्ण के अजमीढ के सभी वंशज ब्राह्मण बन गये। ऐसा उनके गुणों तथा कर्मों के आधार पर हुआ। इसी प्रकार कभी-कभी ब्राह्मण या क्षत्रिय के पुत्र वैश्य बन जाते हैं ( *ब्राह्मणा वैश्यतां* *गता:* )। जब क्षत्रिय या ब्राह्मण वैश्य के व्यवसाय या कर्म को ग्रहण करता है ( *कृषिगोरक्ष्यवाणिज्यम्* ) तो वह निश्चित रूप से वैश्य गिना जाता है। दूसरी ओर वैश्य कुल में उत्पन्न व्यक्ति अपने व्यवसाय से ब्राह्मण बन सकता है। इसकी पुष्टि नारद मुनि ने की है। *यस्य यल्लक्षणं प्रोक्तम्* । विविध वर्णों के सदस्यों की पुष्टि उनके लक्षणों से की जानी चाहिए, जन्म से नहीं। जन्म महत्त्वपूर्ण नहीं, गुण आवश्यक है।  