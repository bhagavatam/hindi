**स वै तेवयो नमस्कृत्य नि:सङ्गो विगतस्पृह: ।** **वासुदेवे भगवति भक्त्या चक्रे मन: परम् ॥ १६॥** 

**शब्दार्थ** 

**स:—** **वह (राजा रन्तिदेव)** **; वै—** **निस्सन्देह** **; तेवय:—** **ब्रह्माजी, शिवजी इत्यादि अन्य देवताओं को** **; नम:-कृत्य—** **नमस्कार करके** **;** **नि:सङ्ग:—** **निष्काम** **; विगत-स्पृह:—** **किसी प्रकार की भौतिक सश्पति्त की इच्छा न करते हुए** **; वासुदेवे—** **वासुदेव में** **; भगवति—** **भगवान्** **; भक्त्या—** **भक्ति के द्वारा** **; चक्रे—** **स्थिर किया** **; मन:—** **मन को** **; परम्—** **चरम लक्ष्य के रूप में।** **.** 

**राजा रन्तिदेव को देवताओं से किसी प्रकार का भौतिक लाभ प्राप्त करने की कोई आकांक्षा न** **थी। उसने उन्हें प्रणाम किया, किन्तु भगवान् विष्णु या वासुदेव में अनुरक्त होने के कारण उसने अपने** **मन को भगवान् विष्णु के चरणकमलों में स्थिर कर लिया।** **तात्पर्य :** श्रील नरोत्तम दास ठाकुर का गीत है— *अन्य देवाश्रय नाइ, तोमारे कहिनु भाइ* *एइ भक्ति परम करण* यदि कोई भगवान् का शुद्ध भक्त बनना चाहता है तो उसे देवताओं से किसी वर की लालसा नहीं रखनी चाहिए। जैसा कि *भगवद्गीता* (७.२०) में कहा गया है— *कामैस्तैस्तैर्हृतज्ञाना: प्रपद्यन्तेऽन्यदेवता:* — माया के मोह से मूर्ख बने लोग भगवान् को छोड़कर अन्य देवताओं की पूजा करते हैं। इसीलिए यद्यपि रन्तिदेव ब्रह्माजी तथा शिवजी का साक्षात् दर्शन कर रहे थे, किन्तु उन्हें उनसे किसी भौतिक लाभ की कोई लालसा नहीं थी। उल्टे, उन्होंने अपने मन को भगवान् वासुदेव में स्थिर कर दिया और उनकी भक्ति की। यह उस शुद्ध भक्त का लक्षण है जिसका हृदय भौतिक इच्छाओं से कलुषित नहीं होता। *अन्याभिलाषिताशून्यं ज्ञानकर्माद्यनावृतम्।* *आनुकूल्येन कृष्णानुशीलनं भक्तिरुत्तमा॥* ''मनुष्य को सकाम कर्म या दार्शनिक चिन्तन के द्वारा भौतिक लाभ की इच्छा किये बिना भगवान् कृष्ण की अनुकूल दिव्य सेवा करनी चाहिए। यही शुद्ध भक्ति कहलाती है।ÓÓ  