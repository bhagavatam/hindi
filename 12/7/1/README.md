कथाएँ दी गई हैं। मान्धाता का सबसे प्रसिद्ध पुत्र अश्बरीष था जिसका पुत्र यौवनाश्व हुआ और यौवनाश्व का पुत्र हारीत हुआ। ये तीनों पुरुष मान्धाता के वंश में सर्वश्रेष्ठ थे। मान्धाता के दूसरे पुत्र पुरुकुत्स ने सर्पगण की बहिन नर्मदा से विवाह किया। उसका पुत्र त्रसद्दस्यु हुआ जिसका पुत्र अनरण्य था। अनरण्य का पुत्र हर्यश्व हुआ और हर्यश्व का पुत्र प्रारुण था। प्रारुण का पुत्र त्रिबन्धन हुआ जिसका पुत्र सत्यव्रत हुआ जो त्रिशंकु भी कहलाता था। जब त्रिशंकु ने एक ब्राह्मणपुत्री का अपहरण किया तो उसके पिता ने इस पापकर्म के लिए उसे शाप दिया जिससे वह शूद्र से भी अधम एक चण्डाल बन गया। बाद में विश्वामित्र के प्रभाव से वह स्वर्ग लाया गया, किन्तु देवताओं के प्रभाव के कारण उसे पुन: नीचे गिरना पड़ा। तो भी विश्वामित्र ने उसे नीचे गिरते हुए बीच में ही रोक दिया। त्रिशंकु का पुत्र हरिश्चन्द्र था जिसने एक बार राजसूय यज्ञ किया, किन्तु विश्वामित्र ने चालाकी से उसकी सारी सश्पत्ति दकि्षणा में ले ली और उसे अनेक प्रकार से प्रताडि़त किया। इससे विश्वामित्र तथा वसिष्ठ में झगड़ा उठ खड़ा हुआ। हरिश्चन्द्र के कोई सन्तान न थी लेकिन नारद के कहने पर जब उसने वरुण की उपासना की तो उसके रोहित नाम का पुत्र उत्पन्न हुआ। हरिश्चन्द्र ने वचन दिया था कि वरुण यज्ञ के लिए रोहित की बलि दी जायेगी। वरुण ने हरिश्चन्द्र को इस यज्ञ के लिए बारश्बार स्मरण कराया, किन्तु पुत्र-स्नेह के कारण उसकी बलि देने से बचने के लिए वह बहाने बनाता रहा। इस तरह समय बीतता गया और उसका पुत्र धीरे-धीरे बड़ा हो गया। तब वह लड़का हाथ में धनुषबाण लेकर अपने जीवन की रक्षा करने के लिए जंगल चला गया। इसी बीच हरिश्चन्द्र को वरुण के आक्रमण के फलस्वरूप जलोदर हो गया। जब रोहित को अपने पिता की बीमारी का पता लगा तो वह राजधानी में वापस आना चाहता था, किन्तु इन्द्र ने ऐसा करने से मना कर दिया। इन्द्र के कहने से रोहित जंगल में छ: वर्षों तक रहा और फिर घर लौटा। उसने अजीगर्त के द्वितीय पुत्र शुन:शेफ को खरीदकर उसे अपने पिता को दे दिया जिससे उसकी पशु-बलि चढ़ सके। इस तरह यज्ञ सश्पन्न हुआ, वरुण तथा अन्य देवता शान्त हुए और हरिश्चन्द्र रोगमुक्त हो गया। इस यज्ञ में विश्वामित्र होता पुरोहित थे, जमदग्नि अध्वर्यु थे, वसिष्ठ ब्रह्मा थे और अयास्य उद्गाता थे। इन्द्र ने इस यज्ञ से परम प्रसन्न होकरहरिश्चन्द्र को सुनहला रथ दिया और विश्वामित्र ने उसे दिव्य ज्ञान प्रदान किया। इस प्रकार शुकदेव गोस्वामी ने इसका वर्णन किया है कि हरिश्चन्द्र ने किस तरह सिद्धि प्राप्त की।  

**श्रीशुक उवाच** 