**हेतुर्जीवोऽस्य सर्गादेरविद्याकर्मकारक: ।** **यं चानुशायिनं प्राहुरव्याकृतमुतापरे ॥ १८॥** 

शब्दार्थ **** 

**हेतु:—** **कारण** **; जीव:—** **जीव** **; अस्य—** **इस ब्रह्माण्ड का** **; सर्ग-आदे:—** **सृजन, पालन तथा संहार का** **; अविद्या—** **अज्ञानतावश** **; कर्म-कारक:—** **भौतिक कार्य करने वाला** **; यम्—** **जिसको** **; च—** **तथा** **; अनुशायिनम्—** **सन्नहित व्यक्ति** **;** **प्राहु:—** **कहते हैं** **; अव्याकृतम्—** **अव्यक्त** **; उत—** **निस्सन्देह** **; अपरे—** **अन्य।** **.** 

**जीव अज्ञानवश भौतिक कर्म करता है और इस तरह वह, एक अर्थ में, ब्रह्माण्ड के** **सृजन, पालन तथा संहार का हेतु बन जाता है। कुछ विद्वान जीव को भौतिक सृष्टि में निहित** **पुरुष मानते हैं जबकि अन्य उसे अव्यक्त आत्मा कहते हैं।** **तात्पर्य :** भगवान् स्वयं ही ब्रह्माण्ड का सृजन, पालन एवं संहार करते हैं। किन्तु ऐसे कार्य बद्धजीवों की इच्छा की पूॢत के लिए ही सश्पन्न किये जाते हैं, जिन्हें यहाँ *हेतु* कहा गया है। भगवान् इस जगत को बद्धजीव द्वारा प्रकृति का शोषण करने तथा अन्तत:, अपना आत्म- साक्षात्कार सुगम बनाने के प्रयास में सहायक बनने के लिए उत्पन्न करते हैं। चूँकि बद्धजीव अपने स्वाभाविक स्वरूप को देख नहीं सकते इसलिए वे यहाँ पर *अव्याकृतम्*  या अव्यक्त बतलाये गये हैं। दूसरे शब्दों में, जीव जब तक पूर्णतया कृष्णभावनाभावित न हो, वह अपने असली स्वरूप को नहीं देख सकता।  