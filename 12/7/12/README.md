**पुरुषानुगृहीतानामेतेषां वासनामय: ।** **विसर्गोऽयं समाहारो बीजाद्बीजं चराचरम् ॥ १२॥** 

शब्दार्थ **** 

**पुरुष—** **सृष्टि की लीला करते भगवान् का** **; अनुगृहीतानाम्—** **कृपाप्राप्त लोगों का** **; एतेषाम्—** **इन तत्त्वों का** **; वासना-** **मय:—** **जीवों की विगत इच्छाओं के अवशेषों से युक्त** **; विसर्ग:—** **गौण सृष्टि** **; अयम्—** **यह** **; समाहार:—** **व्यक्त संयोग** **;** **बीजात्—** **बीज से** **; बीजम्—** **दूसरा बीज** **; चर—** **गति करते प्राणी** **; अचरम्—** **तथा जड़ प्राणी।** **.** 

**गौण सृष्टि (विसर्ग), जो ईश्वर की कृपा से विद्यमान है, जीवों की इच्छाओं का व्यक्त** **संयोग है। जिस प्रकार एक बीज से अतिरिक्त बीज उत्पन्न होते हैं, उसी तरह कर्ता में भौतिक** **इच्छाओं को बढ़ाने वाले कार्य चर तथा अचर जीवों को जन्म देते हैं।** **तात्पर्य :** जिस तरह बीज उग कर वृक्ष बन जाता है, जिससे हजारों नये बीज बनते हैं, उसी तरह भौतिक इच्छा सकाम कर्म में विकसित होती है, जिससे बद्धजीव के हृदय में हजारों नवीन इच्छाओं का स्फुरण होता है। *पुरुषानुगृहीतानाम्* शब्द सूचित करता है कि भगवान् की कृपा से मनुष्य को इस जगत में इच्छा करने और कार्य करने की अनुमति मिलती है।  