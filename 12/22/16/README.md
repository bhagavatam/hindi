**वीरयूथाग्रणीर्येन रामोऽपि युधि तोषित: ।** **शान्तनोर्दासकन्यायां जज्ञे चित्राङ्गद: सुत: ॥ २०॥** 

**शब्दार्थ** 

**वीर-यूथ-अग्रणी:—** **सारे योद्धाओं में अग्रणी, भीष्मदेव** **; येन—** **जिससे** **; राम: अपि—** **भगवान् के अवतार परशुराम भी** **; युधि—** **युद्ध** **में** **; तोषित:—** **सन्तुष्ट हुआ (भीष्मदेव के हराने पर)** **; शान्तनो:—** **शान्तनु से** **; दास-कन्यायाम्—** **एक शूद्र की कन्या सत्यवती के गर्भ** **से** **; जज्ञे—** **उत्पन्न हुआ** **; चित्राङ्गद:—** **चित्रांगद** **; सुत:—** **पुत्र।** **.** 

**भीष्मदेव सारे योद्धाओं में सर्वश्रेष्ठ था। जब उसने भगवान् परशुराम को युद्ध में हरा दिया तो** **परशुराम उससे अत्यन्त संतुष्ट हुए। शान्तनु के वीर्य से धीवर की कन्या सत्यवती के गर्भ से चित्रांगद** **ने जन्म लिया।** **तात्पर्य :** सत्यवती वास्तव में उपरिचर वसु की पुत्री थी जो मत्स्यगर्भा नामक मछुवारिन के गर्भ से उत्पन्न हुई थी। बाद में सत्यवती का पालन एक मछुवारे ने किया था। परशुराम तथा भीष्मदेव में जो युद्ध हुआ वह काशिराज की तीन कन्याओं—अशि्बका, अश्बालिका और अश्बा को लेकर हुआ क्योंकि भीष्मदेव ने अपने भाई विचित्रवीर्य के लिए इन तीन कन्याओं का अपहरण किया था। अश्बा ने सोचा था कि भीष्मदेव उससे विवाह कर लेगा अतएव वह उस पर अनुरक्त हो गई लेकिन भीष्मदेव ने ब्रह्मचर्य का व्रत ले रखा था अतएव उसने विवाह करने से मना कर दिया। फलत: अश्बा भीष्मपितामह के सैन्य गुरु परशुराम के पास गई जिन्होंने भीष्मदेव से कहा कि वह उसके साथ विवाह कर ले। किन्तु भीष्मदेव ने मना कर दिया अतएव परशुराम ने उससे युद्ध किया ताकि वह विवाह करना स्वीकार कर ले। लेकिन परशुराम हार गये अत: वे भीष्म से प्रसन्न हो गए।  