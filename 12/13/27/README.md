**एते वै मैथिला राजन्नात्मविद्याविशारदा: ।** **योगेश्वरप्रसादेन द्वन्द्वैर्मुक्ता गृहेष्वपि ॥ २७॥** 

**शब्दार्थ** 

**एते—** **ये सारे** **; वै—** **निस्सन्देह** **; मैथिला:—** **मिथिल के वंशज** **; राजन्—** **हे राजा** **; आत्म-विद्या-विशारदा:—** **आध्यात्मिक ज्ञानों में पटु** **;** **योगेश्वर-प्रसादेन—** **भगवान् कृष्ण जो योगेश्वर हैं उनकी कृपा से** **; द्वन्द्वै: मुक्ता:—** **वे सब के सबभौतिक जगत के द्वैतभाव से मुक्त हो** **गये** **; गृहेषु अपि—** **घर पर रहते हुए भी।** **.** 

**शुकदेव गोस्वामी ने कहा : हे राजा परीक्षित, मिथिल वंश के सारे राजा अध्यात्म ज्ञान में पटु थे।** **अतएव वे घर पर रहते हुए भी संसार के द्वन्द्वों से मुक्त हो गये।** **तात्पर्य :** यह भौतिक जगत *द्वैत* कहलाता है। *चैतन्य चरितामृत* ( *अन्त्य* ४.१७६) का कथन है— *'द्वैतेÓ भद्राभद्रज्ञान, सब—'मनोधर्मÓ।* *'एइभाल, एइ मन्दÓ—एइ सब 'भ्रमÓ॥* द्वैत के जगत में अर्थात् भौतिक जगत में तथाकथित अच्छाई तथा बुराई दोनों एक सी हैं। अतएव इस संसार में अच्छा-बुरा या सुख-दुख में अन्तर करना व्यर्थ है क्योंकि ये दोनों *मनोधर्म* हैं। चूँकि यहाँ पर हर वस्तु दुखदायी है अतएव कृत्रिम परिस्थिति उत्पन्न करके उसे सुख से पूर्ण मानना कोरा भ्रम है। मुक्तात्मा, प्रकृति के तीनों गुणों के प्रभावों से ऊपर रहने के कारण, हर परिस्थिति में ऐसे द्वन्द्वों से अप्रभावित रहता है। वह तथाकथित सुख-दुख सहन करके कृष्ण भक्त बना रहता है। इसकी पुष्टि *भगवद्गीता* (२.१४) में भी हुई है— *मात्रास्पर्शास्तु कौन्तेय शीतोष्णसुखदु:खदा:।* *आगमापायिनोऽनित्यास्तांस्तितिक्षस्व भारत॥* ''हे कुन्तीपुत्र! सुख तथा दुख का अस्थायी प्रकट होना और कालक्रम से उनका अन्तर्धान होना जाड़े तथा गर्मी की ऋतुओं के आने-जाने के समान है। हे भरतपुत्र! ये इन्द्रियबोध से उत्पन्न होते हैं अत: मनुष्य को अविचलित भाव से इन्हें सहन करना सीखना चाहिए।ÓÓ जो लोग मुक्त हैं वे भगवान् की सेवा करने के कारण दिव्यपद पर होने से, तथाकथित सुख-दुख की परवाह नहीं करते। वे जानते हैं कि ये परिवर्तनशील ऋतुओं के समान हैं जो शरीर के स्पर्श द्वारा अनुभूतिगश्य हैं। सुख तथा दुख आते जाते रहते हैं। अतएव पण्डित को अर्थात् विद्वान व्यक्ति को उनकी परवाह नहीं रहती। कहा गया है— *गतासूनगतासूंश्च नानुशोचन्ति* *पण्डिता:।* शरीर प्रारश्भ से मृत रहता है क्योंकि यह पदार्थ का ङ्क्षपड है। इसमें सुख-दुख की अनुभूति नहीं होती। चूँकि शरीर के भीतर का आत्मा देहात्मबुद्धि में रहता है इसीलिए उसे दुख-सुख भोगना पड़ता है, किन्तु ये तो आते जाते रहते हैं। यहाँ यह ज्ञात होता है कि मिथिल वंश में उत्पन्न सारे राजा मुक्तात्मा पुरुष थे जो इस जगत के तथाकथित सुख-दुख से अप्रभावित थे। इस प्रकार *श्रीमद्भागवत* के नवम स्कन्ध के अन्तर्गत ''महाराज निमि की वंशावलीÓÓ नामक तेरहवें अध्याय के भक्तिवेदान्त तात्पर्य पूर्ण हुए। 