**ये ये भूपतयो राजन्भुञ्जते भुवमोजसा ।** **कालेन ते कृता: सर्वे कथामात्रा: कथासु च ॥ ४४॥** 

शब्दार्थ **** 

**ये ये—** **जो भी** **; भू-पतय:—** **राजा** **; राजन्—** **हे राजा परीक्षित** **; भुञ्जते—** **भोग करते हैं** **; भुवम्—** **संसार का** **; ओजसा—** **अपने** **पराक्रम से** **; कालेन—** **काल की शक्ति से** **; ते—** **वे** **; कृता:—** **बनाये गये** **; सर्वे—** **सभी** **; कथा-मात्रा:—** **मात्र वृत्तान्त** **;** **कथासु—** **विविध इतिहासों में** **; च—** **तथा।** **.** 

**हे राजा परीक्षित, ये सारे राजे जिन्होंने अपने बल से पृथ्वी का भोग करना चाहा, सारे** **के सारे, काल की शक्ति से ऐतिहासिक वृत्तान्त मात्र बन कर रह गये।** **तात्पर्य :** इस श्लोक में *राजन्* शब्द महत्त्वपूर्ण है। परीक्षित महाराज अपना शरीर त्याग कर भगवद्धाम जाने की तैयारी कर रहे थे और उनके परम दयालु गुरु शुकदेव गोस्वामी ने उनकी रही सही आसक्ति को जो राजा होने के कारण शेष थी, इस पद की अन्ततोगत्वा नगण्यता बताकर, ध्वस्त कर दिया। गुरु की अहैतुकी कृपा से कोई भी व्यक्ति भगवद्धाम जाने के लिए तैयार किया जा सकता है। गुरु उसे भौतिक माया पर अपनी मजबूत पकड़ को ढीला करने और माया के राज्य को पीछे छोडऩे की शिक्षा देता है। यद्यपि शुकदेव गोस्वामी भौतिक जगत की तथाकथित कीॢत के विषय में इस अध्याय में बड़ी रुखाई से बोलते हैं, वे उस गुरु की अहैतुकी कृपा दिखा रहे हैं, जो अपने शरणागत शिष्य को भगवद्धाम या वैकुण्ठ ले जाते हैं। *इस प्रकार श्रीमद्भागवत के बारहवें स्कंध के अन्तर्गत ''कलियुग के लक्षणÓÓ नामक द्वितीय* *अध्याय के श्रील भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण हुए।* 