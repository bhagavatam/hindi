तो भगवान् कल्कि के रूप में अधर्म में रत लोगों का विनाश करने के लिए अवतरित होंगे। तब फिर नया सत्ययुग प्रारश्भ होगा। कलियुग की प्रगति के साथ साथ लोगों में सद्गुणों का ह्रास होता है और अशुद्ध गुणों की वृद्धि होती है। तथाकथित नास्तिक धर्म वैदिक आचार संहिता को हटाकर प्रधान बन जाता है। राजा बटमार बन जाते हैं और प्रजा निश्न वृत्तियाँ अपना लेती है। सारे सामाजिक वर्ण शूद्र जैसे हो जाते हैं। सारी गौवें बकरियाँ जैसी हो जाती हैं। सारी आध्यात्मिक कुटिया भौतिकतावादी घरों जैसी हो जाती हैं और पारिवारिक सश्बन्ध निकट-विवाह-सश्बन्ध तक सीमित हो जाते हैं। जब कलियुग समाप्त प्राय होगा तो भगवान् अवतरित होंगे। वे विष्णुयशा नामक उच्च ब्राह्मण के घर में शश्भल नामक ग्राम में प्रकट होंगे और कल्कि नाम से विलयात होंगे। वे अपने घोड़े देवदत्त पर सवार होंगे और अपने हाथ में तलवार लेकर पृथ्वी पर विचरण करते हुए राजाओं के वेश में रहने वाले लाखों डाकुओं का वध करेंगे। तब अगले सत्ययुग के लक्षण प्रकट होने लगेंगे। जब चन्द्र, सूर्य तथा बृहस्पति एक ही राशि पर होंगे और पुष्या नक्षत्र से जा मिलेंगे तो सत्ययुग प्रारश्भ होगा। इस ब्रह्माण्ड में जीवों के समाज में चार युगों का अर्थात् सत्य, त्रेता, द्वापर तथा कलि का इस क्रम से चक्र चलता है। इस अध्याय का समापन अगले सत्ययुग में वैवस्वत मनु से प्रारश्भ होने वाले भावी चन्द्र तथा सूर्य वंशों के संक्षिप्त वर्णन के साथ होता है। अब भी दो सन्त स्वभाव वाले क्षत्रिय रह रहे हैं, जो इस कलियुग की समाप्ति पर सूर्य देव विवस्वान तथा चन्द्र देव के पवित्र वंशों को फिर से चालू करेंगे। इन राजाओं में से एक देवापि है, जो महाराज शान्तनु का भाई है और दूसरा मरु है, जो इक्ष्वाकु का वंशज है। वे कलाप नामक ग्राम में अज्ञात रह कर अपना समय काट रहे हैं।  

**श्रीशुक उवाच** 