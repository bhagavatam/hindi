रहे और उन्होंने किस तरह विभिन्न यज्ञों को सश्पन्न किया। भगवान् रामचन्द्र ने अपनी पूजा करने वाले अनेक यज्ञ सश्पन्न किये और इन यज्ञों के अन्त में उन्होंने होता, अध्वर्यु, उद्गाता तथा ब्रह्मा पुरोहितों को दान में भूमि दी। उन्होंने उन्हें क्रमश: पूर्वी, पश्चिमी, उत्तरी तथा दक्षिणी दिशाएँ दे दीं और जो शेष रहा उसे आचार्य को दे दिया। सभी ब्राह्मणों ने भगवान् राम की ब्राह्मणों में श्रद्धा तथा अपने दासों के प्रति उनके वात्सल्य को देखा; अतएव उन्होंने भगवान् की स्तुति की और जो कुछ भी दान में उनसे लिया था उसे लौटा दिया। उन्होंने भगवान् द्वारा दिये गये ज्ञान को हृदय से स्वीकार किया तथा उसे ही पर्याप्त दान समझा। तब भगवान् सामान्य पुरुष का वेश बनाकर अपने प्रति लोगों की धारणा जानने के उद्देश्य से अपनी राजधानी में घूमने लगे। अकस्मात् एक रात उन्होंने एक व्यक्ति को अपनी पत्नी से बातें करते सुना जो पराये पुरुष के घर गई थी। उस व्यक्ति ने अपनी पत्नी को डाँटते हुए सीतादेवी के चरित्र पर सन्देह व्यक्त किया। भगवान् तुरन्त ही घर लौट आये और ऐसे लोकापवादों से डरकर उन्होंने सीतादेवी का संग ऊपरी मन से त्यागने का निश्चय किया। इस तरह उन्होंने सीतादेवी को वनवास दे दिया। वे गॢभणी थीं अतएव उन्होंने वाल्मीकि मुनि के आश्रम में शरण ली जहाँ उनके जुड़वाँ पुत्र लव तथा कुश उत्पन्न हुए। अयोध्या में लक्ष्मण के दो पुत्र उत्पन्न हुए—अंगद तथा चित्रकेतु। इसी तरह भरत के तक्ष तथा पुष्कल और शत्रुघ्न के भी दो पुत्र सुबाहु तथा श्रुतसेन उत्पन्न हुए। जब भगवान् रामचन्द्र की ओर से भरत विभिन्न देशों पर विजय प्राप्त करने के लिए गये तो वे लाखों गन्धर्वों से लड़े। उन्हें युद्ध में मारकर उन्होंने अपार सश्पत्ति प्राप्त की जिसे वे घर ले आये। शत्रुघ्न ने मधुवन में लवण नामक असुर को मारा और मथुरा को राजधानी बनाया। तभी सीतादेवी अपने दोनों पुत्रों को वाल्मीकि के संरक्षण में छोड़कर पृथ्वी में समा गईं। यह समाचार पाकर रामचन्द्रजी अत्यन्त दुखी हुए और उन्होंने तेरह हजार वर्षों तक यज्ञ किया। इस तरह शुकदेव गोस्वामी भगवान् रामचन्द्र के तिरोधान की लीला का वर्णन करके और यह सिद्ध करके कि भगवान् केवल अपनी लीलाओं के लिए प्रकट होते हैं इस अध्याय का समापन रामचन्द्र के कार्यकलापों के सुनने का फल बताकर और भगवान् के द्वारा प्रजा की रक्षा तथा अपने भाइयों के प्रति प्रेम- प्रर्दशन के वर्णन से करते हैं।  

**श्रीशुक उवाच** 