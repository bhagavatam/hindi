**स्मरतां हृदि विन्यस्य विद्धं दण्डककण्टकै: ।** **स्वपादपल्लवं राम आत्मज्योतिरगात्तत: ॥ १९॥** 

**शब्दार्थ** 

**स्मरताम्—** **जो उनका सदैव स्मरण करते हैं उन लोगों के** **; हृदि—** **हृदय में** **; विन्यस्य—** **रखकर** **; विद्धम्—** **चुभा हुआ** **; दण्डक-** **कण्टकै:—** **दण्डकारण्य में लगे काँटों द्वारा (जब रामचन्द्रजी वहाँ रह रहे थे)** **; स्व-पाद-पल्लवम्—** **अपने चरणकमलों की पंखडिय़ाँ** **;** **राम:—** **भगवान् रामचन्द्र ने** **; आत्म-ज्योति:—** **ब्रह्मज्योति नामक उनकी शारीरिक कान्ति की किरणें** **; अगात्—** **प्रवेश किया** **; तत:—** **ब्रह्मज्योति के परे या अपने वैकुण्ठलोक में।** **.** 

**यज्ञ पूरा कर लेने के बाद दण्डकारण्य में रहते हुए भगवान् रामचन्द्र के जिन चरणकमलों में** **कभी-कभी काँटे चुभ जाते थे उन चरण-कमलों को उन्होंने उन लोगों के हृदयों में रख दिया जो** **उनका निरन्तर चिन्तन करते हैं। तत्पश्चात् वे ब्रह्मज्योति से परे अपने धाम वैकुण्ठलोक में प्रविष्ट हुए।** **तात्पर्य :** भगवान् के चरणकमल सदैव ही भक्तों द्वारा ध्यान करने योग्य हैं। जब रामचन्द्रजी दण्डकारण्य के जंगल में घूमते थे तो कभी-कभी उनके चरणकमलों में काँटे चुभ जाया करते थे। भक्तगण इसे सोचकर मूॢछत हो जाते हैं। भगवान् को इस जगत के किसी कार्य या कारण से किसी प्रकार की पीड़ा या हर्ष का अनुभव नहीं होता, किन्तु भक्तों को सह्य नहीं कि भगवान् के चरणकमलों में एक भी काँटा चुभे। गोपियाँ कृष्ण के विषय में ऐसा ही सोचती थीं, जब जंगल में घूमते हुए उनके पाँवों में कंकड़ तथा बालू के कण चुभ जाते थे। भक्तों के हृदय में उठने वाली पीड़ा को कर्मी, ज्ञानी या योगीजन नहीं समझ सकते। जिन भक्तों को यह सोचना भी सह्य नहीं था कि भगवान् के चरणकमलों में एक काँटा भी गड़े, उन्हें भगवान् के तिरोधान के बारे में सोचने से उत्पन्न वेदना सहन करनी पड़ी क्योंकि भगवान् को इस जगत में अपनी लीलाएँ समाप्त करके अपने धाम वापस लौटना पड़ा। *आत्मज्योति* शब्द महत्त्वपूर्ण है। ब्रह्मज्योति जिसकी प्रशंसा वे ज्ञानी या एकेश्वरवादी दार्शनिक करते हैं जो मुक्ति के लिए उसमें प्रवेश करना चाहते हैं भगवान् के शरीर की किरणों के अतिरिक्त और कुछ भी नहीं है— *यस्य प्रभा प्रभवतो जगदण्डकोटि-* *कोटिष्वशेषवसुधादिविभूतिभिन्नम् ।* *तद्ब्रह्म निष्कलमनन्तमशेषभूतं* *गोविन्दमादिपुरुषं तमहं भजामि॥* ''मैं उन आदि भगवान् गोविन्द की पूजा करता हूँ जो महान् शक्ति से युक्त हैं। उनके दिव्य स्वरूप का प्रखर तेज निॢवशेष ब्रह्म है जो परम, पूर्ण तथा असीम है और जो करोड़ों ब्रह्माण्डों में असंलय लोकों के रूप में उनके विविध ऐश्वर्यों सहित ²श्य होता है।ÓÓ ( *ब्रह्म-संहिता* ५.४०)। ब्रह्मज्योति आध्याति्मक जगत की शुरुआत है और इसके परे वैकुण्ठलोक हैं। दूसरे शब्दों में, ब्रह्मज्योति वैकुण्ठलोकों के बाहर रहती है जिस प्रकार सूर्य का प्रकाश सूर्य से बाहर रहता है। सूर्य में प्रवेश करने के लिए सूर्य के प्रकाश को पार करना होगा। इसी प्रकार जब भगवान् या उनके भक्त वैकुण्ठलोकों में जाते हैं तो उन्हें ब्रह्मज्योति पार करके जाना होता है। ज्ञानी या एकेश्वरवादी दार्शनिक निराकार ब्रह्म की धारणा रखने के कारण वैकुण्ठलोकों में प्रवेश नहीं कर सकते, किन्तु ब्रह्मज्योति में वे सदा के लिए रुके भी नहीं रह सकते। अतएव वे कुछ काल बाद पुन: इस जगत में आ गिरते हैं। आरुह्य कृच्छ्रेण परं पदं तत: पतन्त्यधोऽना²तयुष्मदङ्घ्रय: ( *भागवत*  १०.२.३२)। वैकुण्ठलोक ब्रह्मज्योति से घिरे हैं अतएव शुद्ध भक्त के बिना कोई यह ठीक से नहीं समझ सकता कि वैकुण्ठलोक हैं क्या।  