**तच्छ्रुत्वा भगवान्रामो रुन्धन्नपि धिया शुच: ।** **स्मरंस्तस्या गुणांस्तांस्तान्नाशक्नोद्रोद्धुमीश्वर: ॥ १६॥** 

**शब्दार्थ** 

**तत्—** **यह (सीता का पृथ्वी में समाने का संदेश)** **; श्रुत्वा—** **सुनकर** **; भगवान्—** **भगवान्** **; राम:—** **रामचन्द्र** **; रुन्धन्—** **त्यागने का प्रयत्न** **करते** **; अपि—** **यद्यपि** **; धिया—** **बुद्धि से** **; शुच:—** **शोक** **; स्मरन्—** **स्मरण करते हुए** **; तस्या:—** **उसके** **; गुणान्—** **गुण** **; तान् तान्—** **विभिन्न परिस्थितियों में** **; न—** **नहीं** **; अशक्नोत्—** **समर्थ था** **; रोद्धुम्—** **रोकने के लिए** **; ईश्वर:—** **परम नियन्ता होकर भी।** **.** 

**सीतादेवी के पृथ्वी में प्रविष्ट होने का समाचार सुनकर भगवान् निश्चित रूप से दुखी हुए। यद्यपि** **वे भगवान् हैं, किन्तु सीतादेवी के महान् गुणों का स्मरण करके वे दिव्य प्रेमवश अपने शोक को** **रोक न सके।** **तात्पर्य :** सीतादेवी द्वारा पृथ्वी में प्रवेश करने के समाचार से उत्पन्न भगवान् राम के शोक को भौतिक नहीं मानना चाहिए। आध्यात्मिक जगत में भी विरह-भाव होते हैं, किन्तु ऐसे भावों को आध्यात्मिक आनन्द माना जाता है। वियोग जनित शोक तो ब्रह्म में भी पाया जाता है, किन्तु आध्यात्मिक जगत में ऐसे वियोग- भावों को आनन्दमय माना जाता है। ऐसा भाव *तस्य प्रेमवश्यत्वस्वभाव* का लक्षण माना जाता है और यह ह्लादिनी शक्ति के प्रभाव में रहता है तथा प्रेम द्वारा नियंत्रित होता है। भौतिक जगत में ऐसे वियोग भाव केवल विकृत प्रतिबिश्ब होते हैं।  