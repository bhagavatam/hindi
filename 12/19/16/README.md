**या दुस्त्यजा दुर्मतिभिर्जीर्यतो या न जीर्यते ।** **तां तृष्णां दु:खनिवहां शर्मकामो द्रुतं त्यजेत् ॥ १६॥** 

**शब्दार्थ** 

**या—** **जो** **; दुस्त्यजा—** **जिसको छोड़ पाना अत्यन्त कठिन है** **; दुर्मतिभि:—** **भौतिक भोगों में अत्यधिक आसक्त व्यक्तियों द्वारा** **; जीर्यत:—** **वृद्धावस्था के कारण अत्यन्त अशक्तों द्वारा भी** **; या—** **जो** **; न—** **नहीं** **; जीर्यते—** **नष्ट होती है** **; ताम्—** **ऐसी** **; तृष्णाम्—** **इच्छा को** **; दु:ख-** **निवहाम्—** **सारे दुखों का मूल कारण** **; शर्म-काम:—** **अपने सुख का इच्छुक व्यक्ति** **; द्रुतम्—** **शीघ्र ही** **; त्यजेत्—** **छोड़ दे।** **.** 

**जो लोग भौतिक भोग में अत्यधिक लिप्त रहते हैं उनके लिए इन्द्रियतृप्ति को त्याग पाना अत्यन्त** **कठिन है। यहाँ तक कि वृद्धावस्था के कारण अशक्त व्यक्ति भी इन्द्रियतृप्ति की ऐसी इच्छाओं को** **नहीं त्याग पाता। अतएव जो सचमुच सुख चाहता है उसे ऐसी अतृप्त इच्छाओं को त्याग देना चाहिए** **क्योंकि ये सारे कष्टों की जड़ हैं।** **तात्पर्य :** हमने पश्चिमी देशों में वास्तव में देखा है कि जो लोग अस्सी वर्ष के हो चुके हैं वे भी नाइटक्लबों में जाते हैं और शराब पीने तथा षियों की संगति करने में काफी धन व्यय करते हैं। यद्यपि ऐसे लोग किसी भी वस्तु का भोग करने के लिए पर्याप्त वृद्ध रहते हैं, किन्तु उनकी इच्छाएँ (तृष्णाएँ) नहीं मरती हैं। समय शरीर को भी जर्जर बना देता है जो ऐन्द्रिय तुष्टि का साधन है, किन्तु वृद्ध तथा अशक्त होने पर भी मनुष्य की इच्छाएँ इतनी प्रबल होती हैं कि वह अपनी इन्द्रियों की इच्छापूॢत के लिए इधर-उधर मारा-मारा फिरने पर विवश हो जाता है। अतएव भक्तियोग के अवयास से मनुष्य को अपनी कामेच्छाएँ त्याग देनी चाहिए। जैसा कि श्री यामुनाचार्य ने बतलाया है— *यदवधि मम चेत: कृष्णपादारविन्दे* *नवनवरसधामन्युद्यतं रन्तुमासीत्।* *तदवधि बत नारीसंगमे स्मर्यमाने* *भवति मुखविकार: सुष्ठुनिष्ठीवनं च॥* जब मनुष्य कृष्णभावनाभावित बन जाता है तो उसे कृष्ण के लिए कार्य करने से अधिकाधिक सुख मिलता है। ऐसा व्यक्ति इन्द्रियतृप्ति पर, विशेष रूप से विषय-भोग पर, थूकता है। अनुभवी प्रगत भक्त की रुचि विषयी जीवन में नहीं रहती। कृष्णभावनामृत में प्रगति के द्वारा ही संभोग की प्रबल इच्छा को दमित किया जा सकता है।  