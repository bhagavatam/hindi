**²ष्टं श्रुतमसद्बुद्ध्वा नानुध्यायेन्न सन्दिशेत् ।** **संसृङ्क्षत चात्मनाशं च तत्र विद्वान्स आत्म²क् ॥ २०॥** 

**शब्दार्थ** 

**²ष्टम्—** **हमारे द्वारा वर्तमान जीवन में अनुभूत भौतिक भोग** **; श्रुतम्—** **भौतिक भोग जो सकाम कॢमयों को भावी सुख के लिए मिलना** **है (वर्तमान या अगले जीवन में या स्वर्गलोक आदि में)** **; असत्—** **जो क्षणिक तथा निकृष्ट है** **; बुद्ध्वा—** **जानकर** **; न—** **नहीं** **;** **अनुध्यायेत्—** **सोचना चाहिए** **; न—** **न तो** **; सन्दिशेत्—** **वास्तव में भोग करना चाहिए** **; संसृतिम्—** **भौतिक जीवन का दीर्घ होना** **; च—** **तथा** **; आत्म-नाशम्—** **अपनी स्वाभाविक स्थिति का विस्मरण** **; च—** **भी** **; तत्र—** **ऐसे विषय में** **; विद्वान्—** **पूर्णतया अवगत** **; स:—** **ऐसा** **व्यक्ति** **; आत्म-²क्—** **स्वरूपसिद्ध।** **.** 

**जो यह जानता है कि भौतिक सुख चाहे अच्छा हो या बुरा, इस जीवन में हो या अगले जीवन में,** **इस लोक में हो या स्वर्गलोक में हो, क्षणिक तथा व्यर्थ है और यह जानता है कि बुद्धिमान पुरुष को** **ऐसी वस्तुओं को भोगने या सोचने का प्रयत्न नहीं करना चाहिए। वह मनुष्य आत्मज्ञानी है। ऐसा** **स्वरूपसिद्ध व्यक्ति भलीभाँति जानता है कि भौतिक सुख बारश्बार जन्म एवं अपनी स्वाभाविक** **स्थिति के विस्मरण का एकमात्र कारण है।** **तात्पर्य :** जीव आत्मा है और भौतिक शरीर उसका बन्धन है। यही आध्याति्मक ज्ञान का शुभारश्भ है। *देहिनोऽस्मिन् यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस तरह इस शरीर में देहधारी आत्मा निरन्तर बालपन से युवावस्था और फिर वृद्धावस्था को प्राप्त होता है उसी प्रकार मृत्यु के समय आत्मा दूसरे शरीर में चला जाता है। जो स्वरूपसिद्ध व्यक्ति है वह ऐसे परिवर्तन से मोहग्रस्त नहीं होता।ÓÓ ( *भगवद्गीता* २.१३) मानव जीवन का असली उद्देश्य भौतिक शरीर के बन्धन से मुक्त होना है। इसीलिए कृष्ण बद्ध आत्मा को आत्म-साक्षात्कार सिखाने तथा भवबन्धन से मुक्त होने की विधि बताने के लिए अवतरित होते हैं। *यदा यदा हि धर्मस्य ग्लानिर्भवति भारत। धर्मस्य ग्लानि:*  का अर्थ है ''जीवन का प्रदूषण।ÓÓ हमारा जीवन अब प्रदूषित है। इसे शुद्ध किया जाना चाहिए ( *सत्त्वं* *शुद्ध्येत* )। मानव जीवन इसी शुद्धि के लिए है न कि बाह्य शरीर के रूप में सुख का चिन्तन करने के लिए जो भवबन्धन का कारण है। अतएव इस श्लोक में महाराज ययाति उपदेश दे रहे हैं कि हमें जितना भी भौतिक सुख दिखता है तथा जितने की हमें आशा बँधाई जाती है वह सब केवल क्षणिक एवं नश्वर है। *आब्रह्मभुवनाल्लोका: पुनरावॢतनोऽर्जुन।* यदि कोई ब्रह्मलोक भी चला जाय, किन्तु यदि वह भवबन्धन से मुक्त नहीं है तो वह इस पृथ्वी लोक पर लौट आता है और संसार में दुखमय स्थिति में रहता जाता है ( *भूत्वा भूत्वा प्रलीयते* )। मनुष्य को चाहिए कि वह इस जानकारी को सदा मन में रखे ताकि वह इस जीवन में या अगले जीवन में किसी प्रकार के इन्द्रियभोग के प्रति आकृष्ट न हो। जो इस सत्य से पूर्णतया अवगत रहता है वह स्वरूपसिद्ध है ( *स आत्म²क्* ), किन्तु उसके अतिरिक्त अन्य सारे लोग जन्म-मृत्यु के चक्र में फँसे रहते हैं ( *मृत्युसंसारवत्र्मनि* )। ऐसा ज्ञान असली बुद्धि का है और इसके विरुद्ध जो कुछ भी है वह दुख का कारण है। *कृष्ण भक्त—निष्काम, अतएव 'शान्तÓ* । केवल कृष्ण भक्त ही शान्त है क्योंकि वह जीवन के लक्ष्य को जानता है। अन्य सारे लोग, चाहे कर्मी हों या ज्ञानी अथवा योगी, अशान्त रहते हैं और असली शान्ति नहीं भोग पाते।  