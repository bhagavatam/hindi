**आसेवितं वर्षपूगान्षड्वर्गं विषयेषु स: ।** **क्षणेन मुमुचे नीडं जातपक्ष इव द्विज: ॥ २४॥** 

**शब्दार्थ** 

**आसेवितम्—** **सदैव संलग्न रहकर** **; वर्ष-पूगान्—** **अनेकानेक वर्षों तक** **; षट्-वर्गम्—** **मन समेत छहों इन्द्रियों को** **; विषयेषु—** **इन्द्रियभोग** **में** **; स:—** **राजा ययाति ने** **; क्षणेन—** **एक ही क्षण के भीतर** **; मुमुचे—** **छोड़ दिया** **; नीडम्—** **नीड़, घोसला** **; जात-पक्ष:—** **पंख उग आये** **हैं** **; इव—** **स²श** **; द्विज:—** **पक्षी।** **.** 

**हे राजा परीक्षित, ययाति ने अनेकानेक वर्षों तक विषयवासनाओं का भोग किया, क्योंकि वे** **इसके आदी थे, किन्तु उन्होंने एक क्षण के भीतर अपना सर्वस्व त्याग दिया जिस तरह पंख उगते ही** **पक्षी अपने घोंसले से उड़ जाता है।** **तात्पर्य :** महाराज ययाति बद्धजीवन के बन्धन से तुरन्त मुक्त हो गये, यह सचमुच आश्चर्यजनक है। लेकिन यहाँ पर जो ²ष्टान्त दिया गया है वह उपयुक्त है। पक्षी का एक छोटा-सा बच्चा, जो खाने पीने के लिए भी अपने माता-पिता पर निर्भर रहता है, पंख उगते ही सहसा घोंसले से उड़ जाता है। इसी प्रकार यदि कोई पूर्णतया भगवान् के शरणागत हो जाता है तो वह तुरन्त बद्ध-जीवन के बन्धन से मुक्त हो जाता है जैसा कि स्वयं भगवान् ने वचन दिया है ( *अहं त्वां सर्वपापेवयो मोक्षयिष्यामि* )। *श्रीमद्भागवत* में (२.४.१८) कहा गया है— *किरातहूणान्ध्रपुलिन्दपुल्कशा* *आभीरशुश्भा यवना: खसादय:।* *येऽन्ये च पापा यदपाश्रयाश्रया:* *शुद्ध्यन्ति तस्मै प्रभविष्णवे नम:॥* ''किरात, हूण, आन्ध्र, पुलिन्द, पुल्कश, आभीर, शुश्भ, यवन तथा खस जातियाँ तथा पापकर्मों में लिप्त रहने वाले अन्य लोग भी भगवान् के भक्तों की शरण ग्रहण करने पर शुद्ध हो जाते हैं क्योंकि भगवान् सर्वोच्च शक्ति हैं। मैं उन्हें सादर नमस्कार करता हूँ।ÓÓभगवान् विष्णु इतने शक्तिशाली हैं कि यदि वे चाहें तो किसी का भी तुरन्त उद्धार कर सकते हैं और भगवान् विष्णु या कृष्ण को तो तुरन्त प्रसन्न किया जा सकता है यदि हम ययाति की भाँति भगवान् के आदेश को मानकर उनकी शरण ग्रहण कर लें। महाराज ययाति वासुदेव कृष्ण की सेवा करना चाहते थे अतएव ज्यों ही उन्होंने गृहस्थ जीवन से विरक्त होना चाहा त्योंही भगवान् वासुदेव ने उनकी सहायता की। अतएव भगवान् के चरणकमलों में अपने आपको समॢपत करते समय हमें अत्यन्त निष्ठावान होना चाहिए। तब हम बद्धजीवन के सारे बन्धन से तुरन्त छूट सकेंगे। अगले श्लोक में इसकी स्पष्ट व्यालया की गई है।  