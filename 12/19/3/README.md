**शृणु भार्गव्यमूं गाथां मद्विधाचरितां भुवि ।** **धीरा यस्यानुशोचन्ति वने ग्रामनिवासिन: ॥ २॥** 

**शब्दार्थ** 

**शृणु—** **सुनो** **; भार्गवि—** **हे शुक्राचार्य की पुत्री** **; अमूम्—** **इस** **; गाथाम्—** **कहानी को** **; मत्-विधा—** **मेरे आचरण से मिलते-जुलते** **;** **आचरिताम्—** **आचरण के** **; भुवि—** **इस संसार में** **; धीरा:—** **धीर व्यक्ति** **; यस्य—** **जिसका** **; अनुशोचन्ति—** **पछताते हैं** **; वने—** **जंगल में** **;** **ग्राम-निवासिन:—** **भौतिक भोग के प्रति अत्यधिक अनुरक्त।** **.** 

**हे मेरी प्रिय पत्नी एवं शुक्राचार्य की बेटी, इस संसार में बिल्कुल मेरी ही तरह का कोई था। तुम** **मेरे द्वारा कही जा रही उसके जीवन की कथा सुनो। ऐसे गृहस्थ के जीवन के विषय में सुनकर वे** **लोग सदैव पछताते हैं जिन्होंने गृहस्थ जीवन से वैराग्य ले लिया है।** **तात्पर्य :** जो लोग गाँव में रहते हैं वे ग्राम निवासी कहलाते हैं और जो जंगल में रहते हैं वे वनवासी या वानप्रस्थ कहलाते हैं। गृहस्थ जीवन से वैराग्य ग्रहण करने वाले वानप्रस्थ सामान्यतया अपने विगत पारिवारिक जीवन के विषय में पछतावा करते हैं क्योंकि उसके कारण वे कामेच्छाओं की पूॢत में लगे रहे। प्रह्लाद महाराज ने कहा है कि मनुष्य को चाहिए कि जितनी जल्दी हो सके गृहस्थ जीवन से विरक्त हो ले। उन्होंने गृहस्थ जीवन को अन्धकूप कहा है ( *हित्वात्मपातं गृहमन्धकूपम्* )। यदि कोई लगातार या स्थायी रूप से अपने परिवार के साथ रहने पर बल देता है तो यह समझना चाहिए कि वह आत्मघात कर रहा है। इसीलिए वैदिक सवयता में संस्तुति की गई है कि मनुष्य को चाहिए कि पचास वर्ष समाप्त होने पर पारिवारिक जीवन से विरक्त हो ले और वन में चला जाय। जब वह वन में रहने का अवयस्त हो ले या वानप्रस्थ में पटु हो जाय तो वह संन्यास ग्रहण कर ले। *वनं गतो यद्धरिमाश्रयेत। संन्यास* का अर्थ है भगवान् की सेवा में अनन्य तल्लीनता स्वीकार करना। इसीलिए वैदिक सवयता में जीवन की चार अवस्थाओं की संस्तुति की गई है—ब्रह्मचर्य, गृहस्थ, वानप्रस्थ तथा संन्यास। मनुष्य को गृहस्थ जीवन में ही बने रहने एवं दो उच्चतर अवस्थाओं—वानप्रस्थ तथा संन्यास तक न उठ पाने के लिए लज्जित होना चाहिए।  