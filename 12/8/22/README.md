**प्रशान्त मायागुणकर्मलिङ्ग-** **मनामरूपं सदसद्विमुक्तम् ।** **ज्ञानोपदेशाय गृहीतदेहं** **नमामहे त्वां पुरुषं पुराणम् ॥ २४॥** 

शब्दार्थ **** 

**प्रशान्त—** **हे पूर्णतया शान्त** **; माया-गुण—** **प्रकृति के गुण** **; कर्म-लिङ्गम्—** **सकाम कर्मों से जाना जाने वाला** **; अनाम-रूपम्—** **जिसके** **कोई नाम या रूप न हो** **; सत्-असत्-विमुक्तम्—** **प्रकृति के व्यक्त तथा अव्यक्त गुणों से परे** **; ज्ञान-उपदेशाय—** **दिव्य ज्ञान (यथा** **भगवद्गीता का) वितरित करने के लिए** **; गृहीत-देहम्—** **जिसने शरीर धारण किया है** **; नमामहे—** **मैं नमस्कार करता हूँ** **; त्वाम्—** **तुमको** **; पुरुषम्—** **परमपुरुष को** **; पुराणम्—** **आदि।** **.** 

**हे परम शान्तिमय स्वामी, यद्यपि यह प्रकृति, सारे सकाम कर्म तथा उनके फलस्वरूप भौतिक** **नाम तथा रूप आपकी सृष्टि हैं, तथापि आप उनसे अप्रभावित रहते हैं। अतएव आपका दिव्य नाम** **भौतिक नामों से भिन्न है और आपका स्वरूप भौतिक स्वरूपों से भिन्न है। आप** **भगवद्गीता** **जैसे** **ज्ञान का हमें उपदेश देने के लिए ही भौतिक शरीर के ही समान रूप धारण करते हैं लेकिन वस्तुत:** **आप रहते हैं परम आदि पुरुष ही। अतएव मैं आपको सादर नमस्कार करता हूँ।** **तात्पर्य :** श्रील यामुनाचार्य ने अपने *स्तोत्र-रत्न* में (४३) निश्नलिखित श्लोक दिया है— *भवन्तम् एवानुचरन् निरन्तर:* *प्रशान्तनि:शेषमनोरथान्तर: ।* *कदाहमैकान्तिकनित्यङ्क्षककर:* *प्रहर्षयिष्यामि सनाथजीवितम्॥* ''आपकी नित्य सेवा करने से मनुष्य सभी भौतिक इच्छाओं से मुक्त हो जाता है और पूर्णतया शान्त रहता है। हे भगवान्! वह समय कब आयेगा जब मैं आपका स्थायी नौकर बनकर और आप जैसा उपयुक्त स्वामी पाकर सदैव प्रसन्न रह सकूँगा?ÓÓ *मनोरथेनासति धावतो बहि:* —जो मनोरथ स्तर पर कर्म करता है उसे भौतिक कार्यकलापों पर उतरकर आना होगा। किन्तु भगवान् तथा उनके शुद्ध भक्तों में भौतिक कल्मष सर्वथा अनुपस्थित रहता है। इसीलिए भगवान् को *प्रशान्त* —भौतिक स्तर के अवरोधों से पूर्णतया मुक्त—कहकर सश्बोधित किया गया है। परमेश्वर का कोई भौतिक नाम या रूप नहीं है, केवल मूर्ख ही सोचते हैं कि भगवान् का नाम और रूप भौतिक है ( *अवजानन्ति मां मूढा मानुषीं तनुमाश्रितम्* )। भगवान् की पहचान तो इतनी ही है कि वे आदि पुरुष हैं; तो भी अल्पज्ञानी सोचते हैं कि भगवान् रूपहीन हैं। वे भौतिक ²ष्टि से रूपहीन हैं, किन्तु उनका रूप दिव्य है ( *सच्चिदानन्दविग्रह* )।  