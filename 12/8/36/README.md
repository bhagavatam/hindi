**तस्मात्तवेह भगवन्नथ तावकानां** **शुक्लां तनुं स्वदयितां कुशला भजन्ति ।** **यत्सात्वता: पुरुषरूपमुशन्ति सत्त्वं** **लोको यतोऽभयमुतात्मसुखं न चान्यत् ॥ ४६॥** 

शब्दार्थ **** 

**तस्मात्—** **इसलिए** **; तव—** **तुश्हारा** **; इह—** **इस जगत में** **; भगवन्—** **हे भगवान्** **; अथ—** **तथा** **; तावकानाम्—** **आपके भक्तों के** **;** **शुक्लाम्—** **दिव्य** **; तनुम्—** **स्वरूप को** **; स्व-दयिताम्—** **अत्यन्त प्रिय** **; कुशला:—** **आध्यात्मिक ज्ञान में दक्ष** **; भजन्ति—** **पूजा** **करते हैं** **; यत्—** **क्योंकि** **; सात्वता:—** **महान् भक्तगण** **; पुरुष—** **आदि भगवान् के** **; रूपम्—** **स्वरूप को** **; उशन्ति—** **मानते हैं** **;** **सत्त्वम्—** **सतोगुण** **; लोक:—** **आध्यात्मिक जगत** **; यत:—** **जिससे** **; अभयम्—** **निर्भीकता** **; उत—** **तथा** **; आत्म-सुखम्—** **आत्मा का सुख** **; न—** **नहीं** **; च—** **तथा** **; अन्यत्—** **अन्य कोई।** **.** 

**हे प्रभु, चूँकि निर्भीकता, आध्यात्मिक सुख तथा भगवद्धाम—ये सभी सतोगुण के द्वारा** **ही प्राप्त किये जाते हैं इसलिए आपके भक्त इसी गुण को आपकी प्रत्यक्ष अभिव्यकि्त मानते** **हैं, रजो तथा तमोगुण को नहीं। इस तरह बुद्धिमान व्यक्ति आपके प्रिय दिव्य रूप को,** **जोकि शुद्ध सत्व से बना होता है, आपके शुद्ध भक्तों के आध्यात्मिक स्वरूपों के साथ पूजा** **करते हैं।** **तात्पर्य :** बुद्धिमान व्यक्ति देवताओं की पूजा नहीं करते क्योंकि वे रजो तथा तमोगुणों के सूचक हैं। ब्रह्मा रजोगुण के और शिव तमोगुण के सूचक हैं तथा इन्द्र आदि देवता भी भौतिक प्रकृति के गुणों के सूचक हैं। किन्तु विष्णु या नारायण शुद्ध सतोगुण के सूचक हैं जिससे मनुष्य को आध्यात्मिक जगत का साक्षात्कार, भय से मुक्ति तथा आध्यात्मिक आनन्द प्राप्त होते हैं। ऐसे लाभ अशुद्ध भौतिक सतोगुण से कभी नहीं मिल सकते क्योंकि उसमें सदा रजो तथा तमोगुण मिले रहते हैं। जैसाकि इस श्लोक से स्पष्ट सूचित होता है ईश्वर का दिव्य स्वरूप नित्य सतोगुण से बना होता है, अतएव उसमें भौतिक सतो, रजो या तमोगुण का लेश भी नहीं रहता।  