**तं त्वां अहं ज्ञानघनं स्वभाव-** **प्रध्वस्तमायागुणभेदमोहै: ।** **सनन्दनाद्यैर्मुनिभिॢवभाव्यं** **कथं विमूढ: परिभावयामि ॥ २३॥** 

शब्दार्थ **** 

**तम्—** **उस** **; त्वाम्—** **आपको** **; अहम्—** **मैं** **; ज्ञान-घनम्—** **घनीभूत ज्ञान स्वरूप आप** **; स्वभाव—** **स्वभाव से** **; प्रध्वस्त—** **कल्मषरहित** **;** **माया-गुण—** **तीन गुणों से उत्पन्न** **; भेद-मोहै:—** **भेदरूपी मोह के प्रदर्शन द्वारा** **; सनन्दन-आद्यै:—** **चारों कुमारों जैसे व्यक्तियों द्वारा** **;** **मुनिभि:—** **ऐसे मुनियों द्वारा** **; विभाव्यम्—** **पूज्य** **; कथम्—** **कैसे** **; विमूढ:—** **प्रकृति द्वारा मूर्ख बनाया गया** **; परिभावयामि—** **आपके** **विषय में सोच सकता हूँ।** **.** 

**हे प्रभु, प्रकृति के तीनों गुणों के प्रभाव से मुक्त हुए साधुपुरुष, यथा चारों कुमार (सनत्,** **सनक, सनन्दन तथा सनातन) ही ज्ञान के पुंज आपके विषय में सोच सकते हैं। भला मुझ जैसा** **अज्ञानी व्यक्ति आपके विषय में कैसे सोच सकता है?** **तात्पर्य :** स्वभाव शब्द किसी के निजी आध्यात्मिक स्वभाव या मूल स्थिति को बताता है। अपनी मूल स्थिति पर रहकर जीव प्रकृति के गुणों से अप्रभावित रहता है। *स गुणान् समतीत्यैतान् ब्रह्मभूयाय कल्पते*  ( *भगवद्गीता* १४.२६)। तीनों गुणों के प्रभाव से मुक्त होते ही वह ब्रह्म पद पर आसीन हो जाता है। चारों कुमार तथा नारद इसी प्रकार के पद पर स्थित पुरुषों के स्पष्ट उदाहरण हैं। ऐसे महापुरुष स्वभाव से भगवान् की स्थिति को समझ सकते हैं लेकिन प्रकृति के प्रभाव से मुक्त न होने के कारण बद्धजीव ब्रह्म की अनुभूति नहीं कर सकता। इसीलिए *भगवद्गीता* (२.४५) में कृष्ण अर्जुन को उपदेश देते हैं— *त्रैगुण्यविषया वेदा* *निषैगुण्यो भवार्जुन* —मनुष्य को तीनों गुणों के प्रभाव से ऊपर उठना चाहिए। जो तीनों गुणों के प्रभाव में बना रहता है वह भगवान् को समझने में असमर्थ रहता है।  