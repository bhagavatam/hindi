शक्ति से कामदेव को और उसके साथियों को हराया और नर तथा नारायण रूपों में श्री हरि की स्तुति की। श्री शौनक श्री मार्कण्डेय की असामान्य दीर्घ आयु के विषय में संशयग्रस्त थे। उन्होंने शौनक के ही वंश में जन्म लिया था किन्तु करोड़ों वर्ष पूर्व प्रलय के सागर में अकेले बहते हुए बरगद के पत्ते पर लेटे एक अद्भुत शिशु को देखा था। शौनक को लग रहा था कि मार्कण्डेय ब्रह्मा के दो दिनों तक जीवित रहे, अत: उन्होंने श्री सूत गोस्वामी से इसके विषय में बतलाने के लिए कहा। सूत गोस्वामी ने उत्तर दिया कि अपने पिता से ब्राह्मण-दीक्षा पाकर मार्कण्डेय ने आजीवन ब्रह्मचारी रहने का व्रत लिया। तब उन्होंने छ: मन्वन्तरों तक भगवान् हरि की पूजा की। सातवें मन्वन्तर में इन्द्र ने ऋषि की तपस्या भंग करने के लिए कामदेव तथा उसके संगियों को भेजा। किन्तु मार्कण्डेय ने अपनी तपस्या से प्राप्त शकि्त द्वारा उन्हें हरा दिया। तब मार्कण्डेय पर दया दिखाने के उद्देश्य से श्री हरि उनके समक्ष नर-नारायण के रूप में प्रकट हुए। श्री मार्कण्डेय ने उनके चरणों पर दण्डवत् प्रणाम किया और तब सुखदायक आसन, पाद-प्रक्षालन के लिए जल तथा अन्य योग्य उपहार देकर उनकी पूजा की। तत्पश्चात् उन्होंने स्तुति की, ''हे सर्वशक्तिमान प्रभु! आप सारे प्राणियों को प्राणवायु प्रदान करते हैं और तीनों लोकों की रक्षा भी करते हैं, दुख को दूर करते हैं तथा मुक्ति प्रदान करते हैं। आप उन लोगों को, जिन्होंने आपकी शरण ले रखी है, किसी प्रकार के कष्ट से पराजित नहीं होने देते। आपके चरणकमलों की प्राप्ति ही बद्धजीवों का शुभ लक्ष्य होता है और आपकी सेवा से उनकी सारी मनोकामनाएँ पूरी होती हैं। सतोगुण में सश्पन्न आपकी लीलाएँ किसी को भी भौतिक जीवन से मोक्ष दिला सकती हैं। इसलिए जो बुद्धिमान हैं, वे आपके सात्विक साकार रूप श्री नारायण की, आपके अनन्य भक्त नर समेत, पूजा करते हैं। ''यदि जीव वेदों में प्रस्तुत तथा अखिल ब्रह्माण्ड के गुरु स्वरूप आपके द्वारा चलाये हुए ज्ञान को प्राप्त करता है, तो माया से विमोहित जीव आपको प्रत्यक्ष समझ सकता है। यहाँ तक कि ब्रह्मा जैसे महान् चिन्तक भी सांलय योग के मार्ग पर संघर्ष करते हुए आपके स्वरूप को जानने के प्रयास में मोहग्रस्त हो जाते हैं। आप स्वयं ही सांलय तथा अन्य दर्शन प्रकट करते हैं और इस तरह जीवात्मा के उपाधि-आवरण के नीचे आपका असली स्वरूप छिपा रहता है। हे महापुरुष, मैं आपका स्वागत करता हूँ।ÓÓ  

**श्रीशौनक उवाच** 