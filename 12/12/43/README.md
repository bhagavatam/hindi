**मृषा गिरस्ता ह्यसतीरसत्कथा** **न कथ्यते यद्भगवानधोक्षज: ।** **तदेव सत्यं तदु हैव मङ्गलं** **तदेव पुण्यं भगवद्गुणोदयम् ॥ ४९॥** 

शब्दार्थ **** 

**मृषा:—** **झूठे** **; गिर:—** **शब्द** **; ता:—** **वे** **; हि—** **निस्सन्देह** **; असती:—** **असत्य** **; असत्-कथा:—** **जो नित्य नहीं है उसकी व्यर्थ** **चर्चा** **; न कथ्यते—** **नहीं कही जाती** **; यत्—** **जिसमें** **; भगवान्—** **भगवान्** **; अधोक्षज:—** **दिव्य प्रभु** **; तत्—** **वह** **; एव—** **एकमात्र** **; सत्यम्—** **सत्य** **; तत्—** **वह** **; उ ह—** **निस्सन्देह** **; एव—** **एकमात्र** **; मङ्गलम्—** **शुभ** **; तत्—** **वह** **; एव—** **एकमात्र** **;** **पुण्यम्—** **पवित्र** **; भगवत्-गुण—** **भगवान् के गुणों को** **; उदयम्—** **प्रकट करने वाला।** **.** 

**जो शब्द दिव्य भगवान् का वर्णन नहीं करते अपितु क्षणिक व्यापारों की चर्चा चलाते** **हैं, वे निरे झूठे तथा व्यर्थ होते हैं। केवल वे शब्द जो भगवान् के दिव्य गुणों को प्रकट करते** **हैं, वास्तव में, सत्य, शुभ तथा पवित्र हैं।** **तात्पर्य :** सारा भौतिक साहित्य तथा विचारविमर्श, आज नहीं तो कल, समय की कसौटी पर असफल हो जायेगा। दूसरी ओर, भगवान् का दिव्य वर्णन हमें मोह के बन्धन से छुड़ाकर हमारे नित्य पद को प्राप्त करा सकता है, जोकि भगवान् के प्रेमी दास के रूप में होता है। यद्यपि पशुवत् व्यक्तिपरब्रह्म के महिमा-गान की आलोचना कर सकते हैं, किन्तु जो सवय हैं उन्हें चाहिए कि भगवान् की दिव्य महिमा का तेजी से प्रचार करें।  