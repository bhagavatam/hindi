**स्वसुखनिभृतचेतास्तद्व्युदस्तान्यभावो-** **ऽप्यजितरुचिरलीलाकृष्टसारस्तदीयम् ।** **व्यतनुत कृपया यस्तत्त्वदीपं पुराणं** **तमखिलवृजिनघ्नं व्याससूनुं नतोऽस्मि ॥ ६९॥** 

शब्दार्थ **** 

**स्व-सुख—** **अपने सुख में** **; निभृत—** **एकाकी** **; चेता:—** **चेतना वाला** **; तत्—** **उसके कारण** **; व्युदस्त—** **परित्यक्त** **; अन्य-** **भाव:—** **अन्य की चेतना** **; अपि—** **यद्यपि** **; अजित—** **न जीते जा सकने वाले प्रभु, श्रीकृष्ण की** **; रुचिर—** **सुहावनी** **;** **लीला—** **लीलाओं से** **; आकृष्ट—** **आकॢषत** **; सार:—** **जिसका हृदय** **; तदीयम्—** **भगवान् के कार्यकलापों से युक्त** **;** **व्यतनुत—** **विस्तृत, व्यक्त** **; कृपया—** **दयापूर्वक** **; य:—** **जो** **; तत्त्व-दीपम्—** **परब्रह्म का तेज प्रकाश** **; पुराणम्—** **पुराण** **(श्रीमद्भागवत)** **; तम्—** **उनको** **; अखिल-वृजिन-घ्नम्—** **हर अशुभ वस्तु को नष्ट करने वाले** **; व्यास-सूनुम्—** **व्यासदेव के** **पुत्र को** **; नत: अस्मि—** **नमस्कार करता हूँ।** **.** 

**मैं अपने गुरु व्यासदेव पुत्र, शुकदेव गोस्वामी, को सादर नमस्कार करता हूँ। वे ही इस** **ब्रह्माण्ड की सारी अशुभ वस्तुओं को नष्ट करते हैं। यद्यपि प्रारश्भ में वे ब्रह्म-साक्षात्कार के** **सुख में लीन थे और अन्य समस्त चेतनाओं को त्याग कर एकान्त स्थान में रह रहेथे, किन्तु** **वे भगवान् श्रीकृष्ण की मनोहर तथा अत्यन्त मधुमयी लीलाओं के द्वारा आकृष्ट हुए। अतएव** **उन्होंने अत्यन्त कृपा करके इस सर्वश्रेष्ठ पुराण,** **श्रीमद्भागवत** **, का प्रवचन किया जो परब्रह्म** **का तेज प्रकाश है और भगवान् के कार्यकलापों का वर्णन करने वाला है।** **तात्पर्य :** शुकदेव गोस्वामी तथा उनकी परश्परा के अन्य महान् आचार्यों को सादर नमस्कार किये बिना, मनुष्य को *श्रीमद्भागवत* के दिव्य अर्थ में गहरे पैठने का सुयोग नहीं प्राप्त हो सकता। *इस प्रकार श्रीमद्भागवत के बारहवें स्कन्ध के अन्तर्गत ''श्रीमद्भागवत की संक्षिप्त विषय-* *सूचीÓÓ नामक बारहवें अध्याय के श्रील भक्तिवेदान्त स्वामी प्रभुपाद के सेवकों द्वारा रचित तात्पर्य* *पूर्ण हुए।* 