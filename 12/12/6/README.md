**सोऽसावास्ते योगसिद्ध: कलापग्राममासि्थत: ।** **कलेरन्ते सूर्यवंशं नष्टं भावयिता पुन: ॥ ६॥** 

**शब्दार्थ** 

**स:—** **वह** **; असौ—** **मरु नामक व्यक्ति** **; आस्ते—** **अब भी है** **; योग-सिद्ध:—** **योगशक्ति में सिद्धिप्राप्त** **; कलाप-ग्रामम्—** **कलाप नामक** **गाँव में** **; आस्थित:—** **रह रहा है** **; कले:—** **इस कलियुग के** **; अन्ते—** **अन्त में** **; सूर्य-वंशम्—** **सूर्यदेव के वंशज** **; नष्टम्—** **नष्ट होने पर** **;** **भावयिता—** **पुत्र उत्पन्न करके शुरु करेगा** **; पुन:—** **फिर से।** **.** 

**योगशक्ति में सिद्धि प्राप्त करके मरु अब भी कलाप ग्राम नामक गाँव में रह रहा है। वह** **कलियुग की समाप्ति पर पुत्र उत्पन्न करेगा जिससे विनष्ट सूर्यवंश पुनरुज्जीवित होगा।** **तात्पर्य :** कम से कम पाँच हजार वर्ष पूर्व श्रील शुकदेव गोस्वामी ने कलाप-ग्राम में मरु के अस्तित्व का निर्धारण किया था और कहा था कि मरु योगसिद्ध शरीर प्राप्त करके कलियुग के अन्त तक रहता रहेगा। इस कलियुग को ४,३२,००० वर्षों तक चलना है। ऐसी होती है योगशक्ति की सिद्धि। श्वास को रोक कर सिद्ध योगी जितने काल तक चाहे जीवित रह सकता है। कभी-कभी हम वैदिक साहित्य से यह सुनते हैं कि व्यासदेव तथा अश्वत्थामा जैसे कुछ वैदिककालीन महापुरुष अब भी जीवित हैं। यहाँ हमें यह पता चलता है कि मरु भी अभी जीवित है। कभी-कभी हमें आश्चर्य होता है कि क्या मत्र्य शरीर इतने दीर्घकाल तक जीवित रह सकता है? इस दीर्घ आयु की व्यालया यहाँ *योगसिद्ध* शब्द में निहित है। योग विधि में सिद्ध हो जाने पर मनुष्य जितने काल तक जी चाहे जीवित रह सकता है। किन्तु तुच्छ *योगसिद्ध* के प्रदर्शनसिद्धि नहीं कहलाते। यहाँ पर सिद्धि का जीवन्त उदाहरण प्राप्त है—योगसिद्ध इच्छानुसार जितने समय तक चाहे जीवित रह सकता है।  