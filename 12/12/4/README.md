**अत्र सङ्कीॢतत: साक्षात्सर्वपापहरो हरि: ।** **नारायणो हृषीकेशो भगवान्सात्वताश्पति: ॥ ३॥** 

शब्दार्थ **** 

**अत्र—** **यहाँ, श्रीमद्भागवत में** **; सङ्कीॢतत:—** **पूरी तरह प्रशंसित** **; साक्षात्—** **प्रत्यक्ष** **; सर्व-पाप—** **सारे पापों का** **; हर:—** **हर्ता** **;** **हरि:—** **भगवान् हरि** **; नारायण:—** **नारायण** **; हृषीकेश:—** **हृषीकेश** **; भगवान्—** **भगवान्** **; सात्वताम्—** **यदुओं के** **; पति:—** **स्वामी।** **.** 

**यह ग्रंथ उन भगवान् श्री हरि का पूर्ण गुणगान करने वाला है, जो अपने भक्तों के सारे** **पापों को दूर करने वाले हैं। भगवान् का यह गुणगान नारायण, हृषीकेश तथा सात्वतों के** **प्रभु के रूप में किया गया है।** **तात्पर्य :** भगवान् कृष्ण के अनेक पावन नाम उनके असामान्य दिव्य गुणों के सूचक हैं। *हरि*  नाम सूचित करता है कि भगवान् अपने भक्त के हृदय के सारे पापों को दूर करने वाले हैं। *नारायण*  सूचित करता है कि भगवान् सारे अन्य जीवों का भरण-पोषण करते हैं। *हृषीकेश* सूचित करता है कि भगवान् कृष्ण सारे जीवों की इन्द्रियों के परम नियन्ता हैं। *भगवान्* शब्द सूचित करता है कि भगवान् कृष्ण सर्वाकर्षक परम पुरुष हैं। *सात्वताम् पति:* सूचित करता है कि भगवान् स्वभाव से साधु तथा धाॢमक पुरुषों के, विशेष रूप से उच्च यदुवंश के सदस्यों के, स्वामी हैं।  