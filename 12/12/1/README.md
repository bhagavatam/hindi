भगवान् श्री हरि उस व्यक्ति का सारा कष्ट स्वयं हर लेते हैं, जो उनकी महिमा का श्रवण करता है। जिन शब्दों से भगवान् के असंलय दिव्य गुणों की स्तुति की जाती है वे सत्य, शुभ तथा शुद्धिदायक हैं जबकि अन्य सारे शब्द अशुद्ध होते हैं। भगवान् सश्बन्धी कथाओं की चर्चा आनन्द प्रदान करती है और यह आनन्द सदैव नवीन बना रहता है किन्तु वे व्यकि्त जो कौओं के समान हैं, व्यर्थ की कथाओं में लीन रहते हैं, जो भगवान् से सश्बन्धित नहीं होतीं। श्री हरि के असंलय नामों से जो उनके यशस्वी गुणों का वर्णन करने वाले हैं, कीर्तन तथा श्रवण से सारे मनुष्य अपने पापों से छूट सकते हैं। चाहे वह भगवान् विष्णु की भक्ति से विहीन ज्ञान हो, चाहे उन्हें अॢपत न किया गया सकाम कर्म हो, किसी सच्चे सौन्दर्य से युक्त नहीं होता है। किन्तु भगवान् कृष्ण का निरन्तर स्मरण करने से मनुष्य की सारी अशुभ इच्छाएँ विनष्ट हो जाती हैं, मन शुद्ध बन जाता है और वह साक्षात्कार तथा वैराग्य से पूर्ण ज्ञान के साथ भगवान् श्री हरि की भक्ति प्राप्त करता है। तत्पश्चात् सूत गोस्वामी बतलाते हैं कि कुछ समय पहले, उन्होंने महाराज परीकि्षत की सभा में श्री शुकदेव गोस्वामी के मुख से श्रीकृष्ण की महिमाओं का श्रवण किया था, जो सारे पापों को नष्ट करने वाली हैं और अब उन्हीं महिमाओं को नैमिषारण्य के ऋषियों को उन्होंने सुनाया है। *श्रीमद्भागवत* सुनने से आत्मा शुद्ध होती है और सभी पापों तथा सभी प्रकार के भय से मोक्ष प्राप्त करती है। इस शाष के अध्ययन से वैसा ही फल प्राप्त होता है जैसाकि वेदों के अध्ययन से मिलता है और मनुष्य की सारी इच्छाएँ पूरी हो जाती हैं। संयमित मन से समस्त पुराणों के इस महत्त्वपूर्ण संग्रह को पढऩे से मनुष्य को परम भगवद्धाम प्राप्त होता है। इस *श्रीमद्भागवत* के हर श्लोक में असंलय स्वरूपों वाले श्री हरि की कथाएँ हैं। अन्त में श्री सूत अजन्मे तथा अनन्त परमात्मा श्रीकृष्ण के साथ ही व्यासपुत्र श्री शुकदेव को भी नमस्कार करते हैं, जो जीवों के सारे पाप विनष्ट करने में सक्षम हैं।  

**सूत उवाच** 