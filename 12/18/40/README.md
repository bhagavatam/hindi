**को नु लोके मनुष्येन्द्र पितुरात्मकृत: पुमान् ।** **प्रतिकर्तुं क्षमो यस्य प्रसादाद्विन्दते परम् ॥ ४३॥** 

**शब्दार्थ** 

**श्री-पूरु: उवाच—** **पूरु ने कहा** **; क:—** **क्या** **; नु—** **निस्सन्देह** **; लोके—** **इस संसार में** **; मनुष्य-इन्द्र—** **मनुष्यों में श्रेष्ठ, हे महाराज** **; पितु:—** **पिता** **; आत्म-कृत:—** **इस शरीर को देने वाले** **; पुमान्—** **व्यक्ति** **; प्रतिकर्तुम्—** **चुकता करने के लिए** **; क्षम:—** **समर्थ है** **; यस्य—** **जिसकी** **;** **प्रसादात्—** **कृपा से** **; विन्दते—** **भोगता है** **; परम्—** **श्रेष्ठ जीवन।** **.** 

**पूरु ने उत्तर दिया, ''हे महाराज, ऐसा कौन होगा जो अपने पिता के ऋण से उऋण हो सके?** **पिता की ही कृपा से मनुष्य को मनुष्य-जीवन प्राप्त होता है जिससे वह भगवान् का संगी बनने में** **सक्षम हो सकता है।** **तात्पर्य :** पिता शरीर का बीजदाता है और यह बीज क्रमश: विकसित होकर मनुष्य का विकसित रूप धारण करता है जिसमें पशुओं की अपेक्षा उच्चतर चेतना होती है। इस मनुष्य-शरीर से मनुष्य स्वर्ग जा सकता है और यदि कोई कृष्णभावनामृत का विकास करे तो वह भगवद्धाम वापस जा सकता है। यह महत्त्वपूर्ण मानव शरीर पिता के अनुग्रह से प्राप्त होता है; अतएव हर व्यक्ति अपने पिता का ऋणी होता है। निस्सन्देह, दूसरी योनियों में भी उसे माता-पिता मिलते हैं, यहाँ तक कि कुत्ते-बिल्लियों के भी माता-पिता होते हैं। किन्तु मनुष्य-जीवन में पुत्र के माता-पिता जो सबसे बड़ा वर दे सकते हैं वह उसे भक्त बनने की शिक्षा है। जब कोई भक्त बन जाता है तो उसे सबसे बड़ा वर प्राप्त होता है क्योंकि वह जन्म-मरण के चक्कर से बच जाता है। अतएव जो पिता अपनी सन्तान को कृष्णभक्त बनने का प्रशिक्षण देता है वही इस संसार में सबसे बड़ा उपकारी पिता है। कहा गया है : *जनमे जनमे सबे पितामाता पाय।* *कृष्ण गुरु नहि मिले भज हरि एइ॥* माता पिता तो हर एक को मिलते हैं, किन्तु यदि मनुष्य को कृष्ण तथा गुरु का वर प्राप्त हो जाय तो वह भौतिक प्रकृति को जीत सकता है और भगवद्धाम वापस जा सकता है।  