**राज्यं नैच्छद्यति: पित्रा दत्तं तत्परिणामवित् ।** **यत्र प्रविष्ट: पुरुष आत्मानं नावबुध्यते ॥ २॥** 

**शब्दार्थ** 

**राज्यम्—** **राज्य** **; न ऐच्छत्—** **स्वीकार नहीं किया** **; यति:—** **ज्येष्ठ पुत्र, यति ने** **; पित्रा—** **अपने पिता द्वारा** **; दत्तम्—** **दिया गया** **; तत्-** **परिणाम-वित्—** **राजा के शक्तिशाली होने का फल जानते हुए** **; यत्र—** **जहाँ** **; प्रविष्ट:—** **घुसकर** **; पुरुष:—** **व्यक्ति** **; आत्मानम्—** **आत्म-** **साक्षात्कार** **; न—** **नहीं** **; अवबुध्यते—** **गश्भीरतापूर्वक ग्रहण करके समझेगा।** **.** 

**जब कोई मनुष्य राजा या सरकार के अध्यक्ष के पद को ग्रहण करता है तो वह आत्म-** **साक्षात्कार का अर्थ नहीं समझ पाता। यह जानकर, नहुष के सबसे बड़े पुत्र यति ने शासन सँभालना** **स्वीकार नहीं किया यद्यपि उसके पिता ने राज्य को उसे ही सौंपा था।** **तात्पर्य :** आत्म-साक्षात्कार मानव सवयता का मूल उद्देश्य है और जो लोग सतोगुणी हैं तथा जिनमें ब्राह्मण-गुणों का विकास हुआ होता है वे इसे गश्भीरतापूर्वक ग्रहण करते हैं। सामान्यतया क्षत्रिय उन भौतिक गुणों से सश्पन्न होते हैं जो भौतिक सश्पत्ति प्राप्त करने तथा इन्द्रियतृप्ति भोगने के अनुकूल होते हैं, किन्तु जो लोग आध्यात्मिक रूप से बढ़े-चढ़े रहते हैं वे भौतिक ऐश्वर्य के प्रति कोई रुचि नहीं दिखलाते। निस्सन्देह, वे आत्म-साक्षात्कार में आध्यात्मिक जीवन-विकास के लिए न्यूनतम आवश्यकताएँ स्वीकार करते हैं। यहाँ विशेष उल्लेख हुआ है कि यदि कोई राजनीतिक जीवन में प्रवेश करता है, विशेषकर वर्तमान युग में, तो मानव सिद्धि उसके हाथ से जाती रहती है। तो भी यदि कोई *श्रीमद्भागवत* को सुने तो वह सर्वोच्च सिद्धि पा सकता है। यह सुनना *नित्यं भागवतसेवया* कहा गया है। महाराज परीक्षित राजनीति में लिप्त थे, किन्तु चूँकि अपने जीवन के अन्तकाल में उन्होंने शुकदेव गोस्वामी से *श्रीमद्भागवत* सुनी अतएव उन्हें सरलता से सिद्धि मिल गई। इसीलिए श्रीचैतन्य महाप्रभु ने सुझाव दिया है— *स्थाने स्थिता: श्रुतिगतां तनुवाङ्मनोभि:* *ये प्रायशोऽजित जितोऽप्यसि तैषिलोक्याम्* (भागवत *१०.१४.३* ) ** कोई चाहे सतोगुणी हो या रजोगुणी अथवा तमोगुणी, यदि वह नियमपूर्वक किसी स्वरूपसिद्ध व्यकि्त से *श्रीमद्भागवत* सुनता है तो वह भवबन्धन से छूट जाता है।  