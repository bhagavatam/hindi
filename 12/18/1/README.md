छोटे पूरु ने ययाति की वृद्धावस्था स्वीकार की। जब नहुष को अजगर बनने का शाप मिल गया तो उसके छ: पुत्रों में सबसे बड़े पुत्र यति ने संन्यास ले लिया। फलस्वरूप बाकी पुत्रों में से बड़े पुत्र ययाति को राजगद्दी पर बैठाया गया। दैववश ययाति ने शुक्राचार्य की बेटी से व्याह कर लिया। शुक्राचार्य ब्राह्मण था और ययाति क्षति्रय था; तो भी ययाति ने उसकी बेटी से शादी कर ली। शुक्राचार्य की बेटी देवयानी की सखी का नाम शॢमष्ठा था जो वृषपर्वा की पुत्री थी। राजा ययाति ने शॢमष्ठा के साथ भी विवाह कर लिया। इस विवाह की कथा इस प्रकार है— एक बार शॢमष्ठा अपनी हजारों सखियों के साथ जलविहार कर रही थी और देवयानी भी वहीं थी। जब युवतियों ने शिवजी को उमा समेत बैल पर सवार देखा तो उन्होंने तुरन्त अपने वष पहन लिये, किन्तु शॢमष्ठा भूल से देवयानी के कपड़े पहन बैठी। इस पर देवयानी अत्यन्त क्रुद्ध हुई और उसने शॢमष्ठा को खूब झिड़का। फलत: वह भी क्रुद्ध होकर गाली देने लगी और देवयानी को उसने एक कुएँ में धकेल दिया। दैवयोग से राजा ययाति उस कुएँ पर पानी पीने आये और देवयानी को देखकर उसे बाहर निकाला। फलत: देवयानी ने महाराज ययाति को पति रूप में स्वीकार कर लिया। तत्पश्चात् देवयानी रोती पीटती अपने पिता के पास गई और उसने शॢमष्ठा की करतूत कह सुनाई। यह घटना सुनकर शुक्राचार्य अत्यन्त क्रद्ध हुए और उन्होंने शॢमष्ठा के पिता वृषपर्वा को दण्डित करना चाहा, किन्तु वृषपर्वा ने शॢमष्ठा को देवयानी की दासी बनाकर भेंट करके शुक्राचार्य को शान्त किया। इस तरह शॢमष्ठा दासी बनकर देवयानी की ससुराल में गई। जब उसकी सखी देवयानी को पुत्र-प्राप्ति हुई तो उसे भी पुत्र पाने की इच्छा हुई। अतएव गर्भाधान का उचित अवसर पाकर उसने ययाति से संभोग करने की प्रार्थना की। जब शॢमष्ठा भी गर्भवती हो गई तो देवयानी को ईष्र्या हुई। क्रोध में आकर वह तुरन्त अपने मायके चली गई और वहाँ अपने पिता से सारी बातें कह सुनाईं। शुक्राचार्य पुन: कुपित हुए और उन्होंने ययाति को वृद्ध होने का शाप दे दिया, किन्तु जब ययाति ने दयाकी भीख माँगी तो शुक्राचार्य ने उसे यह वर दिया कि वह अपनी वृद्धावस्था तथा अशक्तता को किसी युवक से बदल सकता है। ययाति ने अपने सबसे छोटे पुत्र पूरु से यौवन लेकर अपनी वृद्धावस्था उसे दे दी और इस तरह वह युवतियों के साथ भोग-विलास करने लगा।  

**श्रीशुक उवाच** 