**घनो यदार्कप्रभवो विदीर्यते** **चक्षु: स्वरूपं रविमीक्षते तदा ।** **यदा ह्यहङ्कार उपाधिरात्मनो** **जिज्ञासया नश्यति तह्र्यनुस्मरेत् ॥ ३३॥** 

शब्दार्थ **** 

**घन:—** **बादल** **; यदा—** **जब** **; अर्क-प्रभव:—** **सूर्य की उपज** **; विदीर्यते—** **तितर-बितर कर दिया जाता है** **; चक्षु:—** **आँख** **;** **स्वरूपम्—** **अपने असली रूप में** **; रविम्—** **सूर्य को** **; ईक्षते—** **देखता है** **; तदा—** **तब** **; यदा—** **जब** **; हि—** **भी** **; अहङ्कार:—** **मिथ्या अहंकार** **; उपाधि:—** **बाहरी आवरण** **; आत्मन:—** **आत्मा का** **; जिज्ञासया—** **आध्यात्मिक पूछताछ से** **; नश्यति—** **नष्ट हो** **जाता है** **; तॢह—** **उस समय** **; अनुस्मरेत्—** **मनुष्य को सही स्मृति प्राप्त होती है।** **.** 

**जब सूर्य से उत्पन्न बादल तितर-बितर हो जाता है, तो आँख सूर्य के वास्तविक स्वरूप** **को देख सकती है। इसी तरह, जब आत्मा दिव्य विज्ञान के विषय में पूछताछ करके, मिथ्या** **अहंकार के अपने भौतिक आवरण को नष्ट कर देता है, तो वह अपनी मूल आध्याति्मक** **जागरूकता को फिर से प्राप्त होता है।** **तात्पर्य :** जिस तरह सूर्य उन बादलों को जला सकता है, जो किसी के देखने में अवरोध डालते हैं उसी तरह परमेश्वर (तथा एकमात्र वे ही) उस मिथ्या अहंकार को हटा सकते हैं, जो किसी को उन्हें देखने से रोकता है। किन्तु कुछ प्राणी ऐसे होते हैं, जैसे कि उल्लू, जो सूर्य को देखने के अनिच्छुक होते हैं। इसी तरह जो लोग आध्यात्मिक ज्ञान में रुचि नहीं रखते, वे ईश्वर को कभी भी नहीं देख पायेंगे।  