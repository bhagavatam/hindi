**तामापतन्तीं ज्वलतीमसिहस्तां पदा भुवम् ।** **वेपयन्तीं समुद्वीक्ष्य न चचाल पदान्नृप: ॥ ४७॥** 

शब्दार्थ **** 

**ताम्—** **उसको** **; आपतन्तीम्—** **उस पर आक्रमण करने के लिए जो आगे बढ़ती हुई** **; ज्वलतीम्—** **अग्नि के समान प्रज्ज्वलित** **; असि-** **हस्ताम्—** **हाथ में त्रिशूल लिए हुए** **; पदा—** **अपने पगों से** **; भुवम्—** **पृथ्वी को** **; वेपयन्तीम्—** **कंपाती हुई** **; समुद्वीक्ष्य—** **उसे ठीक से** **देखकर** **; न—** **नहीं** **; चचाल—** **हिला या हटा** **; पदात्—** **अपने स्थान से** **; नृप:—** **राजा।** **.** 

**वह देदीप्यमान कृत्या अपने हाथ में त्रिशूल लेकर तथा अपने पदचाप से धरती को कंपाती हुई** **महाराज अश्बरीष के सामने आई। किन्तु उसे देखकर राजा तनिक भी विचलित नहीं हुआ और अपने** **स्थान से रंचभर भी नहीं हटा।** **तात्पर्य :** *नारायणपरा: सर्वे न कुतश्चन बिवयति* ( *भागवत* ६.१७.२८)—नारायण का भक्त कभी किसी भौतिक भय से भयभीत नहीं होता। भक्तों के ऐसे अनेक उदाहरण प्राप्त हैं—यथा प्रह्लाद महाराज जिन्हें उनके पिता तरह-तरह के कष्ट देते थे, किन्तु वे तनिक भी भयभीत नहीं हुए यद्यपि वे अभी केवल पाँच वर्ष के बालक थे। अतएव अश्बरीष महाराज तथा प्रह्लाद महाराज का अनुकरण करते हुए भक्त को इस संसार की ऐसी सारी विषम स्थितियों को सहने का अवयास करना चाहिए। भक्तों को प्राय: अभक्त सताते हैं फिर भी भगवान् की कृपा पर आश्रित रहकर शुद्ध भक्त कभी भी ऐसे शत्रुतापूर्ण कार्यों से विचलित नहीं होते।  