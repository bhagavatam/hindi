**ब्राह्मणातिक्रमे दोषो द्वादश्यां यदपारणे ।** **यत्कृत्वा साधु मे भूयादधर्मो वा न मां स्पृशेत् ॥ ३९॥** **अश्भसा केवलेनाथ करिष्ये व्रतपारणम् ।** **आहुरब्भक्षणं विप्रा ह्यशितं नाशितं च तत् ॥ ४०॥** 

शब्दार्थ **** 

**ब्राह्मण-अतिक्रमे—** **ब्राह्मणों के प्रति सत्कार के नियमों का उल्लंघन करने में** **; दोष:—** **दोष है** **; द्वादश्याम्—** **द्वादशी के दिन** **; यत्—** **क्योंकि** **; अपारणे—** **समय से व्रत न तोडऩे पर** **; यत् कृत्वा—** **जिसे करने पर** **; साधु—** **जो शुभ है** **; मे—** **मेरे लिए** **; भूयात्—** **ऐसा हो** **;** **अधर्म:—** **जो धर्म से रहित है** **; वा—** **अथवा** **; न—** **नहीं** **; माम्—** **मुझको** **; स्पृशेत्—** **स्पर्श करे** **; अश्भसा—** **जल से** **; केवलेन—** **केवल** **;** **अथ—** **अतएव** **; करिष्ये—** **मैं करूँगा** **; व्रत-पारणम्—** **व्रत की पूॢत** **; आहु:—** **कहा** **; अप्-भक्षणम्—** **पीने का पानी** **; विप्रा:—** **हे** **ब्राह्मणो** **; हि—** **निस्सन्देह** **; अशितम्—** **खाना** **; न अशितम् च—** **तथा न खाना** **; तत्—** **ऐसा कार्य।** **.** 

**राजा ने कहा : ''ब्राह्मणों के प्रति सत्कार के नियमों का उल्लंघन करना निश्चय ही, महान्** **अपराध है। दूसरी ओर यदि कोई द्वादशी की तिथि में अपने व्रत को नहीं तोड़ता तो व्रत के पालन में** **दोष आता है। अतएव हे ब्राह्मणो, यदि आप लोग यह सोचें कि यह शुभ है तथा अधर्मनहीं है तो मैं** **जल पीकर व्रत तोड़ दूँ।ÓÓ इस प्रकार ब्राह्मणों से परामर्श करने के बाद राजा इस निर्णय पर पहुँचा** **कि ब्राह्मणों के मतानुसार जल का पीना भोजन करना स्वीकार किया जा सकता है और नहीं भी।** **तात्पर्य :** जब महाराज अश्बरीष ने दुविधा में पड़कर ब्राह्मणों से इस विषय में परामर्श किया कि वे अपना व्रत तोड़ें या दुर्वासा मुनि की प्रतीक्षा करें तो ब्राह्मणगण इसके विषय में कोई निश्चित उत्तर नहीं दे पाये। लेकिन वैष्णव सबसे अधिक बुद्धिमान व्यकि्त होता है। अतएव महाराज अश्बरीष ने ब्राह्मणों के समक्ष स्वयं निर्णय लिया कि वे थोड़ा सा जल पी लें क्योंकि इससे व्रत तोडऩे की पुष्टि भी हो जायेगी और ब्राह्मण-सत्कार के नियमों का उल्लंघन भी नहीं होगा। वेदों में कहा गया है— *अपोऽश्नाति तन् नैवाशितम्* *नैवानशितम्* —इस वैदिक आदेश का अर्थ है कि जल पीने को भोजन करना माना जा सकता है और नहीं भी माना जा सकता। कभी-कभी अपने व्यावहारिक अनुभव में हम यह देखते हैं कि कोई राजनैतिक नेता सत्याग्रह करते समय खाता नहीं, लेकिन जल पी लेता है। जल पीने को खाना न मानते हुए महाराजअश्बरीष ने ऐसा करने का निर्णय लिया।  