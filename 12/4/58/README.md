**साधवो हृदयं मह्यं साधूनां हृदयं त्वहम् ।** **मदन्यत्ते न जानन्ति नाहं तेवयो मनागपि ॥ ६८॥** 

शब्दार्थ **** 

**साधव:—** **शुद्ध भक्तगण** **; हृदयम्—** **हृदय में** **; मह्यम्—** **मेरे** **; साधूनाम्—** **शुद्ध भक्तों के भी** **; हृदयम्—** **हृदयों में** **; तु—** **निस्सन्देह** **; अहम्—** **मैं हूँ** **; मत्-अन्यत्—** **मेरे अतिरिक्त अन्य कुछ** **; ते—** **वे** **; न—** **नहीं** **; जानन्ति—** **जानते हैं** **; न—** **नहीं** **; अहम्—** **मैं** **; तेवय:—** **उनकी अपेक्षा** **;** **मनाक् अपि—** **एक अंश भी।** **.** 

**शुद्ध भक्त सदैव मेरे हृदय में रहता है और मैं शुद्ध भक्त के हृदय में सदैव रहता हूँ। मेरे भक्त मेरे** **सिवाय और कुछ नहीं जानते और मैं उनके अतिरिक्त और किसी को नहीं जानता।** **तात्पर्य :** चूँकि दुर्वासा मुनि महाराज अश्बरीष को प्रताडि़त करना चाहते थे, इसका अर्थ यह हुआ कि वे भगवान् के दिल को दुखाना चाहते थे क्योंकि भगवान् का वचन है— *साधवो हृदयं मह्यम्* —शुद्ध भक्त सदैव मेरे हृदय में रहता है। भगवान् की भावनाएँ उस पिता के समान होती हैं जो अपने बच्चे को पीड़ा में देखकर पीड़ा का अनुभव करता है। अतएव भक्त के चरणकमलों पर किये गये अपराध गश्भीर होते हैं। श्रीचैतन्य महाप्रभु ने जोरदार शब्दों में संस्तुति की है कि किसी को भक्त के चरणकमलों पर अपराध नहीं करना चाहिए। ऐसे अपराधों की तुलना उस मतवाले हाथी से की जा सकती है जो बगीचे में घुसकर उत्पात मचा देता है। अतएव शुद्ध भक्त के चरणकमलों पर अपराध न करने के लिए अत्यधिक सतर्क रहना चाहिए। वस्तुत: महाराज अश्बरीष का तनिक भी दोष न था; दुर्वासा मुनि उन्हें व्यर्थ ही प्रताडि़त करना चाहते थे। महाराज अश्बरीष ने भगवान् को प्रसन्न करने के लिए भक्ति का अंगस्वरूप एकादशी पारण पूरा करना चाहा, अतएव उन्होंने थोड़ा सा जल पी लिया। यद्यपि दुर्वासा मुनि महान् योगी ब्राह्मण थे, किन्तु वे यह नहीं जानते थे कि यह सब क्या है। एक शुद्ध भक्त तथा वैदिक ज्ञान के तथाकथित पंडित में यही अन्तर होता है। भक्तगण सदैव भगवान् के हृदय में स्थित होने के कारण सीधे भगवान् से सारे आदेश प्राप्त करते हैं जैसा कि *भगवद्गीता* (१०.११) में स्वयं भगवान् पुष्टि करते हैं— *तेषामेवानुकश्पार्थमहमज्ञानजं तम:।* *नाशयाश्यात्मभावस्थो ज्ञानदीपेन भास्वता॥* ''मैं उनके हृदयों में वास करते हुए उन पर दया करने के कारण अज्ञानजन्य अंधकार को ज्ञान के दीपक से नष्ट करता हूँ।ÓÓ भक्त ऐसा कोई कार्य नहीं करता जिसकी अनुमति भगवान् नहीं देते। जैसा कि कहा गया है— *वैष्णवेर क्रियामुद्रा विज्ञेह ना बुझय।* यहाँ तक कि अत्यन्त विद्वान या अनुभवी व्यकि्त भी वैष्णव या शुद्ध भक्त की गतिविधियों को नहीं जान सकता। अतएव किसी को शुद्ध वैष्णव की आलोचना नहीं करनी चाहिए। वैष्णव अपने कार्य को सही ढंग से जानता है और वह जो कुछ करता है वह सही होता है क्योंकि वह सदैव भगवान् से मार्गदर्शन प्राप्त करता है।  