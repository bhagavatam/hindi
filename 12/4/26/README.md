**आरिराधयिषु: कृष्णं महिष्या तुल्यशीलया ।** **युक्त: सांवत्सरं वीरो दधार द्वादशीव्रतम् ॥ २९॥** 

शब्दार्थ **** 

**आरिराधयिषु:—** **पूजा करने के लिए इच्छुक** **; कृष्णम्—** **भगवान् कृष्ण को** **; महिष्या—** **अपनी रानी सहित** **; तुल्य-शीलया—** **महाराज** **अश्बरीष के ही समान योग्य** **; युक्त:—** **साथ-साथ** **; सांवत्सरम्—** **एक वर्ष तक** **; वीर:—** **राजा ने** **; दधार—** **स्वीकार किया** **; द्वादशी-** **व्रतम्—** **एकादशी तथा द्वादशी मनाने का व्रत।** **.** 

**महाराज अश्बरीष ने अपने ही समान योग्य अपनी रानी के साथ भगवान् कृष्ण की पूजा करने के** **लिए एक वर्ष तक एकादशी तथा द्वादशी का व्रत रखा।** **तात्पर्य :** एकादशी व्रत तथा द्वादशी व्रत रखने का अर्थ है भगवान् को प्रसन्न करना। जो लोग कृष्णभावनामृत में प्रगति करने के इच्छुक हैं उन्हें एकादशी व्रत नियमपूर्वक रखना चाहिए। महाराज अश्बरीष की पत्नी भी राजा के ही समान सुयोग्य थी, इसलिए महाराज अश्बरीष के लिए अपने जीवन को गृहस्थी के कार्यों में व्यस्त रखना संभव हो सका। अतएव इस प्रसंग में *तुल्यशीलया* शब्द अत्यन्त महत्त्वपूर्ण है। जब तक पत्नी अपने पति के समान ही योग्य नहीं होती तब तक गृहस्थी के कार्यों को चला पाना अत्यन्त कठिन होता है। चाणक्य पण्डित की सलाह है कि ऐसी स्थिति में मनुष्य को तुरन्त ही गृहस्थ जीवन त्यागकर वानप्रस्थ या संन्यासी बन जाना चाहिए। *माता यस्य गृहे नास्ति भार्या चाप्रियवादिनी।* *अरण्यं तेन गन्तव्यं यथारण्यं तथा गृहम्॥* जिस व्यक्ति के घर में माता न हो और जिसकी पत्नी उसके अनुकूल न हो, उसे तुरन्त ही जंगल में चले जाना चाहिए। चूँकि मनुष्य जीवन मात्र आध्यात्मिक प्रगति के लिए है अतएव उसकी पत्नी को इस प्रयास में सहायक बनना चाहिए अन्यथा गृहस्थ जीवन की कोई आवश्यकता नहीं है।  