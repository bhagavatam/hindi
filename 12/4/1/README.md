मनु का पुत्र नभग हुआ जिसका पुत्र नाभाग कई वर्षों तक गुरुकुल में रहा। नाभाग की अनुपस्थिति में उसके भाइयों ने राज्य में उसे कोई हिस्सा न देकर सारी सश्पत्ति आपस में बाँट ली। जब वह घर लौटा तो उसके भाइयों ने उसके हिस्से के रूप में उसे अपना पिता दे दिया, किन्तु जब नाभाग अपने पिता के पास गया और अपने भाइयों के इस बर्ताव का वर्णन किया तो पिता ने कहा कि यह कपट है। उसने उसे सलाह दी कि तुम अपनी जीविका के लिए यज्ञशाला में जाओ और वहाँ दो मंत्रों का उच्चारण करो। नाभाग ने पिता की आज्ञा का पालन किया और इस प्रकार अंगिरा तथा अन्य मुनियों ने उस यज्ञ में संग्रहीत सारा धन उसे दे दिया। शिवजी ने नाभाग की परीक्षा लेने के लिए इस धन पर अपना दावा किया, किन्तु जब वे उसके आचरण से प्रसन्न हो गये तो सारा धन उसे वापस दे दिया। नाभाग से अश्बरीष उत्पन्न हुए जो अत्यन्त शक्तिशाली एवं विलयात भक्त थे। महाराज अश्बरीष सश्पूर्ण जगत के सम्राट थे लेकिन वे अपने ऐश्वर्य को नश्वर मानते थे। वे जानते थे कि ऐसा भौतिक ऐश्वर्य बद्धजीवन में गिराने वाला है अतएव वे इस ऐश्वर्य से विरक्त रहे। उन्होंने अपनी इन्द्रियों तथा मन को भगवान् की सेवा में लगाया। यह विधि युक्त-वैराग्य कहलाती है और भगवान् की पूजा के लिए सर्वथा उपयुक्त होती है। सम्राट होने से उनके पास प्रभूत ऐश्वर्य था; अतएव वे भक्ति भी ऐश्वर्यपूर्वक करते थे और अपने ऐश्वर्य के बावजूद उन्हें अपनी पत्नी, सन्तान या राज्य से कोई अनुराग नहीं था। वे अपनी इन्द्रियों तथा मन को सदैव भगवान् की सेवा में संलग्न रखते थे। अतएव भौतिक ऐश्वर्य का भोग तो क्या, उन्हें मुक्ति की भी कामना नहीं थी। एक बार महाराज अश्बरीष ने एकादशी का व्रत रखा और वे वृन्दावन में भगवान् की पूजा कर रहे थे। एकादशी के अगले दिन द्वादशी को जब वे अपना व्रत तोडऩे वाले थे तो उनके घर महान् योगी दुर्वासा पधारे और उनके अतिथि बने। अश्बरीष ने दुर्वासा मुनि का स्वागत किया और मुनि ने भोजन करने का आमंत्रण स्वीकार किया। दोपहर में वे यमुना नदी में स्नान करने चले गये। वे वहाँ समाधि में तल्लीन होने के कारण जल्दी लौट न पाये। किन्तु महाराज अश्बरीष ने जब देखा कि उनके व्रत तोडऩे का समय बीतता जा रहा है तो उन्होंने विद्वान ब्राह्मणों की सलाह से व्रत तोडऩे की औपचारिकता के तौर पर थोड़ा जल पी लिया। दुर्वासा मुनि योगशक्ति से इस घटना को जान गये अत: वे बहुत रुष्ट हुए। लौटकर वे महाराज अश्बरीष को फटकारने लगे और जब इतने से भी संतुष्ट नहीं हुए तो उन्होंने अपनी जटा के एक बाल से कालाग्नि जैसा असुर उत्पन्न किया। लेकिन भगवान् अपने भक्त की सदैव रक्षा करते हैं अतएव उन्होंने महाराज अश्बरीष की रक्षा करने के लिए अपना सुदर्शन चक्र भेजा जिसने तुरन्त ही उस अग्नि स²श असुर को विनष्ट कर दिया और फिर वह चक्र अश्बरीश महाराज के ईष्र्यालु दुर्वासा का पीछा करने लगा। दुर्वासा ब्रह्मलोक, शिवलोक तथा अन्य उच्चलोकों में दौते फिरे लेकिन वे सुदर्शन चक्र के कोप से अपने को न बचा सके। अन्त में वैकुण्ठ लोक जाकर उन्होंने भगवान् नारायण की शरण ली। किन्तु भगवान् नारायण भी ऐसे व्यक्ति को क्षमा नहीं कर सके जिसने एक वैष्णव के प्रति अपराध किया हो। ऐसे अपराध से क्षमा के लिए उसी वैष्णव की शरण में जाना होगा जिसका अपमान हुआ हो। क्षमा पाने का कोई अन्य उपाय नहीं है। इस तरह भगवान् नारायण ने दुर्वासा को सलाह दी कि वे महाराज अश्बरीष के पास जाकर उनसे क्षमायाचना करें।  

**श्रीशुक उवाच** 