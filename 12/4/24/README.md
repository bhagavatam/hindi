**यत्सामान्यविशेषावयामुपलवयेत स भ्रम: ।** **अन्योन्यापाश्रयात्सर्वमाद्यन्तवदवस्तु यत् ॥ २८॥** 

शब्दार्थ **** 

**यत्—** **जो भी** **; सामान्य—** **सामान्य कारण के रूप में** **; विशेषावयाम्—** **तथा विशेष कार्य के रूप में** **; उपलवयेत—** **अनुभव** **किया जाता है** **; स:—** **वह** **; भ्रम:—** **मोह** **; अन्योन्य—** **पारस्परिक** **; अपाश्रयात्—** **अधीनता के कारण** **; सर्वम्—** **हर वस्तु** **;** **आदि-अन्त-वत्—** **आदि तथा अन्त होने से** **; अवस्तु—** **असत्य** **; यत्—** **जो।** **.** 

**सामान्य कारण तथा विशिष्ट कार्य के रूप में अनुभव की हुई कोई भी वस्तु भ्रम होनी** **चाहिए क्योंकि ऐसे कारण तथा कार्य एक-दूसरे के सापेक्ष होते हैं। निस्सन्देह, जिसका भी** **आदि तथा अन्त है, वह असत्य है।** **तात्पर्य :** भौतिक कारण के स्वभाव को कार्य के बिना अनुभव नहीं किया जा सकता। उदाहरणार्थ, अग्नि के जलने के स्वभाव को उसके कार्य यथा वस्तुओं को जलाने के बिना या राख के बिना, अनुभव नहीं किया जा सकता। इसी तरह जल के भिगोने के गुण को उसके कार्य को देखे बिना, यथा भीगे कपड़े या कागज को देखे बिना, नहीं समझा जा सकता। मनुष्य की संघटनात्मक शक्ति उसके प्रभावशाली कार्य अर्थात् ठोस संस्था को देखे बिना नहीं समझी जा सकती। इस तरह कार्य न केवल अपने कारणों पर निर्भर करते हैं अपितु कारण की अनुभूति भी कार्य के अवलोकन पर निर्भर करती है। इस तरह दोनों का सापेक्षत: वर्णन किया जाता है और वे आदि तथा अन्त से युक्त होते हैं। निष्कर्ष यह निकलता है कि ऐसे सारे कारण तथा कार्य अनिवार्यत: क्षणिक तथा सापेक्ष हैं, इसलिए भ्रामक हैं। भगवान् यद्यपि समस्त कारणों के कारण हैं, किन्तु उनका न तो आदि है, न अन्त। इसलिए वे न तो भौतिक हैं न भ्रामक। भगवान् कृष्ण के ऐश्वर्य तथा उनकी शक्तियाँ परम सत्य हैं, जो भौतिक कार्यकारण पर आश्रित नहीं होतीं।  