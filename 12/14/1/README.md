पत्नी का अपहरण किया और उसके गर्भ से बुध नामक पुत्र की प्राप्ति की। बुध से पुरुरवा उत्पन्न हुआ जिसने उर्वशी के गर्भ से छ: पुत्र उत्पन्न किए जिनमें सबसे बड़ा आयु था। ब्रह्माजी का जन्म गर्भोदकशायी विष्णु की नाभि से निकले कमल से हुआ। ब्रह्मा का पुत्र अत्रि हुआ और अत्रि का पुत्र सोम हुआ जो समस्त ओषधियों और नक्षत्रों का राजा था। सोम चक्रवर्ती सम्राट बना तो गर्व के वशीभूत होकर उसने देवताओं के गुरु बृहस्पति की पत्नी तारा का अपहरण कर लिया। फलत: देवताओं और असुरों में युद्ध छिड़ गया, किन्तु ब्रह्मा ने बृहस्पति की पत्नी की सोम के फंदे से रक्षा की। उसे सोम के चंगुल से छुड़ाकर उसके पति को दे दिया। इस तरह युद्ध शान्त हो गया। तारा के गर्भ से सोम को एक पुत्र की प्राप्ति हुई जिसका नाम बुध था। बुध को इला के गर्भ से ऐल या पुरुरवा नामक पुत्ररत्न की प्राप्ति हुई। उर्वशी इसी पुरुरवा के सौन्दर्य पर मोहित हो गई अतएव वह कुछ काल तक उसके साथ रही, किन्तु जब उसने पुरुरवा का संग छोड़ दिया तो वह विकि्षप्त सा रहने लगा। सारे विश्व का भ्रमण करते हुए कुरुक्षेत्र में उसकी भेंट पुन: उर्वशी से हुई तो वह इस बात के लिए राजी हुई कि वर्ष में केवल एक रात के लिए ही वह उसके साथ रहा करेगा। फलत: एक वर्ष बाद पुरुरवा फिर उर्वशी से कुरुक्षेत्र में मिला और रात भर उसके साथ रहा, किन्तु जब उसे यह विचार आया कि उर्वशी उसे पुन: छोड़कर चली जायेगी तो वह अत्यधिक दुखी हो उठा। तब उर्वशी ने उसे सलाह दी कि वह गन्धर्वों की पूजा करे। गन्धर्वों ने प्रसन्न होकर पुरुरवा को अग्निस्थालि नामक एक षी प्रदान की। पुरुरवा ने समझा कि यह उर्वशी ही है, किन्तु जंगल में घूमते समय उसका भ्रम दूर हो गया और उसने तुरन्त ही उस षी की संगति छोड़ दी। वह घर लौटकर रात भर उर्वशी का ध्यान करता रहा और उसने अपनी इच्छापूॢत के लिए एक वैदिक अनुष्ठान करना चाहा। तत्पश्चात् वह उसी स्थान में गया जहाँ पर उसने अग्निस्थालि को छोड़ा था। वहाँ उसने देखा कि शमी वृक्ष के भीतर से एक अश्वत्थ वृक्ष निकला हुआ है। उसने इस वृक्ष से दो डंडे काटे और उनसे अग्नि उत्पन्न की। ऐसी अग्नि से समस्त कामवासनाएँ पूर्ण की जा सकती हैं। इस अग्नि को पुरुरवा का पुत्र मान लिया गया। सत्ययुग में केवल एक सामाजिक वर्ण था जो *हंस* कहलाता था, तब चार वर्ण—ब्राह्मण, क्षत्रिय, वैश्य तथा शूद्र—न थे। तब वेद ओङ्कार था। विभिन्न देवताओं की पूजा नहीं होती थी क्योंकि एकमात्र भगवान् ही आराध्यदेव थे।  

**श्रीशुक उवाच** 