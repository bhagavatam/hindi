**स्थालीस्थानं गतोऽश्वत्थं शमीगर्भं विलक्ष्य स: ।** **तेन द्वे अरणी कृत्वा उर्वशीलोककाश्यया ॥ ४४॥** **उर्वशीं मन्त्रतो ध्यायन्नधरारणिमुत्तराम् ।** **आत्मानमुभयोर्मध्ये यत्तत्प्रजननं प्रभु: ॥ ४५॥** 

**शब्दार्थ** 

**स्थाली-स्थानम्—** **जहाँ अग्निस्थाली को छोड़ा था** **; गत:—** **वहाँ जाकर** **; अश्वत्थम्—** **अश्वत्थ वृक्ष** **; शमी-गर्भम्—** **शमी वृक्ष के भीतर** **से** **; विलक्ष्य—** **देखकर** **; स:—** **वह पुरुरवा** **; तेन—** **उससे** **; द्वे—** **दो** **; अरणी—** **यज्ञ की अग्नि जलाने के काम आने वाली लकड़ी के** **टुकड़े** **; कृत्वा—** **बनाकर** **; उर्वशी-लोक-काश्यया—** **उस लोक को जाने की इच्छा से जहाँ उर्वशी थी** **; उर्वशीम्—** **उर्वशी को** **; मन्त्रत:—** **मंत्रोच्चार द्वारा** **; ध्यायन्—** **ध्यान करते हुए** **; अधर—** **नीचे के** **; अरणिम्—** **अरणिम् काष्ठ को** **; उत्तराम्—** **तथा ऊपर वाले को** **;** **आत्मानम्—** **अपने को** **; उभयो: मध्ये—** **दोनों के बीच में** **; यत् तत्—** **उसे (जिसका वह ध्यान कर रहा था)** **; प्रजननम्—** **पुत्ररूप में** **;** **प्रभु:—** **राजा ने।** **.** 

**जब पुरुरवा के हृदय के कर्मकाण्डीय यज्ञ की विधि प्रकट हुई तो वह उसी स्थान पर गया जहाँ** **उसने अग्निस्थाली को छोड़ा था। वहाँ उसने देखा कि शमी वृक्ष के भीतर से एक अश्वत्थ वृक्ष उग** **आया है। उसने उस वृक्ष से लकड़ी का एक टुकड़ा लिया और उससे दो अरणियाँ बना लीं। उसने** **उर्वशी के रहने वाले लोक में जाने की इच्छा से, निचली अरणी में उर्वशी का और ऊपरी अरणी में** **अपना ध्यान तथा बीच के काष्ठ में अपने पुत्र का ध्यान करते हुए मंत्रोच्चार किया। इस तरह वह** **अग्नि प्रज्ज्वलित करने लगा।** **तात्पर्य :** यज्ञ के लिए वैदिक अग्नि सामान्य दियासलाई से या ऐसी ही किसी वस्तु से नहीं जलाई जाती थी। वैदिक यज्ञ-अग्नि को अरणियों से जलाया जाता था। ये अरणियाँ लकड़ी के दो शुद्ध खंड होते थे जिन्हें तीसरे खंड में रगडऩे से अग्नि उत्पन्न होती थी। यज्ञ करने के लिए ऐसी अग्नि आवश्यक होती थी। यदि यज्ञ सफल होता था तो यज्ञकर्ता की मनोकामना पूरी होती थी। इस तरह पुरुरवा ने अपनी कामेच्छाओं को पूरा करने के लिए यज्ञ की प्रक्रिया का सहारा लिया। उसने निचली अरणी को उर्वशी मान लिया, ऊपरी अरणी को स्वयं मान लिया और बीच की लकड़ी को अपना पुत्र मान लिया। यहाँ पर विश्वनाथ चक्रवर्ती ठाकुर ने एक प्रासंगिक मंत्र उद्धृत किया है जो इस प्रकार है— *शमी गर्भाद् अङ्क्षग्न मन्थ।*  इसी प्रकार का एक और मंत्र है— *उर्वश्याम् उरसि पुरुरवा:।* पुरुरवा उर्वशी के गर्भ से निरन्तर सन्तान चाहता था। उसका एकमात्र ध्येय यह था कि वह उर्वशी से संभोग करे जिससे पुत्र उत्पन्न हो। दूसरे शब्दों में, उसके हृदय में इतनी वासना थी कि जब वह यह यज्ञ कर रहा था तो उसके मन में यज्ञेश्वर भगवान् विष्णु का ध्यान न होकर उर्वशी का ध्यान था।  