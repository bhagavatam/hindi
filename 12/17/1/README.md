वर्णन है। पुरूरवा के पुत्र आयु से पाँच पुत्र हुए—नहुष, क्षत्रवृद्ध, रजी, राभ तथा अनेना। क्षत्रवृद्ध का पुत्र सुहोत्र था, जिसके तीन पुत्र हुए—काश्य, कुश तथा गृत्समद। गृत्समद का पुत्र शुनक था और उसका पुत्र था शौनक। काश्य का पुत्र काशि था। काशि के पुत्र-पौत्रों के नाम थे राष्ट्र, दीर्घतम तथा धन्वन्तरि। धन्वन्तरि आयुर्वेद विज्ञान का सूत्रपात करने वाला था और भगवान् वासुदेव का शक्त्यावेश अवतार था। धन्वन्तरि के वंशजों में केतुमान, भीमरथ, दिवोदास तथा द्युमान हुए। द्युमान के अन्य नाम प्रतर्दन, शत्रुजित, वत्स, ऋतध्वज तथा कुवलयाश्व थे। द्युमान का पुत्र अलर्क था जिसने अनेकानेक वर्षों तक राज्य किया। अलर्क के ही वंश में सन्तति, सुनीथ, निकेतन, धर्मकेतु, सत्यकेतु, धृष्टकेतु, सुकुमार, वीतिहोत्र, भर्ग तथा भार्गभूमि हुए। ये सभी क्षत्रवृद्ध के वंशज काशी के कुल से सश्बद्ध थे। राभ का पुत्र रभस हुआ जिसके पुत्र का नाम गश्भीर था। गश्भीर का पुत्र अक्रिय हुआ और उसका पुत्र ब्रह्मवित हुआ। अनेना का पुत्र शुद्ध था और उसका पुत्र शुचि था। शुचि के पुत्र का नाम चित्रकृत था जिसका पुत्र शान्तरज हुआ। रजी के पाँच सौ पुत्र हुए जो एक से एक बढ़कर महाबली थे। रजी स्वयं अत्यन्त बलवान था जिसे इन्द्र ने स्वर्ग का राज्य सौंपा था। रजी की मृत्यु के बाद जब उसके पुत्रों ने इन्द्र को साम्राज्य वापस देने से मना कर दिया, बृहस्पति की योजना से वे मूर्ख बन गये उन्हें मूर्ख बना दिया और तब इन्द्र ने उन्हें पराजित किया। क्षत्रवृद्ध के पौत्र कुश से प्रति नाम का पुत्र हुआ जिससे सञ्जय, फिर उससे जय, जय से कृत और कृत से हर्यबल हुआ। हर्यबल के पुत्र का नाम सहदेव था, उसके पुत्र का नाम हीन, हीन के पुत्र का नाम जयसेन, जयसेन के पुत्र का नाम संकृति तथा संकृति के पुत्र का नाम जय था।  

**श्रीबादरायणिरुवाच** 