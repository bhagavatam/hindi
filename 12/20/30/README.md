**स संराड्लोकपालालयमैश्वर्यमधिराट्श्रियम् ।** **चक्रं चास्खलितं प्राणान्मृषेत्युपरराम ह ॥ ३३॥** 

**शब्दार्थ** 

**स:—** **वह (महाराज भरत)** **; संराट्—** **सम्राट** **; लोक-पाल-आलयम्—** **समस्त लोकों के शासक के रूप में** **; ऐश्वर्यम्—** **ऐश्वर्य** **;** **अधिराट्—** **पूरी तरह अधिकार में** **; श्रियम्—** **राज्य** **; चक्रम्—** **सैनिक या आदेश** **; च—** **तथा** **; अस्खलितम्—** **बिना चूके** **; प्राणान्—** **जीवन अथवा पुत्र तथा परिवार को** **; मृषा—** **मिथ्या** **; इति—** **इस प्रकार** **; उपरराम—** **भोग करना बन्द कर दिया** **; ह—** **भूतकाल में।** **.** 

**समस्त विश्व के शासक के रूप में सम्राट भरत के पास महान् राज्य एवं अजेय सैनिकों का ऐश्वर्य** **था। उनके पुत्र तथा उनका परिवार उन्हें उनका जीवन प्रतीत होता था। किन्तु अन्तत: उन्होंने इन सबों** **को आध्यात्मिक प्रगति में बाधक समझा अतएव उन्होंने इनका भोग बन्द कर दिया।** **तात्पर्य :** महाराज भरत के पास प्रभूत ऐश्वर्य, सैनिक, पुत्र, पुत्रियाँ तथा भौतिक भोग की सारी वस्तुएँ थीं, किन्तु जब उन्हें यह लगा कि ऐसा सारा ऐश्वर्य आध्यात्मिक प्रगति के लिए व्यर्थ है तो उन्होंने भौतिक भोग से विरक्ति ग्रहण कर ली। वैदिक सवयता में एक विशेष आयु के बाद मनुष्य को महाराज भरत की ही तरह भौतिक ऐश्वर्य का भोग त्याग कर वानप्रस्थ आश्रम ग्रहण करने का आदेश है।  