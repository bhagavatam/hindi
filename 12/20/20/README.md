**माता भषा पितु: पुत्रो येन जात: स एव स: ।** **भरस्व पुत्रं दुष्मन्त मावमंस्था: शकुन्तलाम् ॥ २१॥** 

**शब्दार्थ** 

**माता—** **माता** **; भषा—** **धौंकनी की तरह** **; पितु:—** **पिता का** **; पुत्र:—** **पुत्र** **; येन—** **जिसके द्वारा** **; जात:—** **उत्पन्न** **; स:—** **पिता** **; एव—** **निश्चित** **; स:—** **पुत्र** **; भरस्व—** **पालो** **; पुत्रम्—** **अपने पुत्र को** **; दुष्मन्त—** **हे महाराज दुष्मन्त** **; मा—** **मत** **; अवमंस्था:—** **अपमानित करो** **;** **शकुन्तलाम्—** **शकुन्तला को।** **.** 

**आकाशवाणी ने कहा: हे महाराज दुष्मन्त, पुत्र वास्तव में अपने पिता का ही होता है जब कि** **माता मात्र चमड़े की धौंकनी के समान धारक होती है। वैदिक आदेशानुसार पिता पुत्र रूप में उत्पन्न** **होता है। अतएव तुम अपने पुत्र का पालन करो और शकुन्तला का अपमान न करो।** **तात्पर्य :** वैदिक आदेशों के अनुसार *आत्मा वै पुत्र नामासि* —पिता ही पुत्र बनता है। माता तो मात्र संग्राहक है क्योंकि वह वीर्य को गर्भ में धारण करती है, किन्तु पिता ही सन्तान के पालन-पोषण के लिए उत्तरदायी होता है। *भगवद्गीता* में भगवान् कहते हैं कि वे सारे जीवों के वीर्यदाता पिता हैं ( *अहं बीजप्रद:* *पिता* ) इसीलिए वे उनके पालन-पोषण के लिए उत्तरदायी हैं। वेदों से भी इसकी पुष्टि होती है। *एको बहूनां* *यो विदधाति कामान्* —यद्यपि ईश्वर एक है, किन्तु वह सारे जीवों की आवश्यकताओं को पूरा करने वाला है। सारे जीव विविध रूपों में भगवान् के पुत्र हैं अतएव पिता के रूप में वे उन्हें विभिन्न शरीरों के अनुसार भोजन प्रदान करते हैं। चींटी को चीनी का एक कण प्रदान किया जाता है और हाथी को प्रभूत भोजन दिया जाता है, किन्तु हर एक जीव को खाने के लिए भोजन मिलता है। अतएव अधिक जनसंलया कोई प्रश्न नहीं। चूँकि हमारे पिता कृष्ण पूर्णत: ऐश्वर्यवान हैं इसलिए भोजन के अभाव का प्रश्न ही नहीं उठता और जब भोजन का अभाव नहीं है तो अधिक जनसंलया का जो प्रचार हो रहा है वह मिथ्या है। वास्तव में किसी को भोजन की कमी तब होती है जब पिता के आदेश से प्रकृति भोजन देना बन्द कर देती है। जीव की स्थिति के अनुसार ही यह बात तय की जाती है कि भोजन मिलेगा या नहीं। जब किसी रोगी व्यकि्त को खाने से मना किया जाता है तो इसका अर्थ यह नहीं होता कि भोजन की कमी है अपितु रोगी को भोजन न देना ही रोग का उपचार होता है। *भगवद्गीता* (७.१०) में भी भगवान् कहते हैं— *बीजं मां सर्वभूतानाम्* —मैं सारे जीवों का बीज हूँ। जब कोई विशेष बीज पृथ्वी में बोया जाता है तो एक विशेष प्रकार का वृक्ष या पौंधा निकलता है। माता पृथ्वी के तुल्य है और जब पिता द्वारा एक विशेष तरह का बीज बो दिया जाता है तो एक विशेष प्रकार का शरीर जन्म लेता है।  