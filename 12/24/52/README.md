**जातो गत: पितृगृहाद्व्रजमेधितार्थो** **हत्वा रिपून्सुतशतानि कृतोरुदार: ।** **उत्पाद्य तेषु पुरुष: क्रतुभि: समीजे** **आत्मानमात्मनिगमं प्रथयञ्जनेषु ॥ ६६॥** 

**शब्दार्थ** 

**जात:—** **वसुदेव के पुत्र रूप में जन्म लेकर** **; गत:—** **चला गया** **; पितृ-गृहात्—** **अपने पिता के घर से** **; व्रजम्—** **वृन्दावन को** **; एधित-** **अर्थ:—** **वृन्दावन के पद को ऊँचा बनाने** **; हत्वा—** **मारकर** **; रिपून्—** **अनेक असुरों को** **; सुत-शतानि—** **सैकड़ों पुत्र** **; कृत-उरुदार:—** **हजारों श्रेष्ठ षियों को पत्नी रूप में स्वीकार करके** **; उत्पाद्य—** **उत्पन्न किया** **; तेषु—** **उनमें** **; पुरुष:—** **परम पुरुष, जो मनुष्य के समान है** **;** **क्रतुभि:—** **अनेक यज्ञों द्वारा** **; समीजे—** **पूजा की** **; आत्मानम्—** **अपनी (क्योंकि सभी यज्ञों में उन्हीं की पूजा की जाती है)** **; आत्म-** **निगमम्—** **वेदों के अनुष्ठानों के अनुसार** **; प्रथयन्—** **वैदिक नियमों का विस्तार करते हुए** **; जनेषु—** **जनता में।** **.** 

**भगवान् कृष्ण लीला पुरुषोत्तम कहलाते हैं। वे वसुदेव के पुत्र रूप में उत्पन्न हुए, किन्तु तुरन्त ही** **अपने पिता का घर छोड़कर अपने विश्वासपात्र भक्तों के साथ प्रेम व्यवहार बढ़ाने के लिए वृन्दावन** **चले गये। वृन्दावन में उन्होंने अनेक असुरों का वध किया और फिर द्वारका लौट गये जहाँ उन्होंने** **वैदिक नियमों के अनुसार अनेक श्रेष्ठतम षियों के साथ विवाह किये, उनसे सैकड़ों पुत्र उत्पन्न किये** **और गृहस्थ जीवन के सिद्धान्तों को स्थापित करने के लिए अपनी ही पूजा के लिए अनेक यज्ञ सश्पन्न** **किये।** **तात्पर्य :** जैसा कि *भगवद्गीता* (१५.१५) में कहा गया है— *वेदैश्च सर्वैरहमेव वेद्य:* —सारे वेदों के द्वारा कृष्ण को ही जाना जाता है। भगवान् कृष्ण ने अपने आचरण से एक आदर्श स्थापित करते हुए वेदवॢणत अनेक अनुष्ठान संपन्न किये और अनेक पत्नियों के साथ विवाह करके तथा उनसे सन्तानें उत्पन्न करके लोगों को यह दिखलाने के लिए कि वैदिक नियमों के अनुसार रहकर किस तरह सुखी बना जा सकता है, गृहस्थ जीवन के नियमों की स्थापना की। कृष्ण वैदिक यज्ञ के केन्द्रबिन्दु हैं ( *वेदैश्च सर्वैरहमेव वेद्य:* )। मनुष्य जीवन में प्रगति करने के लिए मानव समाज को स्वयं भगवान् कृष्ण द्वारा गृहस्थ जीवन में प्रदॢशत वैदिक सिद्धान्तों का पालन करना चाहिए। किन्तु भगवान् कृष्ण के प्राकट्य का असली उद्देश्य तो यह दिखलाना था कि मनुष्य भगवान् के साथ प्रेम व्यापार में किस तरह भाग ले सकता है। भावावेश में प्रेम-व्यापार का आदान-प्रदान वृन्दावन में ही सश्भव है। इसीलिए वसुदेव के पुत्र रूप में प्रकट होते ही उन्होंने तुरन्त वृन्दावन के लिए प्रस्थान किया। वृन्दावन में उन्होंने न केवल अपने माता-पिता, गोपों तथा गोपियों के प्रेम- व्यापार में भाग लिया अपितु अनेक असुरों को मारकर उन्हें मोक्ष प्रदान किया। जैसा कि *भगवद्गीता*  (४.८) में कहा गया है— *परित्राणाय साधूनां विनाशाय च दुष्कृताम्* —भगवान् भक्तों की रक्षा करने एवं असुरों का वध करने के लिए प्रकट होते हैं। उन्होंने अपने आचरण से इसे भलीभाँति दिखला दिया। *भगवद्गीता* में अर्जुन भगवान् को *पुरुषं शाश्वतं दिव्यम्* के रूप में समझता है। यहाँ भी हमें *उत्पाद्य तेषु* *पुरुष:* शब्द मिलते हैं। इसलिए हमें यह निष्कर्ष निकालना होगा कि परब्रह्म एक पुरुष हैं। निराकार रूप तो उनके व्यक्तित्व का एक प्रकार है। अन्ततोगत्वा वे *पुरुष* हैं, वे निराकार नहीं हैं। वे न केवल *पुरुष* ही हैं अपितु लीलापुरुषोत्तम हैं और सभी पुरुषों में श्रेष्ठ हैं।  