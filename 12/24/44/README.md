**न ह्यस्य जन्मनो हेतु: कर्मणो वा महीपते ।** **आत्ममायां विनेशस्य परस्य द्रष्टुरात्मन: ॥ ५७॥** 

**शब्दार्थ** 

**न—** **नहीं** **; हि—** **निस्सन्देह** **; अस्य—** **उनका (भगवान् का)** **; जन्मन:—** **जन्म लेना** **; हेतु:—** **कोई कारण है** **; कर्मण:—** **या कर्म करने का** **;** **वा—** **अथवा** **; महीपते—** **हे राजा (परीक्षित)** **; आत्म-मायाम्—** **पतितात्माओं के लिए उनका परम अनुग्रह** **; विना—** **बिना, रहित** **;** **ईशस्य—** **परम नियन्ता का** **; परस्य—** **भगवान् का, जो भौतिक संसार से परे है** **; द्रष्टु:—** **परमात्मा का, जो हर एक के कर्मों के साक्षी हैं** **;** **आत्मन:—** **हर एक के परमात्मा का।** **.** 

**हे महाराज परीक्षित, भगवान् के प्राकट्य, तिरोधान या कर्मों का एकमात्र कारण उनकी निजी** **इच्छा है, कोई अन्य कारण नहीं है। परमात्मा रूप में वे सर्वज्ञ हैं फलस्वरूप ऐसा कोई कारण नहीं** **जो उन्हें प्रभावित करता हो, यहाँ तक कि सकाम कर्मों के फल भी नहीं।** **तात्पर्य :** इस श्लोक में भगवान् तथा एक सामान्य जीव का अन्तर बताया गया है। सामान्य जीव को अपने विगत कर्मों के अनुसार विशेष प्रकार का शरीर प्राप्त होता है ( *कर्मणा दैवनेत्रेण जन्तुर्देहोपपत्तये* )। जीव कभी भी स्वतंत्र नहीं होता और स्वतंत्र रूप से कभी भी प्रकट नहीं हो सकता। प्रत्युत उसे अपने पूर्वकर्मों के अनुसार माया द्वारा उस पर थोपे गये शरीर को स्वीकार करना होता है। जैसा कि *भगवद्गीता*  (१८.६१) में कहा गया है— *यन्त्रारूढानि मायया।* यह शरीर एक प्रकार का यंत्र है जिसे माया ने भगवान् के निर्देशन में जीव को प्रदान किया है। अतएव जीव को अपने कर्म के अनुसार माया द्वारा प्रदत्त शरीर को स्वीकार करना पड़ता है। कोई स्वतंत्र रूप से यह नहीं कह सकता कि मुझे इस तरह का या उस तरह का शरीर दिया जाय। माया जो भी शरीर प्रदान करती है मनुष्य को वही स्वीकार करना पड़ता है। ऐसी है सामान्य जीव की स्थिति। किन्तु जब कृष्ण अवतरित होते हैं तो वे पतितात्माओं पर अनुग्रहवश ऐसा करते हैं। जैसा कि *भगवद्गीता* (४.८) में भगवान् कहते हैं— *परित्राणाय साधूनां विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* ''मैं साधुओं का उद्धार करने तथा दुष्टों का विनाश करने और धर्म की फिर से स्थापना करने के लिए युग युग में अवतार लेता हूँ।ÓÓ भगवान् को प्रकट होने के लिए बाध्य नहीं किया जाता। निस्सन्देह, उन्हें कोई बाध्य नहीं कर सकता क्योंकि वे भगवान् हैं। हर व्यकि्त उनके अधीन है, किन्तु वे किसी अन्य के अधीन नहीं हैं। जो मूर्ख लोग अज्ञान के कारण सोचते हैं कि वे कृष्ण के समकक्ष हैं या कृष्ण बन सकते हैं उनकी हर तरह से निन्दा की जाती है। कोई न तो कृष्ण के तुल्य है, न उनसे बढ़कर; इसीलिए उन्हें *असमौध्र्व* कहा गया है। विश्वकोश के अनुसार माया शब्द का प्रयोग मिथ्या अहंकार के रूप में किया जाता है और दया के रूप में भी। सामान्य जीव जिस शरीर में प्रकट होता है वह उसके लिए एक प्रकार से दण्ड है। जैसा कि भगवान् *भगवद्गीता* (७.१४) में कहते हैं— *दैवी ह्येषा गुणमयी मम माया दुरत्यया* —मेरी इस दैवी शक्ति को, जो तीन भौतिक गुणों से बनी है, पार कर पाना दुष्कर है। लेकिन जब श्रीकृष्ण अवतरित होते हैं तो माया का अर्थ होता है भक्तों तथा पतितात्माओं पर कृष्ण की कृपा या अनुग्रह। भगवान् अपनी शक्ति से हर एक का भी उद्धार कर सकते हैं चाहे वह पापी हो या पुण्यात्मा।  