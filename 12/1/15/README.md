**होतुस्तद्व्यभिचारेण कन्येला नाम साभवत् ।** **तां विलोक्य मनु: प्राह नातितुष्टमना गुरुम् ॥ १६॥** 

शब्दार्थ **** 

**होतु:—** **पुरोहित के** **; तत्—** **यज्ञ के** **; व्यभिचारेण—** **उल्लंघनपूर्ण कर्म से** **; कन्या—** **पुत्री** **; इला—** **इला** **; नाम—** **नामक** **; सा—** **वह कन्या** **;** **अभवत्—** **उत्पन्न हुई** **; ताम्—** **उसको** **; विलोक्य—** **देखकर** **; मनु:—** **मनु** **; प्राह—** **बोला** **; न—** **नहीं** **; अतितुष्टमना:—** **अत्यधिक तुष्ट** **;** **गुरुम्—** **अपने गुरु से।** **.** 

**मनु ने वह यज्ञ पुत्रप्राप्ति के लिए प्रारश्भ किया था, किन्तु मनु की पत्नी के अनुरोध पर पुरोहित** **के विपथ होने से इला नाम की एक कन्या उत्पन्न हुई। इस पुत्री को देखकर मनु बिल्कुल प्रसन्न नहीं** **हुए। अतएव वे अपने गुरु वसिष्ठ से इस प्रकार बोले।** **तात्पर्य :** चूँकि मनु के कोई सन्तान न थी अतएव वे सन्तान के जन्म लेने पर प्रसन्न हुए, यद्यपि वह कन्या थी और उन्होंने उसका नाम इला रखा। किन्तु बाद में वे पुत्र के बजाय पुत्री को पाकर अधिक संतुष्ट नहीं थे। चूँकि वे नि:सन्तान थे अतएव इला के जन्म पर अत्यन्त प्रसन्न तो थे लेकिन उनका हर्ष क्षणिक था।  