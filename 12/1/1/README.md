वंश चन्द्र से उद्धृत सोमवंश में घुलमिल गया। महाराज परीक्षित की इच्छानुसार शुकदेव गोस्वामी ने वैवस्वत मनु के वंश के विषय में बतलाया जो पूर्वकाल में द्रविड़ का राजा सत्यव्रत था। इस वंश का वर्णन करते हुए उन्होंने यह भी बतलाया कि किस प्रकार प्रलय-जल में लेटे हुए भगवान् ने अपनी नाभि से उत्पन्न कमल से ब्रह्माजी को जन्म दिया और ब्रह्माजी के मन से मरीचि उत्पन्न हुआ जिसका पुत्र कश्यप था। कश्यप को अदिति के गर्भ से विवस्वान की प्राप्ति हुई जिसकी पत्नी संज्ञा के गर्भ से श्राद्धदेव मनु उत्पन्न हुआ। श्राद्धदेव की पत्नी श्रद्धा ने दस पुत्रों को जन्म दिया, जिनमें इक्ष्वाकु तथा नृग प्रमुख थे। श्राद्धदेव या वैवस्वत मनु महाराज इक्ष्वाकु के पिता थे। पहले वे सन्तानहीन थे, किन्तु वसिष्ठ मुनि की कृपा से उन्होंने मित्र तथा वरुण को प्रसन्न करने के लिए एक यज्ञ किया। यद्यपि वैवस्वत मनु पुत्ररत्न चाहते थे, किन्तु उनकी पत्नी की इच्छानुसार उन्हें इला नामक पुत्री प्राप्त हुई। अतएव मनु पुत्री-प्राप्ति से सन्तुष्ट नहीं थे। फलस्वरूप वसिष्ठ मुनि ने मनु की तुष्टि के लिए इला को एक बालक में परिणत करने के लिए प्रार्थना की जिसे भगवान् ने स्वीकार कर लिया। अत: इला एक सुन्दर युवक हो गई जिसका नाम सुद्युश्न रखा गया। एक बार सुद्युश्न अपने मंत्रियों के साथ शिकार पर गया। सुमेरु पर्वत की तलहटी पर सुकुमार नामक एक बन है जिसमें प्रविष्ट होते ही सभी लोग षियों में परिणत हो गये। जब महाराज परीक्षित ने इसका कारण पूछा तो शुकदेव गोस्वामी ने बतलाया कि सुद्युश्न ने षी बनने के बाद किस प्रकार चन्द्रमा के पुत्र बुध को अपने पति के रूप में स्वीकार किया जिससे उसे पुरूरवा नामक पुत्र की प्राप्ति हुई। शिवजी की कृपा से सुद्युश्न को यह वर मिला कि वह एक मास तक षी और एक मास तक पुरुष के रूप में रहेगा। इस प्रकार उसे अपना राज्य पुन: प्राप्त हो गया और उसे उत्कल, गय तथा विमल नामक तीन पुत्र प्राप्त हुए और वे तीनों परम धाॢमक निकले। तत्पश्चात् उसने अपना राज्य पुरूरवा को सौंप दिया और स्वयं वानप्रस्थ आश्रम में चला गया।  

**श्रीराजोवाच** 

**मन्वन्तराणि सर्वाणि त्वयोक्तानि श्रुतानि मे ।** **वीर्याण्यनन्तवीर्यस्य हरेस्तत्र कृतानि च ॥ १॥** 