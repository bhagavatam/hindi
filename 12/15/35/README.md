**क्षमया रोचते लक्ष्मीब्र्राह्मी सौरी यथा प्रभा ।** **क्षमिणामाशु भगवांस्तुष्यते हरिरीश्वर: ॥ ४०॥** 

**शब्दार्थ** 

**क्षमया—** **केवल क्षमा के कारण** **; रोचते—** **रोचक बनता है** **; लक्ष्मी:—** **लक्ष्मी जी** **; ब्राह्मी—** **ब्राह्मणों के गुणों से** **; सौरी—** **सूर्यदेव** **;** **यथा—** **जिस तरह** **; प्रभा—** **प्रकाश** **; क्षमिणाम्—** **क्षमाशील ब्राह्मणों से** **; आशु—** **शीघ्र ही** **; भगवान्—** **भगवान्** **; तुष्यते—** **प्रसन्न हो जाते** **हैं** **; हरि:—** **हरि** **; ईश्वर:—** **परम नियन्ता।** **.** 

**ब्राह्मणों का कर्तव्य है कि वे क्षमाशीलता के गुण का संवर्धन करें क्योंकि यह सूर्य के समान** **तेजवान है। भगवान् हरि क्षमाशील व्यक्तियों से प्रसन्न होते हैं।** **तात्पर्य :** विभिन्न व्यक्ति विभिन्न गुणों के कारण सुन्दर बनते हैं। चाणक्य पंडित कहते हैं कि यद्यपि कोयल काली होती है, किन्तु अपनी मीठी वाणी के कारण सुन्दर है। इसी प्रकार षी अपने सतीत्व तथा पति के प्रति आज्ञाकारिता से सुन्दर बनती है और कुरूप व्यक्ति पंडित बनने पर सुन्दर बनता है। इसी प्रकार ब्राह्मण, क्षत्रिय, वैश्य तथा शूद्र अपने-अपने गुणों के कारण सुन्दर होते हैं। ब्राह्मण तब सुन्दर बनते हैं जब वे क्षमाशील होते है, क्षत्रिय तब जब वे वीर हों और युद्ध से मुख न मोड़ें, वैश्य तब जब वे सांस्कृतिक कार्योंको समृद्ध करते हैं और गायों की रक्षा करते हैं तथा शूद्र तब जब वे अपने स्वामियों को प्रसन्न करते हुए अपने कर्तव्यों का विश्वासपूर्वक पालन करते हैं। इस तरह व्यक्ति अपने विशिष्ट गुणों से सुन्दर बन जाता है और जैसा कि यहाँ वर्णन हुआ है, ब्राह्मण का विशिष्ट गुण क्षमाशीलता है।  