**स कदाचिदुपासीन आत्मापह्नवमात्मन: ।** **ददर्श बह्वृचाचार्यो मीनसङ्गसमुत्थितम् ॥ ४९॥** 

शब्दार्थ **** 

**स:—** **वह, सौभरि मुनि** **; कदाचित्—** **एक दिन** **; उपासीन:—** **बैठा हुआ** **; आत्म-अपह्नवम्—** **तपस्या के पद से च्युत होकर** **; आत्मन:—** **स्वयं** **; ददर्श—** **देखा** **; बहु-ऋच-आचार्य:—** **मंत्रों के उच्चारण में पटु सौभरि मुनि** **; मीन-सङ्ग—** **मछली का मैथुन** **; समुत्थितम्—** **इस** **घटना से उत्पन्न।** **.** 

**तत्पश्चात् मंत्रोच्चार करने में पटु सौभरि मुनि एक दिन जब एकान्त स्थान में बैठे थे, तो उन्होंने** **अपने पतन के कारण के विषय में सोचा। कारण यही था कि उन्होंने एक मछली के मैथुन से अपने** **आपको सश्बद्ध कर दिया था।** **तात्पर्य :** विश्वनाथ चक्रवर्ती ठाकुर की टीका है कि सौभरि मुनि का उनकी तपस्या से पतन *वैष्णव* *अपराध* के कारण हुआ था। कथा इस प्रकार है कि जब गरुड़ ने मछली को खाना चाहा तो सौभरि मुनि ने बिना कारण उस मछली को अपनी शरण में रख लिया। चूँकि गरुड़ उस मछली को न खा पाने से निराश हुआ, इसलिए सौभरि मुनि ने एक वैष्णव के प्रति एक घोर अपराध किया था। इस वैष्णव अपराध के कारण सौभरि मुनि का योग तपस्या के उच्च पद से पतन हुआ। अतएव मनुष्य को चाहिए कि वैष्णव के कार्य में बाधा न डाले। हमें सौभरि मुनि से सश्बनि्धत इस घटना से यही शिक्षा ग्रहण करनी चाहिए।  