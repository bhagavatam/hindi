के लिए यज्ञ सश्पन्न का होना, वेदों की उत्पत्ति तथा श्रील वेदव्यास द्वारा वैदिक वाङ्मय के विभाजन का वर्णन हुआ है। श्री शुकदेव के वचन सुनने के बाद महाराज परीक्षित ने कहा कि पुराणों के सार तथा भगवान् उत्तमश्लोक की अमृतमयी लीलाओं से ओतप्रोत *भागवत* को सुन कर, उन्होंने अभय का दिव्य पद तथा ब्रह्म से एकात्म प्राप्त कर लिया है। उनका अज्ञान दूर हो चुका है और श्री शुकदेव की कृपा से उन्होंने ईश्वर के परम शुभ साकार रूप, भगवान् हरि का दर्शन प्राप्त कर लिया है। फलस्वरूप उनका सारा मृत्यु-भय दूर हो चुका है। तत्पश्चात् श्री परीक्षित महाराज ने शुकदेव गोस्वामी से प्रार्थना की कि वे उन्हें अपना हृदय भगवान् हरि के चरणकमलों में स्थिर करने की और अपना प्राण छोडऩे की अनुमति दें। यह अनुमति देकर श्री शुकदेव उठ कर चले गये। तत्पश्चात् समस्त संशयों से मुक्त महाराज परीक्षित योगिक आसन में बैठ गये और परमात्मा के ध्यान में लीन हो गये। तब ब्राह्मण-वेश में आकर तक्षक ने उन्हें काट लिया और सन्त स्वभाव वाले राजा का शरीर तुरन्त जल कर क्षार हो गया। जब परीक्षित-पुत्र जन्मेजय को अपने पिता की मृत्यु का समाचार मिला तो वह अत्यन्त क्रुद्ध हुआ और उसने सारे सर्पों को विनष्ट करने के उद्देश्य से यज्ञ करना प्रारश्भ कर दिया। यद्यपि तक्षक को इन्द्र का संरक्षण प्राप्त था, तो भी वह मंत्रों द्वारा आकृष्ट हो गया और अग्नि में गिरने ही वाला था। यह देख कर अंगिरा ऋषि के पुत्र बृहस्पति वहाँ आये और महाराज जनमेजय को सलाह दी कि तक्षक को इसलिए नहीं मारा जा सकता क्योंकि उसने देवताओं का अमृतपान किया है। इसके अतिरिक्त, अंगिरा ने कहा कि सभी जीवों को अपने किए कर्मों का फल भोगना ही है। इसलिए राजा को इस यज्ञ का त्याग कर देना चाहिए। जनमेजय को बृहस्पति के शब्दों पर विश्वास हो गया अत: उसने अपना यज्ञ रोक दिया। तत्पश्चात् श्री रौनक द्वारा प्रश्न पूछे जाने पर, सूत गोस्वामी ने वेदों का विभाजन कह सुनाया। सर्वश्रेष्ठ देवता ब्रह्मा के मुख से सूक्ष्म दिव्य ध्वनि निकली और इस दिव्य ध्वनि से ú अक्षर निकला जो अत्यन्त शक्तिवान तथा आत्म-प्रकाशित था। इस úकार के द्वारा ब्रह्मा ने आदि वेदों की सृष्टि की और मरीचि तथा अन्य पुत्रों को, जो ब्राह्मण जाति के साधु स्वभाव वाले अग्रणी थे, उनकी शिक्षा दी। यह वैदिक ज्ञान राशि गुरु-परश्परा द्वारा द्वापर युग के अन्त तक हस्तान्तरित होती आई जब व्यासदेव ने इसे चार भागों में विभक्त करके चार संहिताओं के रूप में मुनियों के विविध सश्प्रदायों को उनका उपदेश दिया। जब याज्ञवल्क्य मुनि के गुरु ने उन्हें बहिष्कृत किया, तो उन्हें उनसे प्राप्त सारे वैदिक मंत्रों का त्याग करना पड़ा। उन्होंने यजुर्वेद के नवीन मंत्रों की प्राप्ति के लिए सूर्यदेव के रूप में भगवान् की पूजा की। तत्पश्चात् श्री सूर्य देव ने उनकी प्रार्थना पूरी की।  

**सूत उवाच** 