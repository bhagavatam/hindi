सारे राजाओं का वर्णन किया और इस प्रसंग में उन्होंने यह भी वर्णन किया कि किस प्रकार सौभरि मुनि ने मान्धाता की पुत्रियों से विवाह किया। महाराज अश्बरीष के तीन पुत्र थे—विरूप, केतुमान तथा शश्भु। विरूप का पुत्र पृषदश्व था, जिसका पुत्र रथीतर हुआ। रथीतर के कोई सन्तान नहीं थी, किन्तु अंगिरा ऋषि की कृपा याचना करने पर उसकी पत्नी के गर्भ से कई पुत्र हुए। इन पुत्रों के उत्पन्न होने पर वे अंगिरा ऋषि तथा रथीतर के वंशज कहलाये। मनुपुत्र इक्ष्वाकु के एक सौ पुत्र हुए जिनमें से विकुक्षि, निमि तथा दण्डका सबसे बड़े थे। इक्ष्वाकु के पुत्र संसार के विभिन्न भागों के राजा बने। इनमें से विकुक्षि ने यज्ञ के विधि-विधानों का उल्लंघन किया जिससे उसे राज्य से निकाल दिया गया। वसिष्ठ की कृपा तथा योगशक्ति से महाराज इक्ष्वाकु को भौतिक शरीर-त्याग करने के बाद मोक्ष प्राप्त हुआ। महाराज इक्ष्वाकु की मृत्यु के बाद उसका पुत्र विकुक्षि वापस आया और उसने अपने राज्य की बागडोर सँभाली। उसने नाना प्रकार के यज्ञ किये और इस तरह भगवान् को प्रसन्न किया। बाद में यही विकुकि्ष शशाद नाम से विलयात हुआ। विकुक्षि के पुत्र ने देवताओं के लिए असुरों से युद्ध किया और अपनी बहुमूल्य सेवा के कारण वह पुरञ्जय, इद्रवाह तथा ककुत्स्थ नाम से विलयात हुआ। पुरञ्जय का पुत्र अनेना था और अनेना का पुत्र पृथु हुआ। पृथु का पुत्र विश्वगन्धि था। विश्वगन्धि का पुत्र चन्द्र हुआ, चन्द्र का पुत्र युवनाश्व और फिर उसका पुत्र श्रावस्त हुआ जिसने श्रावस्ती पुरी का निर्माण कराया। श्रावस्त का पुत्र बृहदाश्व हुआ। बृहदाश्व के पुत्र कुवलयाश्व ने धुन्धु नामक असुर का वध किया जिससे वह धुन्धुमार नाम से विलयात हुआ। धुन्धुमार के पुत्रों के नाम थे ²ढ़ाश्व, कपिलाश्व तथा भद्राश्व। इनके अतिरिक्त उसके हजारों पुत्र और भी थे लेकिन वे सभी धुन्धु से निकलने वाली अग्नि में जलकर राख हो गये थे। ²ढ़ाश्व का पुत्र हर्यश्व हुआ, हर्यश्व का पुत्र निकुश्भ था और निकुश्भ का पुत्र बहुलाश्व तथा उसका पुत्र कृशाश्व हुआ। कृशाश्व का पुत्र सेनजित था और उसका पुत्र युवनाश्व हुआ। युवनाश्व के एक सौ पत्नियाँ थीं, किन्तु उसके कोई सन्तान नहीं थी अतएव वह जंगल चला गया। जंगल में ऋषियों ने उसके लिए इन्द्रयज्ञ सश्पन्न किया। एक बार राजा जंगल में इतना प्यासा हुआ कि उसने यज्ञ के लिए रखा हुआ जल पी लिया। फलस्वरूप कुछ काल बाद उसकी दाहिनीकोख से एक पुत्र उत्पन्न हुआ। यह पुत्र अत्यन्त सुन्दर था और स्तनपान करने के लिए रोने लगा अतएव इन्द्र ने उसे अपनी तर्जनी अँगुली चूसने को दे दी। इस तरह यह पुत्र मान्धाता कहलाया। कालान्तर में युवनाश्व ने तपस्या के बल पर सिद्धि प्राप्त की। तत्पश्चात् मान्धाता सम्राट बना और उसने सप्तद्वीप वाली पृथ्वी पर राज्य किया। चोर तथा उचक्के इस बलशाली राजा से थर्राते थे इसलिए राजा त्रसद्दस्यु कहलाने लगा जिसका अर्थ है ''वह जिस से बदमाश और उचक्के भयभीत हों।ÓÓ मान्धाता की पत्नी बिन्दुमती के गर्भ से तीन पुत्र तथा पचास पुत्रियाँ उत्पन्न हुई। पुत्रों के नाम थे पुरुकुत्स, अश्बरीष तथा मुचुकुन्द। ये पचासों पुत्रियाँ सौभरि नामक ऋषि की पति्नयाँ बनीं। इस प्रसंग में शुकदेव गोस्वामी ने सौभरि मुनि के इतिहास का वर्णन किया है जो मछली के प्रति ऐन्द्रिय विचलन के कारण अपने योग से पतित हुए और कामसुख के लिए मान्धाता की सभी पुति्रयों से विवाह करना चाहा। बाद में सौभरि मुनि को अत्यधिक पश्चात्ताप हुआ। उन्होंने वानप्रस्थ आश्रम स्वीकार करके कठिन तपस्या की और इस तरह सिद्धि पाई। शुकदेव गोस्वामी ने यह भी वर्णन किया है कि किस तरह सौभरि मुनि की पत्नियाँ भी सिद्ध बनीं।  

**श्रीशुक उवाच** 