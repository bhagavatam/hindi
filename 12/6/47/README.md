**ऋगथर्वयजु:साश्नां राशीरुद्धृत्य वर्गश: ।** **चतस्र: संहिताश्चक्रे मन्त्रैर्मणिगणा इव ॥ ५०॥** 

शब्दार्थ **** 

**ऋक्-अथर्व-यजु:-साश्नाम्—** **ऋग्, अथर्व, यजुर तथा सामवेद** **; राशी:—** **(मंत्रों का) संकलन** **; उद्धृत्य—** **विलग करके** **;** **वर्गश:—** **विशिष्ट वर्गों में** **; चतस्र:—** **चार** **; संहिता:—** **संग्रह** **; चक्रे—** **कर दिया** **; मन्त्रै:—** **मंत्रों से** **; मणि-गणा:—** **मणियों के** **;** **इव—** **स²श।** **.** 

**श्रील व्यासदेव ने ऋग्, अथर्व, यजुर् तथा साम वेदों के मंत्रों को चार वर्गों में विलग** **कर दिया जिस तरह मणियों के मिले-जुले संग्रह में से ढेरियाँ लगा दी जाती हैं। इस तरह** **उन्होंने चार पृथक्-पृथक् वैदिक ग्रंथों की रचना की।** **तात्पर्य :** जब सर्वप्रथम ब्रह्मा ने अपने चार मुखों से चार वेदों का उच्चारण किया, तो सारे मंत्र उसी तरह मिले-जुले थे जिस तरह बिना छंटी मणियों के समूह में विभिन्न प्रकार की मणियाँ रहती हैं। श्रील व्यासदेव ने वैदिक मंत्रों को चार विभागों (संहिताओं) में छाँट दिया जो ऋग्, अथर्व, यजुर् तथा साम वेद कहलाये।  