**स्वदेहं जमदग्निस्तु लब्ध्वा संज्ञानलक्षणम् ।** **ऋषीणां मण्डले सोऽभूत्सप्तमो रामपूजित: ॥ २४॥** 

**शब्दार्थ** 

**स्व-देहम्—** **अपना शरीर** **; जमदग्नि:—** **मुनि जमदग्नि** **; तु—** **लेकिन** **; लब्ध्वा—** **फिर से पाकर** **; संज्ञान-लक्षणम्—** **जीवन, ज्ञान तथा** **स्मृति के सारे लक्षणों से युक्त** **; ऋषीणाम्—** **ऋषियों के** **; मण्डले—** **सात नक्षत्रों के समूह में** **; स:—** **वह, जमदग्नि** **; अभूत्—** **बन गया** **;** **सप्तम:—** **सातवाँ** **; राम-पूजित:—** **परशुराम द्वारा पूजित होकर।** **.** 

**इस प्रकार परशुराम द्वारा पूजा किये जाने पर जमदग्नि को अपनी पूर्ण स्मृति सहित पुन: जीवन** **प्राप्त हो गया और वे सात नक्षत्रों के समूह में सातवें ऋषि बन गये।** **तात्पर्य :** ध्रुवतारा के चारों ओर चक्कर लगाने वाले सात नक्षत्र *सप्तॢष मण्डल* कहलाते हैं। हमारे लोक के सबसे ऊपरी भाग में स्थित इन सातों नक्षत्रों में सात ऋषि निवास करते हैं, जिनके नाम हैं कश्यप, अत्रि, वसिष्ठ, विश्वामित्र, गौतम, जमदग्नि तथा भरद्वाज। ये सातों नक्षत्र रात में रोज दिखते हैं और चौबीस घण्टों में ध्रुवतारा की एक परिक्रमा कर लेते हैं। इन सात नक्षत्रों के साथ अन्य नक्षत्र भी पूर्व से पश्चिम की ओर चक्कर लगाते हैं। ब्रह्माण्ड का ऊपरी भाग उत्तर कहलाता है और निचला भाग दक्षिण। हम लोग अपने सामान्य व्यवहार में यहाँ तक कि मानचित्र का अध्ययन करते समय भी ऊपरी भाग को उत्तर मानते हैं।  