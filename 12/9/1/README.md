भगीरथ किस तरह इस धरती पर गंगाजी को लाये। महाराज अंशुमान का पुत्र दिलीप था जिसने गंगा को इस जगत में लाने का प्रयास किया, किन्तु वह बिना सफलता के चल बसा। दिलीप के बेटे भगीरथ ने गंगा को इस जगत में लाने का ²ढ़ संकल्प किया जिसके लिए उसे कठोर तपस्या करनी पड़ी। माता गंगा उसकी तपस्या से पूर्णतया संतुष्ट हुईं तो उन्होंने उसे दर्शन दिया और वर देना चाहा। तब भगीरथ ने उनसे अपने पितरों का उद्धार करने की प्रार्थना की। माता गंगा ने पृथ्वी पर आने के लिए दो शर्तें रखीं—एक तो यह कि उनकी तरंगों को वश में करने वाला कोई उपयुक्त पुरुष हो और दूसरी यह कि सारे पापी गंगा में स्नान करके अपने पापकर्मों के फलों से तो मुक्त हो जायेंगे, किन्तु माता गंगा उन सबके पापकर्मों के फलों को अपने अन्दर रखना नहीं चाहती थीं। इन दोनों शर्तों पर विचार किया जाना था। भगीरथ ने माता गंगा से कहा, ''भगवान् शिव आपके जल की लहरों को पूरी तरह वश में कर सकेंगे और जब शुद्ध भक्तगण आपके जल में स्नान करेंगे तो पापियों द्वारा छोड़े गये पापों के फलों का निराकरण हो जायेगा।ÓÓ तत्पश्चात् भगीरथ ने शिवजी को प्रसन्न करने के लिए तपस्या की। शिवजी आशुतोष कहलाते हैं क्योंकि वे सरलता से प्रसन्न किये जा सकते हैं। शिवजी ने गंगा के वेग को रोकने का भगीरथ का प्रस्ताव मान लिया। इस तरह गंगा के स्पर्शमात्र से भगीरथ के पूर्वज तर गये और स्वर्गलोक को चले गये। भगीरथ का पुत्र श्रुत था, श्रुत का पुत्र नाभ और नाभ का पुत्र ङ्क्षसधुद्वीप हुआ। उसका पुत्र अयुतायु हुआ जिसका पुत्र ऋतूपर्ण था जो नल का मित्र था। ऋतूपर्ण ने ही नल को द्यूतविद्या सिखलाई और उससे अश्वविद्या सीखी। ऋतूपर्ण का पुत्र सर्वकाम, सर्वकाम का पुत्र सुदास और सुदास का पुत्र सौदास हुआ। सौदास की पत्नी का नाम दमयन्ती या मदयन्ती था। सौदास का अन्य नाम कल्माषपाद था। उसके सकाम कर्मों में किसी त्रुटि के कारण वसिष्ठ ने उसे राक्षस बनने का शाप दे दिया था। एक जंगल में से गुजरते हुए उसने एक ब्राह्मण और उसकी पत्नी को संभोगरत देखा। क्योंकि वह राक्षस बन चुका था, अत: उसने उस ब्राह्मण को खा जाना चाहा। यद्यपि ब्राह्मणपत्नी ने सौदास से बहुत अनुनय-विनय की, किन्तु वह ब्राह्मण को खा गया। फलत: उसकी पत्नी ने उस राक्षस को शाप दिया, ''तुम संभोगरत होते ही मर जाओगे।ÓÓ इस तरह बारह वर्ष बाद वसिष्ठ के शाप से मुक्त होने पर भी सौदास नि:सन्तान रहा। तब सौदास की अनुमति से वसिष्ठ ने उसकी पत्नी मदयन्ती को गर्भवती बनाया। किन्तु जब वर्षों गर्भधारण करते रहने पर भी मदयन्ती के सन्तान नहीं हुई तो वसिष्ठ ने उसके उदर पर पत्थर से प्रहार किया। इस प्रकार एक पुत्र उत्पन्न हुआ जिसका नाम था अश्मक। अश्मक का पुत्र बालिक कहलाया। वह परशुराम के शाप से इसलिए बच गया क्योंकि वह अनेक षियों से घिरा हुआ था। इसीलिए वह नारीकवच भी कहलाता है। जब सारा जगत क्षत्रियविहीन हो गया था तो उसने अनेक क्षत्रियों को जन्म दिया। इसीलिए वह कभी-कभी मूलक भी कहलाता है। बालिक का पुत्र दशरथ हुआ और दशरथ का पुत्र ऐडविडि हुआ जिसका पुत्र विश्वसह हुआ। इसी विश्वसह के पुत्र-रूप में महाराज खट्वांग हुए। उन्होंने देवताओं के साथ मिलकर असुरों से युद्ध किया और विजय प्राप्त की। फलत: देवताओं ने उन्हें वर देना चाहा। इस पर उन्होंने पूछा कि वे कितने काल तक जीवित रहेंगे? और जब उन्हें ज्ञात हुआ कि उनका जीवन कुछ ही क्षण बाकी है तो वे स्वर्ग छोड़कर विमान से अपने धाम चले आये। वे यह समझ गये कि इस जगत की हर वस्तु तुच्छ है अत: वे पूरी तरह से भगवान् हरि की पूजा में लग गये।  

**श्रीशुक उवाच** 