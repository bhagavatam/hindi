**यज्जलस्पर्शमात्रेण ब्रह्मदण्डहता अपि ।** **सगरात्मजा दिवं जग्मु: केवलं देहभस्मभि: ॥ १२॥** 

शब्दार्थ **** 

**यत्-जल—** **जिसका पानी** **; स्पर्श-मात्रेण—** **केवल स्पर्श करने से** **; ब्रह्म-दण्ड-हता:—** **जो लोग ब्रह्म (आत्म) का अपमान करने के** **कारण दण्डित हुए** **; अपि—** **यद्यपि** **; सगर-आत्मजा:—** **सगर के पुत्र** **; दिवम्—** **स्वर्गलोक को** **; जग्मु:—** **गये** **; केवलम्—** **मात्र** **; देह-** **भस्मभि:—** **अपने भस्म हुए शरीरों की बची राख से।** **.** 

**चूँकि सगर महाराज के पुत्रों ने महापुरुष का अपमान किया था अतएव उनके शरीर का ताप बढ़** **गया था और वे जलकर भस्म हो गये थे। किन्तु मात्र गंगाजल के छिड़कने से वे सभी स्वर्गलोक जाने** **के पात्र बन गये। अतएव जो लोग गंगा की पूजा करने के लिए गंगाजल का प्रयोग करते हैं उनके** **विषय में क्या कहा जाए? है?** **तात्पर्य :** गंगा मइया की पूजा गंगाजल से की जाती है—भक्त थोड़ा सा गंगाजल लेकर पुन: उस गंगा में चढ़ा देता है। जब भक्त गंगा में से जल लेता है तो गंगा मइया की न तो कुछ हानि होती है और न ही, जब भक्त उस जल को गंगा में डाल देता है, कोई वृद्धि होती है, किन्तु इस प्रकार गंगा के आराधक लाभान्वित होते हैं। इसी प्रकार जब भक्त भगवान् को भक्तिपूर्वक *पत्रं पुष्पं फलं तोयम्* अर्थात् पत्र, फूल, फल तथा जल चढ़ाता है तो हर वस्तु भगवान् की होने से, न तो कोई त्यागने का प्रश्न उठता है और न स्वीकारने का। मनुष्य को मात्र भक्तियोग का लाभ उठाना चाहिए क्योंकि इसका पालन करने से किसी का कुछ जाता नहीं प्रत्युत परमपुरुष की कृपा प्राप्त होती है।  