 **इत्थं मुनिस्तूपरमेद् व्यवस्थितो** **विज्ञान** **-** **²ग्वीर्य** **-** **सुरन्धिताशय: ।** **स्व** **-** **पाॢष्णनापीड्य गुदं ततोऽनिलं** **स्थानेषु षट्सून्नमयेज्जित** **-** **क्लम: ॥ १९॥** 

**शब्दार्थ** 

**इत्थम्—** **इस प्रकार ब्रह्म-साक्षात्कार से** **; मुनि:—** **दार्शनिक** **; तु—** **लेकिन** **; उपरमेत्—** **अलग हो ले** **; व्यवस्थित:—** **भलीभाँति** **स्थित** **; विज्ञान-²क्—** **वैज्ञानिक ²ष्टि से** **; वीर्य—** **बल** **; सु-रन्धित—** **भलीभाँति नियमित** **; आशय:—** **जीवन-उद्देश्य** **; स्व-** **पाॢष्णना—** **अपनी एड़ी से** **; आपीड्य—** **रोककर** **; गुदम्—** **वायुद्वार को** **; तत:—** **तत्पश्चात्** **; अनिलम्—** **प्राणवायु को** **; स्थानेषु—** **स्थानों में** **; षट्सु—** **छ: मुलय** **; उन्नमयेत्—** **ऊपर उठाये** **; जित-क्लम:—** **भौतिक इच्छाओं को दमित करके।** **.** 

**वैज्ञानिक ज्ञान के बल पर मनुष्य को परम अनुभूति में पूर्ण रूप से स्थिर हो जाना चाहिए** **और इस तरह समस्त भौतिक इच्छाओं को शमन करने में समर्थ हो जाना चाहिए। मनुष्य को** **वायु-द्वार (गुदा) को पाँव की एड़ी से बन्द करके तथा प्राणवायु को एक-एक करके क्रमश:** **छ: प्रमुख स्थानों (चक्रों) में एक-एक करके ऊपर ले जाना चाहिए और तब भौतिक शरीर का** **त्याग कर देना चाहिए।** **तात्पर्य :** ऐसे अनेक दुरात्मा हैं, जो दावा करते हैं कि उन्हें ब्रह्म की अनुभूति हो चुकी है, लेकिन फिर भी वे भौतिक इच्छाओं को जीत पाने में असमर्थ रहते हैं। *भगवद्गीता* (१८.५४) में स्पष्ट बताया गया है कि स्वरूप-सिद्ध आत्मा समस्त भौतिक इच्छाओं से पूरी तरह विलग रहता है। भौतिक इच्छाएँ जीव के मिथ्या अहंकार पर आधारित होती हैं और ये उसके बचकाना तथा व्यर्थ के कार्यकलापों द्वारा प्रकृति के नियमों पर विजय पाने के रूप में तथा पाँच तत्त्वों के संसाधनों पर प्रभुत्व जताने की इच्छा के रूप में प्रकट होती हैं। ऐसी मनोवृत्ति होने पर मनुष्य को भौतिक विज्ञान की शक्ति पर विश्वास हो जाता है, जिसमें परमाणु ऊर्जा की खोज तथा यान्त्रिक यानों द्वारा अन्तरिक्ष-यात्रा सश्मिलित हैं और भौतिक विज्ञान की ऐसी क्षुद्र उपलब्धियों के द्वारा छद्म अहंकारवादी उस परमेश्वर की भी शक्ति को ललकारने का प्रयत्न करता है, जो क्षण भर से कम समय में मनुष्य के इन सारे क्षुद्र प्रयासों को समाप्त कर सकती है। सुस्थित आत्मा या ब्रह्म-सिद्ध आत्मा भलीभाँति समझता है कि परब्रह्म या भगवान् ही सर्वशक्तिमान वासुदेव हैं और वह (स्वरूप-सिद्ध जीव) परम पूर्ण का अंश ही है। इस तरह उसकी स्वाभाविक स्थिति सेवक तथा सेव्य के दिव्य सश्बन्ध के रूप में भगवान् के साथ सहयोग करने की है। ऐसा स्वरूपसिद्ध जीव भौतिक प्रकृति पर प्रभुत्व जताने के अपने व्यर्थ के कार्यकलाप को प्रदॢशत करना बन्द कर देता है। वैज्ञानिक विधि से अच्छी तरह परिचित होने के कारण वह भगवान् की श्रद्धापूर्ण भक्ति में पूरी तरह जुट जाता है। सक्षम योगी जो योग-पद्धति की स्वीकृत विधि द्वारा प्राणवायु को नियनि्त्रत करने का अवयास कर लेता है, उसे इस प्रकार शरीर त्याग करने की सलाह दी जाती है—उसे गुदाद्वार को अपने पैर की एड़ी से दबाना चाहिए और तब प्राणवायु को क्रमश: छहों स्थानों (चक्रों) में घुमाना चाहिए—ये स्थान हैं नाभि, उदर, हृदय, वक्षस्थल, तालु, भौंह तथा ब्रह्मरंघ्र। स्वीकृत योगविधि द्वारा प्राणवायु को नियनि्त्रत करना यान्त्रिक है और यह विधि आध्यात्मिक पूर्णता (सिद्धि) के लिए न्यूनाधिक एक तरह का भौतिक प्रयास है। प्राचीन काल में ऐसा अवयास योगी के लिए बहुत सामान्य बात होती थी, क्योंकि उन दिनों जीवन तथा चरित्र की शैली अनुकूल थी। किन्तु वर्तमान समय में जब कलियुग का प्रभाव इतना विचलित करनेवाला बन गया है, तो लगभग प्रत्येक व्यक्ति इस शारीरिक व्यायाम की कला में अप्रशिक्षित होता है। इन दिनों भगवान् के पवित्र नाम का कीर्तन करके, मन की एकाग्रता सरलता से प्राप्त की जा सकती है। इस तरह प्राप्त फल प्राणवायु के भीतरी अवयास द्वारा प्राप्त होने वाले फल से अधिक प्रभावशाली होते हैं। 