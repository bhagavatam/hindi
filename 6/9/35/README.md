**त्रिभुवनात्मभवन त्रिविक्रम त्रिनयन त्रिलोकमनोहरानुभाव तवैव विभूतयो दितिजदनुजादयश्चापि** **तेषामुपक्रमसमयोऽयमिति स्वात्ममायया सुरनरमृगमिश्रित ।जलचराकृतिभिर्यथापराधं दण्डं दण्डधर** **दधर्थ एवमेनमपि भगवञ्जहि त्वाष्ट्रमुत यदि मन्यसे. ॥ ४०॥** 

**शब्दार्थ** 

**त्रि-भुवन-आत्म-भवन—** **हे भगवान्, आप लोकों के आश्रय हैं क्योंकि आप तीनों लोकों के परमात्मा हैं** **; त्रि-विक्रम—** **हे** **वामनरूप धारी भगवान्, आपकी शक्ति तथा ऐश्वर्य तीनों लोकों में फैले हैं** **; त्रि-नयन—** **तीनों लोकों के पालक तथा दूत** **;** **त्रि-लोक-मनोहर-अनुभाव—** **हे तीन लोकों में परम सुन्दर दिखाई पडऩे वाले** **; तव—** **तुश्हारा** **; एव—** **निश्चय ही** **;** **विभूतय:—** **शक्ति के अंश** **; दिति-ज-दनु-ज-आदय:—** **दिति के असुर पुत्र तथा दानव, जो अन्य प्रकार के असुर हैं** **; च—** **तथा** **; अपि—** **(मनुष्य) भी** **; तेषाम्—** **उन सबों में से** **; उपक्रम-समय:—** **उन्नति का अवसर** **; अयम्—** **यह** **; इति—** **इस प्रकार** **;** **स्व-आत्म-मायया—** **आपकी स्वयं की शक्ति से** **; सुर-नर-मृग-मिश्रित-जलचर-आकृतिभि:—** **विभिन्न रूपों से यथा** **देवता, मनुष्य, पशु, मिश्रित तथा जलचर (वामन, भगवान् रामचन्द्र, कृष्ण, वराह, हयग्रीव, नृङ्क्षसह, मत्स्य तथा कूर्म** **अवतार)** **; यथा-अपराधम्—** **अपने अपने अपराधों के अनुसार** **; दण्डम्—** **दंड, सजा** **; दण्ड-धर—** **हे परम दण्डदाता** **;** **दधर्थ—** **आपने फल दिया** **; एवम्—** **इस प्रकार** **; एनम्—** **यह एक (वृत्रासुर)** **; अपि—** **भी** **; भगवन्—** **हे भगवन्** **; जहि—** **मार** **डालिये** **; त्वाष्ट्रम्—** **त्वष्टा के पुत्र** **; उत—** **निस्सन्देह** **; यदि मन्यसे—** **यदि उचित समझते हैं, तो।** **.** 

**हे भगवन्, हे साक्षात् त्रिलोकी, तीनों लोकों के जनक! हे वामन अवतार के रूप में** **तीनों लोकों के पराक्रम! हे नृङ्क्षसहदेव के त्रि-नेत्र रूप, हे तीनों लोकों में परम सुन्दर पुरुष!** **प्रत्येक वस्तु तथा प्रत्येक प्राणी जिसमें मनुष्य तथा दैत्य और दानव भी सश्मिलित हैं, आपके** **ही शक्ति के अंश हैं। हे परम शक्तिमान! जब-जब असुर शक्तिशाली हुए हैं तब-तब आप** **उन्हें दण्ड देने के लिए विभिन्न अवतारों के रूप में प्रकट हुए हैं। आप भगवान् वामनदेव,** **राम और कृष्ण के रूप में प्रकट हुए हैं। कभी आप पशु के रूप में प्रकट होते हैं यथा** **भगवान् वराह, तो कभी मिश्रित अवतार के रूप में यथा भगवान् नृङ्क्षसहदेव तथा भगवान्** **हयग्रीव और कभी जलचर रूप में यथा भगवान् मस्य तथा भगवान् कूर्म। आपने ऐसे अनेक** **रूप धारण करके सदैव असुरों तथा दानवों को दण्ड दिया है। अत: हम आपसे प्रार्थना करते** **हैं कि आप यदि आवश्यक समझें तो महा असुर वृत्रासुर को मारने के लिए आज किसी** **अन्य अवतार के रूप में प्रकट हों।** **तात्पर्य :** भक्त की दो कोटियाँ हैं— *सकाम* तथा *अकाम* । विशुद्ध भक्त अकाम होते हैं, किन्तु स्वर्गलोक के भक्त, यथा देवतागण सकाम कहलाते हैं क्योंकि वे अब भी भौतिक ऐश्वर्य भोगना चाहते हैं। अपने पुण्यकर्मों के कारण सकाम भक्तों को स्वर्ग भेज दिया जाता है, किन्तु तब भी उनके हृदय में भौतिक स्रोतों पर प्रभुत्व जमाने की कामना बनी रहती है। ये सकाम भक्त कभी- कभी असुरों तथा राक्षसों द्वारा उत्पीडि़त होते हैं, किन्तु भगवान् इतने दयालु हैं कि विविध अवतार लेकर उनकी रक्षा करते हैं। भगवान् के अवतार इतने शक्तिशाली होते हैं कि भगवान् वामनदेव ने तो दो ही पगों में सारे ब्रह्माण्ड को नाप लिया था और तीसरा पग रखने के लिए उन्हें कहीं स्थान हीं नहीं मिला। भगवान् को त्रिविक्रम इसलिए कहा जाता हैं क्योंकि उन्होंने तीन पगों में ही सारे ब्रह्माण्ड को जीत कर अपनी शक्ति का प्रदर्शन किया था। सकाम तथा अकाम भक्तों में सबसे बड़ा अन्तर यह है कि सकाम भक्त, यथा देवतागण, संकट में पडऩे पर उद्धार के लिए भगवान् की शरण में पहुँचते हैं, किन्तु अकाम भक्त बड़ी से बड़ी विपदा में पडऩे पर भी स्वार्थ के लिए भगवान् को कभी कष्ट नहीं देते। यदि अकाम भक्त को कष्ट होता है, तो वह समझता है कि ऐसा उसके पूर्व दुष्कृत्यों का फल है, अत: फलों का भोग करता है। वह अपने को भगवान् को कष्ट नहीं देता। सकाम भक्त संकट आने पर तुरन्त भगवान् की प्रार्थना करता है, किन्तु वह पवित्र माना जाता है क्योंकि वह अपने को भगवान् की कृपा पर पूर्णतया निर्भर मानता है। जैसाकि *श्रीमद्भागवत* (१०.१४.८) में कहा गया है— *तत्तेऽनुकश्पां सुसमीक्षमाणो* *भुञ्जान एवात्मकृतं विपाकम्।* *हृद्वाग्वपुॢभॢवदधन्नमस्ते* *जीवेत यो मुक्तिपदे स दायभाक्॥* कठिनाइयों से ग्रस्त होने पर भी भक्त अधिक उत्साह से प्रार्थना करते हैं और सेवा करते हैं। इस प्रकार वे भक्ति में स्थिर हो जाते हैं और भगवान् के धाम लौटने के पात्र बन जाते हैं। निस्सन्देह सकाम भक्त अपनी प्रार्थनाओं से भगवान् से मनवांछित फल प्राप्त करते हैं, किन्तु वे भगवान् के पास तुरन्त वापस जाने के योग्य नहीं हो पाते। यहाँ यह ध्यान देने योग्य है कि भगवान् विष्णु अपने समस्त अवतारों में सदैव अपने भक्तों के रक्षक रहे हैं। श्रील मध्वाचार्य कहते हैं— *विविधं भावपात्रत्वात् सर्वे विष्णोॢवभूतय:* । श्रीकृष्ण ही आदि भगवान् हैं ( *कृष्णस्तु भगवान्* *स्वयम्* )। अन्य सभी भगवान् विष्णु के अवतार हैं।  