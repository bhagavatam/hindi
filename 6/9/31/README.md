**न हि विरोध उभयं भगवत्यपरिमितगुणगण** **ईश्वरेऽनवगाह्यमाहात्श्येऽर्वाचीनविकल्पवितर्कविचारप्रमाणाभासकुतर्कशाषकलिलान्त:करणाश्रय** **दुरवग्रहवादिनां विवादानवसर उपरत ।समस्तमायामये केवल एवात्ममायामन्तर्धाय को न्वर्थो दुर्घट** **इव भवति स्वरूपद्वयाभावात्. ॥ ३६॥** 

**शब्दार्थ** 

**न—** **नहीं** **; हि—** **निश्चय ही** **; विरोध:—** **विरोध** **; उभयम्—** **दोनों** **; भगवति—** **भगवान् में** **; अपरिमित—** **असीम** **; गुण-गणे—** **जिसके दिव्य गुण** **; ईश्वरे—** **परम नियन्ता में** **; अनवगाह्य—** **से युक्त** **; माहात्श्ये—** **अथाह शक्ति तथा महिमा** **; अर्वाचीन—** **आधुनिक** **; विकल्प—** **विकल्प** **; वितर्क—** **विरोधी तर्क** **; विचार—** **विचार** **; प्रमाण-आभास—** **अपूर्ण प्रमाण** **; कुतर्क—** **बेकार के तर्क** **; शाष—** **अवैध धर्मग्रंथों के द्वारा** **; कलिल—** **विक्षुब्ध** **; अन्त:करण—** **मन** **; आश्रय—** **जिसकी शरण** **;** **दुरवग्रह—** **दुराग्रहों से** **; वादिनाम्—** **सिद्धान्तवादियों का** **; विवाद—** **झगड़ों का** **; अनवसरे—** **सीमा से बाहर** **; उपरत—** **हटाकर** **; समस्त—** **जिनसे सब** **; माया-मये—** **माया** **; केवले—** **अकेला, अद्वितीय** **; एव—** **निस्सन्देह** **; आत्म-मायाम्—** **माया,** **जो सब कुछ बना-बिगाड़ सकती है** **; अन्तर्धाय—** **बीच में रखकर** **; क:—** **क्या** **; नु—** **निस्सन्देह** **; अर्थ:—** **अर्थ** **; दुर्घट:—** **असश्भव** **; इव—** **मानो** **; भवति—** **है** **; स्व-रूप—** **प्रकृतियाँ** **; द्वय—** **दो के** **; अभावात्—** **कमी से।** **.** 

**हे भगवन्! सभी विरोधों का आप में तिरोधान होता है। हे ईश्वर! चूँकि आप परम पुरुष,** **अनन्त दिव्य गुणों के आगार, परम नियन्ता हैं, अत: आपकी असीम महिमा बद्धजीवों की** **कल्पना के परे है। अनेक सिद्धान्तवादी बिना जाने कि वास्तव में सच क्या है, सत्य तथा** **मिथ्या के विषय में तर्क करते हैं। उनके तर्क झूठे होते हैं और फैसले अनिर्णीत, क्योंकि** **उनके पास आपको जानने का कोई वैध प्रमाण नहीं है। चूँकि उनके मन धर्म ग्रंथों के झूठे** **निष्कर्षों से विक्षुब्ध रहते हैं, अत: वे यह नहीं समझ पाते कि सत्य क्या है। यही नहीं, सही-** **सही निष्कर्ष प्राप्त करते समय उनकी उत्कण्ठा दूषित रहती है, जिससे उनके सिद्धान्त** **आपका वर्णन करने में असमर्थ रहते हैं, क्योंकि आप उनकी भौतिक बुद्धि से परे हैं। आप** **अद्वितीय हैं, अत: आप में करणीय तथा अकरणीय, सुख तथा दुख जैसे विरोध नहीं हैं।** **आपकी उस शक्ति के द्वारा आपके लिए क्या असश्भव है? आपकी स्वाभाविक स्थिति द्वैत** **से रहित है, अत: आप अपनी शक्ति के प्रभाव से सब कुछ कर सकते हैं।** **तात्पर्य :** आत्मनिर्भर होने के कारण श्रीभगवान् दिव्य आनन्द से ओत-प्रोत (आत्माराम) हैं। वे दो प्रकार से आनन्द उठाते हैं—जब वे प्रसन्न होते हैं और जब वे दुखी होते हैं। उनमें भेद तथा विरोध कर पाना कठिन है क्योंकि इनका उदय उन्हीं से होता है। पूर्ण पुरुषोत्तम भगवान् समस्त ज्ञान, शक्ति, बल, ऐश्वर्य तथा प्रभाव के आगार हैं। उनकी शक्तियों का वारपार नहीं है। वे समस्त दिव्य गुणों की खान हैं। इस संसार का कोई भी दुष्कृत्य उनमें रह नहीं सकता। वे दिव्य तथा चिन्मय हैं, अत: उन पर भौतिक सुख तथा दुख की अवधारणाएँ लागू नहीं होतीं। यदि श्रीभगवान् में विरोधी बातें मिलें तो कोई आश्चर्य नहीं करना चाहिए। वास्तव में उनमें कोई विरोध नहीं है। उनके सर्वोपरि होने का यही अर्थ है। सर्वशक्तिमान होने के कारण उनका अस्तित्व होने या अस्तित्व न होने के विषय में बद्धजीवों के तर्क लागू नहीं होते। वे अपने भक्तों की रक्षा के लिए उनके शत्रुओं का प्रसन्नतापूर्वक वध करते हैं। उन्हें संहार तथा पालन दोनों में प्रसन्नता होती है। ऐसी अद्वैतता न केवल भगवान् पर वरन् उनके भक्तों पर भी लागू होती है। वृन्दावन में व्रजभूमि की बालाएँ पूर्ण पुरुषोत्तम भगवान् श्रीकृष्ण के साहचर्य का दिव्य आनन्द प्राप्त करती हैं और जब कृष्ण तथा बलराम वृन्दावन छोड़कर मथुरा चले जाते हैं, तो उनके वियोग में भी वे वैसे ही दिव्य आनन्द का अनुभव करती हैं। भौतिक कष्ट या आनन्द का श्रीभगवान् अथवा उनके शुद्ध भक्तों के लिए कोई प्रश्न ही नहीं उठता, यद्यपि कभी-कभी ऊपर से यह कहा जाता है कि वे कष्ट में हैं या प्रसन्न हैं। जो *आत्माराम* है, वह दोनों स्थितियों में आनन्दमग्न रहता है। जो अभक्त हैं, वे श्रीभगवान् के अथवा उनके भक्तों के इन विरोधों को नहीं समझ सकते। अत: *भगवद्गीता* में भगवान् कहते हैं— *भक्त्या मामभिजानाति* —भक्ति से ही दिव्य लीलाएँ समझी जा सकती हैं; अभक्तों के लिए वे कल्पनीय हैं। *अचिन्त्या: खलु: ये भावा न तांस्तर्केण योजयेत्* — अभक्तों के लिए परमेश्वर तथा उनका रूप, नाम, लीलाएँ तथा साज सामग्री सभी अकल्पनीय हैं। मनुष्य को चाहिए कि तर्क के द्वारा वे ऐसे सत्यों को समझने का प्रयास न ही करें। तर्क से परम सत्य भगवान् के विषय में सही निष्कर्ष प्राप्त नहीं हो सकेगा।  