**समविषममतीनां मतमनुसरसि यथा रज्जुखण्ड: सर्पादिधियाम्. ॥ ३७॥** 

**शब्दार्थ** 

**सम—** **समान या उचित** **; विषम—** **तथा असमान या अनुचित** **; मतीनाम्—** **बुद्धिमानों का** **; मतम्—** **निष्कर्ष** **; अनुसरसि—** **पालन करते हो** **; यथा—** **जिस प्रकार** **; रज्जु-खण्ड:—** **रस्सी का टुकड़ा** **; सर्प-आदि—** **साँप इत्यादि** **.; धियाम्—** **देखने वालों** **का।** **.** 

**मोहग्रस्त पुरुष रस्सी को सर्प मान बैठता है, अत: उसे रस्सी भय उत्पन्न करती है, किन्तु** **समुचित बुद्धि वाले मनुष्य में रस्सी ऐसा नहीं कर पाती क्योंकि वह इसे केवल रस्सी ही** **जानता है। इसी प्रकार सबों के हृदयों में उनकी बुद्धि के ही अनुसार परमात्मा-स्वरूप आप** **भय या निर्भीकता का भाव उत्पन्न करने वाले हैं, किन्तु आप स्वयं अद्वैत हैं।** **तात्पर्य :** **** *भगवद्गीता* (४.११) में भगवान् कहते हैं— *ये यथा मां प्रपद्यन्ते तांस्तथैव* *भजाश्यहम्* —''जो जिस भाव से मेरी शरण में आता है मैं उसी के अनुसार उसे फल देता हूँ।ÓÓ श्रीभगवान् समस्त ज्ञान, सत्य तथा समस्त विरोधों के आगार हैं। यहाँ पर दिया गया उदाहरण अत्यन्त सार्थक है। रस्सी का होना एक सत्य है, किन्तु कुछ लोग भ्रम से इसे सर्प मानते हैं, तो दूसरे लोग इसे रस्सी ही समझते हैं। इसी प्रकार से भक्त जो लोग श्रीभगवान् को जानते हैं उनमें विरोधों को नहीं देखते, किन्तु जो अभक्त हैं, वे उन्हें सर्प की भाँति समस्त प्रकार के भय का स्रोत मानते हैं। उदाहरणार्थ, जब नृङ्क्षसहदेव प्रकट हुए तो प्रह्लाद महाराज ने उन्हें परमशान्ति के रूप में देखा जबकि उनके असुर पिता ने अपनी परम मृत्यु के रूप में। जैसा श्रीमद्भागवत (११.२.३) में कहा गया है: भयं द्वितीयामिति वे शत: स्थात् जब मुनष्य में द्वैत भाव रहता है तभी वह भय तथा आनन्द दोनों को जानता है। वही भगवान् भक्तों के लिए आनन्द का स्रोत है और ज्ञानविहीन अभक्तों के लिए भय का। ईश्वर एक है, किन्तु लोग उसे विभिन्न ²ष्टियों से देखते हैं। अज्ञानी उसमें विरोध पाते हैं, किन्तु शान्त भक्तों को कोई विरोध नहीं दिखता।  