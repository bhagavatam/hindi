**स्वयं नि:श्रेयसं विद्वान्न वक्त्यज्ञाय कर्म हि ।** **न राति रोगिणोऽपथ्यं वाञ्छतोऽपि भिषक्तम: ॥ ५०॥** 

**शब्दार्थ** 

**स्वयम्—** **स्वत:** **; नि:श्रेयसम्—** **जीवन का परम लक्ष्य अर्थात् भगवान् का आह्लादकारी प्रेम प्राप्त करने के साधन** **; वित्-** **वान्—** **जिसने भक्ति में पूर्णता प्राप्त कर ली है** **; न—** **नहीं** **; वक्ति—** **शिक्षा देता है** **; अज्ञाय—** **मूर्ख को जो जीवन के चरम** **लक्ष्य से परिचित नहीं है** **; कर्म—** **सकाम कर्म** **; हि—** **निस्सन्देह** **; न—** **नहीं** **; राति—** **पिलाता है** **; रोगिण:—** **रोगी को** **;** **अपथ्यम्—** **अखाद्य** **; वाञ्छत:—** **इच्छुक** **; अपि—** **यद्यपि** **; भिषक्-तम:—** **अनुभवी वैद्य।** **.** 

**भक्तियोग में दक्ष शुद्ध भक्त कभी भी मूर्ख पुरुष को भौतिक सुख के लिए सकाम कर्म** **करने का उपदेश नहीं देगा, ऐसे कार्यों में सहायता करना तो दूर रहा। ऐसा भक्त उस** **अनुभवी वैद्य के समान है, जो रोगी के चाहने पर भी उसे ऐसा पथ्य ग्रहण करने के लिए** **प्रोत्साहित नहीं करता जो उसे स्वास्थ्य के लिए हानिकारक हो।** **तात्पर्य :** देवताओं द्वारा तथा पूर्ण पुरुषोत्तम भगवान् विष्णु द्वारा प्रदत्त वरों में यही अन्तर है। देवों के भक्त इन्द्रियतृप्ति के लिए वर माँगते हैं इसलिए *भगवद्गीता* (७.२०) में इन्हें बुद्धि से विहीन कहा गया है— *कामैस्तैर्हृतज्ञाना: प्रपद्यन्तेऽन्यदेवता:।* *तं तं नियममास्थाय प्रकृत्या नियता: स्वया॥* ''भौतिक इच्छाओं के द्वारा जिनके ज्ञान को हर लिया गया है, वे ही देवताओं की शरण लेकर अपने स्वभाव के अनुसार उपासना के विधि-विधानों का पालन करते हैं।ÓÓ बद्धजीव प्राय: बुद्धिविहीन होते हैं, क्योंकि उनमें इन्द्रियतृप्ति के लिए तीव्र इच्छा रहती है। वे यह नहीं जानते कि कौन-सा वर माँगा जाये। इसलिए शाषों में उपदेश दिया गया है कि अभक्तजन भौतिक लाभों के लिए विभिन्न देवताओं की पूजा करें। उदाहरणार्थ, यदि कोई सुन्दर पत्नी चाहता है, तो उसे उमा या देवी दुर्गा की पूजा करने की सलाह दी जाती है। यदि कोई रोग से मुक्ति चाहता है, तो उसे सूर्यदेव की पूजा करने को कहा जाता है। किन्तु देवताओं से वर प्राप्त करने की समस्त प्रार्थनाएँ भौतिक कामवासना के कारण हैं। ये वर ²श्य जगत के अन्त होते ही वर देने वाले के साथ समाप्त हो जाते हैं। यदि कोई वर माँगने के लिए भगवान् विष्णु के पास जाता है, तो वे उसे ऐसा वर देते हैं जिससे वह भगवान् के धाम वापस जाने में सहायता करेगा। इसकी पुष्टि स्वयं भगवान् ने *भगवद्गीता* (१०.१०) में की है— *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* भगवान् विष्णु या भगवान् श्रीकृष्ण, उस भक्त को जो निरन्तर उनकी सेवा करता है, उपदेश देते हैं कि इस भौतिक देह की समाप्ति पर उन तक किस प्रकार पहुँचा जाये। भगवान् श्रीकृष्ण ** *भगवद्गीता* (४.९) में कहते हैं— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! मेरा आविर्भाव और कर्म दिव्य है; इस प्रकार जो मनुष्य दिव्य तत्त्व को जानता है, वह देह को त्याग कर संसार में फिर जन्म नहीं लेता, वरन् मेरे सनातन धाम को प्राप्त होता है।ÓÓ यह भगवान् विष्णु या कृष्ण का वर है। शरीर त्यागने के बाद भक्त भगवान् के धाम को जाता है। भक्त मूर्खतावश भौतिक वर माँग सकता है, किन्तु भक्त की प्रार्थनाओं के बावजूद भगवान् श्रीकृष्ण ऐसा वर देते नहीं। इसलिए जो लोग भौतिक जीवन के प्रति अत्यधिक आसक्त हैं, वे सामान्यत: कृष्ण या विष्णु के भक्त नहीं बनते, अपितु वे देवताओं के भक्त बन जाते हैं ( *कामैस्तैस्तैर्हृ तज्ञाना प्रपद्यन्तेऽन्यदेवता:* )। किन्तु *भगवद्गीता* में देवताओं द्वारा दिये गये वरों की निन्दा की गई है— *अन्तवत्तु फलं तेषां तद्भवत्यल्पमेधसाम्* —''अल्पज्ञ मनुष्य देवताओं की पूजा करते हैं, उनके फल सीमित तथा क्षणिक होते हैं।ÓÓ अवैष्णव को जो भगवान् की सेवा में नहीं लगता अल्पबुद्धि वाला मूर्ख माना गया है।  