विश्वरूप के पिता ने इन्द्र को मारने के लिए एक यज्ञ किया। जब उस यज्ञ से वृत्रासुर उत्पन्न हुआ तो देवता डर के मारे श्रीभगवान् की शरण में गये और उनका यशोगान करने लगे। चूँकि विश्वरूप ने चुपके से स्नेहवश, असुरों को यज्ञ की हवि प्रदान की थी, अत: जब इन्द्र को यह पता लगा तो उसने विश्वरूप का सिर काट लिया। बाद में इन्द्र को विश्वरूप को मारने का पश्चात्ताप हुआ, क्योंकि विश्वरूप ब्राह्मण था। इन्द्र चाहता तो ब्रह्महत्या के पापपूर्ण कृत्य को निष्प्रभावी बना सकता था, किन्तु उसने ऐसा नहीं किया। उलटे उसने हत्या का पाप स्वीकार कर लया। बाद में उसने पाप को स्थल, जल, वृक्ष तथा षियों में बाँट दिया। चूँकि पृथ्वी ने पाप का चतुर्थांश स्वीकार किया, इसलिए पृथ्वी का एक भाग मरुस्थल बन गया। वृक्षों ने भी उतना ही पाप स्वीकार किया, इसलिए उनसे रस चूसता है, जिसे पीना मना है। षियों ने पाप का चतुर्थांश ग्रहण किया था, इसलिए वे मासिक धर्म के समय अस्पृश्य होती हैं। चूँकि जल ने भी पाप स्वीकार किये थे, अत: बुलबुले उठने वाला जल किसी काम में नहीं लाया जा सकता है। विश्वरूप के वध के पश्चात् उसके पिता त्वष्टा ने इन्द्र को मारने के लिए यज्ञ किया। दुर्भाग्यवश यदि मंत्रों का अनियमित उच्चारण हो तो वे विपरीत फल देते हैं। त्वष्टा के यज्ञ में ऐसा ही हुआ। जब वह इन्द्र के वध के लिए यज्ञ कर रहा था, तो उसने इन्द्र के शत्रुओं की वृद्धि के लिए एक मंत्र पढ़ा, किन्तु मंत्र के सही-सही न पढ़े जाने से इन्द्र का शत्रु वृत्रासुर नामक असुर उत्पन्न हो गया। उसके भयानक रूप से सारा संसार भयभीत हो उठा। उसके निजी तेज के समक्ष देवताओं की शक्ति भी घट गई। अपनी रक्षा का कोई उपाय न देखकर सभी देवता यज्ञ-फल के भोक्ता, समग्र ब्रह्माण्ड के सर्वश्रेष्ठ पूर्ण पुरुषोत्तम भगवान् की पूजा में जुट गये। सभी देवता उनकी पूजा इसलिए करने लगे, क्योंकि वे ही भय तथा संकट से जीवों की रक्षा कर सकते हैं। श्रीभगवान् की पूजा को छोड़कर किसी अन्य देवता की शरण ग्रहण करना मानो कुत्ते की पूँछ पकड़ कर समुद्र को पार करना है। कुत्ता तैर सकता है, किन्तु इसका यह अर्थ नहीं होता कि उसकी पूँछ पकड़ कर समुद्र को पार किया जा सकता है। देवताओं से प्रसन्न होकर श्रीभगवान् ने उन्हें सलाह दी कि वे दधीचि के पास जाकर उनकी अस्थियाँ माँगें। वे देवताओं की प्रार्थना मान लेंगे और उनकी अस्थियों के द्वारा वृत्रासुर मारा जा सकेगा।  

**श्रीशुक उवाच** 