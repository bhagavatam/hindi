**य एक ईशो निजमायया न:** **ससर्ज येनानुसृजाम विश्वम् ।** **वयं न यस्यापि पुर: समीहत:** **पश्याम लिङ्गं पृथगीशमानिन: ॥ २५॥** 

**शब्दार्थ** 

**य:—** **वह जो** **; एक:—** **एक** **; ईश:—** **नियन्ता** **; निज-मायया—** **अपनी दिव्य शक्ति से** **; न:—** **हमको** **; ससर्ज—** **उत्पन्न किया** **;** **येन—** **जिसके द्वारा (जिनकी कृपा से)** **; अनुसृजाम—** **हम भी सृष्टि करते हैं** **; विश्वम्—** **ब्रह्माण्ड** **; वयम्—** **हम** **; न—** **नहीं** **;** **यस्य—** **जिसका** **; अपि—** **यद्यपि** **; पुर:—** **हमारे समक्ष** **; समीहत:—** **कार्य करने वाले को** **; पश्याम—** **देखते** **; लिङ्गम्—** **रूप** **;** **पृथक्—** **भिन्न** **; ईश—** **नियन्ता रूप में** **; मानिन:—** **अपने बारे में सोचते हुए।** **.** 

**पूर्ण पुरुषोत्तम भगवान् जिन्होंने अपनी बहिरंगा शक्ति से हमारी सृष्टि की और जिनकी** **कृपा से हम इस विश्व की सृष्टि का विस्तार करते हैं, वे निरन्तर हमारे समक्ष परमात्मा रूप में** **विद्यमान हैं, किन्तु हम उनके रूप को नहीं देख पाते। हम इसीलिए देखने में असमर्थ हैं,** **क्योंकि हम सभी अपने आपको पृथक् तथा स्वतंत्र ईश्वर के रूप में मानते हैं।** **तात्पर्य :** यहाँ पर यह बताया गया है कि बद्धजीव श्रीभगवान् का साक्षात् दर्शन क्यों नहीं कर पाता। यद्यपि भगवान् हमारे समक्ष भगवान् श्रीकृष्ण या भगवान् रामचन्द्र के रूप में प्रकट होते हैं और मानव-समाज में नायक या राजा के रूप में रहते भी हैं, किन्तु बद्धजीव उन्हें नहीं समझ पाता। *अवजानन्ति मां मूढा मानुषीं तनुमाश्रितम्* —मूढ़ लोग श्रीभगवान् को सामान्य पुरुष मानकर उनका उपहास करते हैं। अत्यन्त तुच्छ होकर भी हम अपने आपको ईश्वर मान बैठते हैं और सोचते हैं कि हम भी विश्व की रचना कर सकते हैं अथवा दूसरा ईश्वर उत्पन्न कर सकते हैं। यही कारण है कि हम पूर्ण पुरुषोत्तम भगवान् को न तो देख सकते हैं और न समझ सकते हैं। इस सश्बन्ध में श्रील मध्वाचार्य का कथन है— *लिङ्गमेव पश्याम:कदाचिदभिमानस्तु देवानामपि सन्निव।* *प्राय: कालेषु नास्त्येव तारतश्येन सोऽपि तु॥* हम सभी विभिन्न कोटियों से बद्ध हुए होते हैं, किन्तु हम अपने को ईश्वर समझते हैं। इसीलिए हम न तो समझ पाते हैं कि ईश्वर कौन है, न ही उनका आमने-सामने दर्शन कर पाते हैं।  