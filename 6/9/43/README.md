**ङ्क्षक दुरापं मयि प्रीते तथापि विबुधर्षभा: ।** **मय्येकान्तमतिर्नान्यन्मत्तो वाञ्छति तत्त्ववित् ॥ ४८॥** 

**शब्दार्थ** 

**किम्—** **क्या** **; दुरापम्—** **दुर्लभ** **; मयि—** **जब मैं** **; प्रीते—** **प्रसन्न** **; तथापि—** **फिर भी** **; विबुध-ऋषभा:—** **हे बुद्धिमान देवताओं** **में श्रेष्ठ** **; मयि—** **मुझमें** **; एकान्त—** **अनन्य** **; मति:—** **जिसका ध्यान** **; न अन्यत्—** **और कहीं नहीं** **; मत्त:—** **मेरी अपेक्षा** **;** **वाञ्छति—** **चाहता है** **; तत्त्व-वित्—** **जो सत्य को जानता है।** **.** 

**हे बुद्धिमान देवताओं में श्रेष्ठ! यद्यपि यह सत्य है कि मेरे प्रसन्न हो जाने पर किसी के** **लिए कुछ भी प्राप्त कर लेना कठिन नहीं है, तो भी शुद्ध भक्त, जिसका मन विशिष्ठ भाव से** **मुझ पर स्थिर है, वह मेरी भक्ति में निरत रहने के अवसर के अतिरिक्त मुझसे और कुछ भी** **नहीं माँगता।** **तात्पर्य :** देवतागण स्तुति करने के बाद अपने शत्रु वृत्रासुर के वध किये जाने की उत्सुकतापूर्वक प्रतीक्षा करने लगे। इसका तात्पर्य यह हुआ कि देवतागण शुद्ध भक्त नहीं हैं। यद्यपि भगवान् के प्रसन्न होने पर किसी के लिए कुछ भी प्राप्त कर लेना सहज है, किन्तु भगवान् को प्रसन्न करके देवता सदैव भौतिक लाभ की आकांक्षा करते हैं। भगवान् चाहते थे कि देवता उनसे अमिश्रित शुद्ध भक्ति के लिए प्रार्थना करते, किन्तु उन्होंने अपने शत्रु के संहार के अवसर मिलने के लिए प्रार्थना की। शुद्ध भक्त तथा भौतिक पद पर आसीन भक्त का यही अन्तर है। अप्रत्यक्ष रूप से भगवान् दुखी थे कि देवताओं ने शुद्ध भकि्त की याचना क्यों नहीं की।  