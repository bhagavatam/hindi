**दुरवबोध इव तवायं विहारयोगो यदशरणोऽशरीर इदमनवेक्षितास्मत्समवाय आत्मनैवाविकि्रयमाणेन** **।सगुणमगुण: सृजसि पासि हरसि. ॥ ३४॥** 

**शब्दार्थ** 

**दुरवबोध:—** **दुर्बोध** **; इव—** **अत्यन्त** **; तव—** **आपका** **; अयम्—** **यह** **; विहार-योग:—** **सृष्टि, पालन तथा संहार की लीलाओं में** **व्यस्तता** **; यत्—** **जो** **; अशरण:—** **किसी अन्य पर आश्रित न होना** **; अशरीर:—** **शरीररहित** **; इदम्—** **यह** **; अनवेक्षित—** **बिना** **प्रतीक्षा किये** **; अस्मत्—** **हम सबसे** **; समवाय:—** **सहयोग** **; आत्मना—** **आपके द्वारा** **; एव—** **निस्सन्देह** **; अविक्रियमाणेन—** **बिना परिवॢतत हुए** **; स-गुणम्—** **प्रकृति के तीन गुण** **; अगुण:—** **ऐसे भौतिक गुणों से दिव्य** **; सृजसि—** **आप सृष्टि करते हैं** **;** **पासि—** **पालन करते हैं** **; हरसि—** **संहार करते हैं।** **.** 

**हे भगवन्! आपको किसी आश्रय की आवश्यकता नहीं है। भौतिक शरीर से रहित होने** **पर भी आपको हमारे सहयोग की अपेक्षा नहीं रहती। चूँकि आप इस ²श्य जगत के कारण** **हैं और अपरिवॢतत रूप में ही इसके भौतिक अवयवों की पूॢत करते हैं, अत: आप स्वत:** **इसकी सृष्टि, पालन तथा संहार करते हैं। तो भी भौतिक कार्यों में व्यस्त प्रतीत होते हुए भी** **आप समस्त भौतिक गुणों से परे हैं। अत: आपके दिव्य कार्य कलापों को समझ पाना** **कठिन है।** **तात्पर्य :** *ब्रह्म-संहिता* (५.३७) में कहा गया है— *गोलोक एव निवसत्यखिलात्मभूत:* — भगवान् श्रीकृष्ण गोलोक वृन्दावन में सदैव निवास करते हैं। यह भी कहा गया है— *वृन्दावनं* *परित्यज्य पदमेकं न गच्छति* —श्रीकृष्ण वृन्दावन से एक पग भी दूर नहीं जाते। इतने पर भी, यद्यपि श्रीकृष्ण अपने धाम गोलोक वृन्दावन में रहते हैं, किन्तु साथ ही वे सर्वव्यापी होने से सर्वत्र विद्यमान रहते हैं। बद्धजीव के लिए यह समझ पाना कठिन है किन्तु भक्त समझ सकते हैं कि श्रीकृष्ण किस प्रकार एकसाथ अपने धाम में रहते हुए सर्वव्यापी हैं। देवता भगवान् के शरीर के विभिन्न अंगस्वरूप समझे जाते हैं, अत: परमेश्वर के देहरहित होते हुए भी उन्हें किसी की सहायता की आवश्यकता नहीं पड़ती। वे सर्वत्र व्याप्त रहते हैं ( *मया ततमिदं सर्वं जगदव्यक्तमूॢतना* )। फिर भी वे अपने आध्यात्मिक रूप में सर्वत्र उपस्थित नहीं रहते। मायावादी दर्शन के अनुसार सर्वव्यापी होने के कारण परमेश्वर को किसी दिव्य रूप की आवश्यकता नहीं पड़ती। मायावादी यह मानते हैं कि ईश्वर का स्वरूप सर्वत्र फैला हुआ है, अत: उनका कोई रूप नहीं होता। यह असत्य है। भगवान् का दिव्य रूप होता है और उसी के साथ वे इस भौतिक सृष्टि के कोने-कोने में फैले हुए हैं।  