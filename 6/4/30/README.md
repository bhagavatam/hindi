**यच्छक्तयो वदतां वादिनां वै** **विवादसंवादभुवो भवन्ति ।** **कुर्वन्ति चैषां मुहुरात्ममोहं** **तस्मै नमोऽनन्तगुणाय भूश्ने ॥ ३१॥** 

**शब्दार्थ** 

**यत्-शक्तय:—** **जिसकी नाना शक्तियाँ** **; वदताम्—** **विभिन्न दर्शनों को बताने वाली** **; वादिनाम्—** **वक्ताओं के** **; वै—** **निस्सन्देह** **; विवाद—** **तर्क का** **; संवाद—** **तथा रजामन्दी, विचार ऐक्य** **; भुव:—** **कारण** **; भवन्ति—** **हैं** **; कुर्वन्ति—** **उत्पन्न करते** **हैं** **; च—** **तथा** **; एषाम्—** **उनके (सिद्धान्तवादियों के)** **; मुहु:—** **निरन्तर** **; आत्म-मोहम्—** **आत्मा के अस्तित्व के विषय में** **मोह** **; तस्मै—** **उसको** **; नम:—** **मेरा सादर नमस्कार** **; अनन्त—** **असीम** **; गुणाय—** **दिव्य गुणों वाले** **; भूश्ने—** **सर्वव्यापक प्रभु।** **.** 

**मैं उन सर्वव्यापक भगवान् को सादर नमस्कार करता हूँ जो अनन्त दिव्य गुणों से युक्त** **हैं। वे विभिन्न मतों का प्रसार करने वाले समस्त दार्शनिकों के हृदय के भीतर से कार्य करते** **हुए उनसे उनकी ही आत्मा को भुलवाते हैं, कभी उनमें परस्पर मतैक्य कराते हैं, तो कभी** **मत भिन्नता कराते हैं। इस तरह वे इस भौतिक जगत में ऐसी स्थिति उत्पन्न करते हैं जिसमें वे** **किसी भी दार्शनिक निष्कर्ष पर नहीं पहुँच पाते। मैं उन्हें नमस्कार करता हूँ।** **तात्पर्य :** अनादि काल से अथवा विराट जगत की सृष्टि काल से बद्धात्माओं ने दार्शनिक चिन्तन के विविध वर्ग बना रखे हैं, किन्तु भक्तों के साथ ऐसा नहीं है। अभक्तों में सृष्टि, पालन तथा संहार के विषय में भिन्न-भिन्न विचार हैं, अतएव वे *वादी* तथा *प्रतिवादी* कहलाते हैं। *महाभारत* के कथन से ज्ञात होता है कि *मुनि* या चिन्तक अनेक हैं— *तर्कोऽप्रतिष्ठ: श्रुतयो विभिन्ना नासावृषिर्यस्य मतं न भिन्नम्॥* सारे चिन्तकों में मतभेद होना आवश्यक हैं अन्यथा परम कारण को सुनिश्चित करने वाले इतने विरोधी वर्ग क्यों होते? दर्शन का अर्थ है परम कारण की खोज। *वेदान्त सूत्र* ने अत्यन्त ताॢकक बात कही है *अथातो* *ब्रह्म-जिज्ञासा* —मानव जीवन परम कारण को समझने के लिए मिला है। भक्तजन स्वीकार करते हैं कि परम कारण कृष्ण हैं, क्योंकि इस निष्कर्ष का समर्थन समस्त वैदिक वाङ्मय द्वारा तथा स्वयं कृष्ण द्वारा भी किया गया है, जो यह कहते हैं— *अहं सर्वस्य प्रभव:* —मैं हर वस्तु का स्रोत हूँ। भक्तों को हर वस्तु के चरम कारण को समझने में कोई समस्या नहीं उठती, किन्तु अभक्तों को अनेक विरोधी तत्त्वों का सामना करना पड़ता है, क्योंकि जो भी प्रमुख दार्शनिक बनना चाहता है, वह अपना मार्ग खोजता है। भारत में दार्शनिकों के अनेक वर्ग हैं यथा द्वैतवादी, अद्वैतवादी, वैशेषिक, मीमांसक, मायावादी तथा स्वभाववादी। इनमें से हर एक अन्यों का विरोध करता है। इसी तरह पाश्चात्य देशों में भी अनेक दार्शनिक हैं, जो सृष्टि, जीवन, पालन तथा संहार के विषय में विभिन्न ²ष्टिकोण रखते हैं। अत: यह असंदिग्ध तथ्य है कि सारे विश्व में असंलय दार्शनिक हैं जिनमें से हर एक दूसरे का खण्डन करता है। अब कोई यह पूछ सकता है कि जब दर्शन का लक्ष्य एक है, तो फिर इतने सारे दार्शनिक क्यों हैं? निस्सन्देह, परम कारण तो एक ही है—परब्रह्म। जैसा कि *भगवद्गीता* (१०.१२) में अर्जुन ने कृष्ण से कहा— *परं ब्रह्म परं धाम पवित्रं परमं भवान्।* *पुरुषं शाश्वतं दिव्यमादिदेवमजं विभुम्॥* ''आप परम भगवान्, परम धाम, परम पवित्र, परम सत्य हैं। आप नित्य दिव्य, आदि पुरुष, अजन्मा तथा सर्वव्यापी सौन्दर्य हैं।ÓÓ किन्तु अभक्त चिन्तक एक परम कारण को ( *सर्वकारणकारणम्* ) को स्वीकार नहीं करते। चूँकि वे आत्मा तथा उसके कार्यों से अनजान हैं तथा विमोहित रहते हैं, यद्यपि उनमें से कुछ को आत्मा विषयक अस्पष्ट विचार होता है, किन्तु अनेक विवाद उठ खड़े होते हैं और दार्शनिक चिन्तक (मीमांसक) कभी एक निष्कर्ष पर नहीं पहुँच सकते। ये सारे चिन्तक भगवान् से ईष्र्या करते हैं और जैसा कि *भगवद्गीता* (१६.१९-२०) में कृष्ण कहते हैं— *तानहं द्विषत: क्रूरान् संसारेषु नराधमान्।* *क्षिपाश्यजस्रमशुभान् आसुरीष्वेव योनिषु॥* *आसुरीं योनिमापन्ना मूढा जन्मनि जन्मनि।* *मामप्राप्यैव कौन्तेय ततो यान्त्यधमां गतिम्॥* ''जो लोग ईष्र्यालु तथा अनिष्ट कारक हैं और नराधम हैं, उन्हें मैं निरन्तर भवसागर में विभिन्न आसुरी योनियों में डालता रहता हूँ। हे कुन्तीपुत्र! ऐसे व्यक्ति आसुरी योनि में बारश्बार जन्म ग्रहण करते हुए कभी भी मुझ तक पहुँच नहीं पाते। वे धीरे धीरे अधमतम गति में डूब जाते हैं।ÓÓ भगवान् के प्रति ईष्या करने से अभक्तगण जन्म-जन्मांतर आसुरी परिवारों में उत्पन्न होते हैं। वे महान् अपराधी हैं और उनके अपराधों के ही कारण भगवान् उन्हें सदा मोहग्रस्त बनाये रखते हैं। *कुर्वन्ति चैषां मुहुरात्ममोहम्* —भगवान् उन्हें जानकर अंधकार में ( *आत्ममोहम्* ) रखते हैं। व्यासदेव के पिता परम विद्वान पराशर ने भगवान् की व्यालया इस प्रकार की है। *ज्ञानशक्तिबलैश्वर्यवीर्यतेजांस्यशेषत: ।* *भगवच्छब्दवाच्यानि विना हेयैर्गुणादिभि:॥* आसुरी चिन्तक भगवान् के दिव्य गुणों, रूप, लीलाओं, बल, ज्ञान तथा ऐश्वर्य को नहीं समझ सकते, क्योंकि ये सभी भौतिक कल्मष से रहित हैं ( *विना हेयैर्गुणादिभि:* )। ये चिन्तक भगवान् के अस्तित्व से ईष्र्या करते हैं। *जगदाहुरनीश्वरम्* —उनका निष्कर्ष यह है कि सश्पूर्ण विराट जगत का कोई नियन्ता नहीं है बल्कि यह स्वाभाविक रूप से कार्यशील है। इस तरह वे जन्म-जन्मांतर निरन्तर अंधकार में रखे जाते हैं और वे सभी कारणों के असली कारण को नहीं समझ सकते। दार्शनिक चिन्तन के अनेक पंथों के होने का यही कारण है।  