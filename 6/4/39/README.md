**प्रीतोऽहं ते प्रजानाथ यत्तेऽस्योद्बृंहणं तप: ।** **ममैष कामो भूतानां यद्भूयासुॢवभूतय: ॥ ४४॥** 

**शब्दार्थ** 

**प्रीत:—** **अत्यधिक प्रसन्न** **; अहम्—** **मैं** **; ते—** **तुमसे** **; प्रजा-नाथ—** **हे प्रजापति** **; यत्—** **क्योंकि** **; ते—** **तुश्हारा** **; अस्य—** **इस** **भौतिक जगत का** **; उद्बृंहणम्—** **वृद्धि करते हुए** **; तप:—** **तपस्या** **; मम—** **मेरी** **; एष:—** **यह** **; काम:—** **इच्छा** **; भूतानाम्—** **जीवों** **का** **; यत्—** **जो** **; भूयासु:—** **हो** **; विभूतय:—** **सभी प्रकार से उन्नति।** **.** 

**हे प्रजापति दक्ष! तुमने संसार के कल्याण तथा वृद्धि के लिए घोर तपस्या की है। मेरी** **भी यही इच्छा है कि इस जगत में हरेक प्राणी सुखी हो। इसलिए मैं तुमसे अत्यधिक प्रसन्न** **हूँ, क्योंकि तुम सश्पूर्ण जगत के कल्याण की मेरी इच्छा को पूरी करने का प्रयत्न कर रहे** **हो।** **तात्पर्य :** भौतिक ब्रह्माण्ड के प्रत्येक प्रलय के बाद सारे जीव कारणोदकशायी विष्णु के शरीर में शरण लेते हैं और जब पुन: सृष्टि होती है, तो वे अपनी विविध योनियों में अपने-अपने कार्य पुन: चालू करने के लिए उनके शरीर से बाहर निकल आते हैं। आखिर यह सृष्टि की रचना इस तरह क्यों होती है कि सारे जीवों को भौतिक प्रकृति द्वारा उन पर लादे गये तीन प्रकार के कष्टों को भोगने के लिए बद्ध जीवन में रखा जाता है? यहाँ पर भगवान् दक्ष से कहते हैं, ''तुम सारे जीवों को लाभ पहुँचाना चाहते हो और मेरी भी यही इच्छा है।ÓÓ भौतिक जगत के सश्पर्क में आने वाले जीव सुधारे जाने के लिए होते हैं। इस जगत के सारे जीवों ने भगवान् की सेवा के विरुद्ध विद्रोह किया है, अतएव वे इस भौतिक जगत में बारश्बार जन्म लेने के लिए *नित्यबद्ध* के रूप में रहते हैं। हाँ, उनके मुक्त होने का अवसर प्राप्त है, किन्तु फिर भी बद्धजीव इस अवसर का लाभ नहीं उठाते और वे इन्द्रियभोग का जीवन बिताते रहते हैं और इस प्रकार पुन: पुन: जन्म-मृत्यु से दण्डित होते रहते हैं। यह प्रकृति का नियम है। *भगवद्गीता* (७.१४) में भगवान् कहते हैं— *दैवी ह्येषा गुणमयी मम माया दुरत्यया।* *मामेव ये प्रपद्यन्ते मायामेतां तरन्ति ते॥* ''प्रकृति के तीन गुणों वाली मेरी इस दैवी शक्ति को पार कर पाना कठिन है। किन्तु जो मेरे शरणागत हो जाते हैं, वे सरलता से इसे पार कर जाते हैं।ÓÓ *भगवद्गीता* में ही अन्यत्र (१५.७) भगवान् कहते हैं— *ममैवांशो जीवलोके जीवभूत: सनातन:।* *मन: षष्ठानीन्द्रियाणि प्रकृतिस्थानि कर्षति॥* ''इस बद्धजगत में सारे जीव विलग हुए मेरे शाश्वत अंश हैं। बद्ध जीवन के कारण वे मन समेत छहों इन्द्रियों से घोर संघर्ष कर रहे हैं।ÓÓ इस भौतिक जगत के अन्तर्गत जीव द्वारा जीवन- संघर्ष उसके विद्रोहात्मक स्वभाव के कारण है। जब तक जीव कृष्ण की शरण ग्रहण नहीं करता, वह इस संघर्षमय जीवन को चालू रखता है। कृष्णभावनामृत आन्दोलन कोई सनक नहीं। यह एक प्रामाणिक आन्दोलन है, जिसका गन्तव्य हर बद्धजीव को कृष्णभावनामृत के पद तक उठाने का प्रयास करते हुए उनके कल्याण को बढ़ावा देना है। यदि कोई इस पद को प्राप्त नहीं होता तो वह निरन्तर भौतिक जगत में, कभी ऊपरी लोकों में तो कभी निश्नतर लोकों में, जाता रहता है। जैसाकि *चैतन्य-चरितामृत* (मध्य २०.११८) में पुष्टि हुई है— *कभु स्वर्गे उठाय, कभु नरके डुबाय* —कभी बद्धजीव अविद्या में उतर जाता है और कभी उससे अपेक्षाकृत छूटकर कुछ राहत पाता है। यह है बद्धजीव का जीवन। प्रजापित दक्ष बद्धजीवों को उत्पन्न करके उन्हें मुक्ति के लिए अवसर प्रदान करने का लाभ प्रदान कराना चाहते हैं। मुक्ति का अर्थ है कृष्ण की शरण ग्रहण करना। यदि कोई कृष्ण की शरण में जाने का प्रशिक्षण देने के उद्देश्य से सन्तानोत्पत्ति करता है, तो उसका पितृत्व बहुत उत्तम है। इसी तरह जब गुरु बद्धजीवों को कृष्णभावनाभावित होने का प्रशिक्षण देता है, तो उसका गुरुत्व सफल होता है। यदि कोई व्यक्ति बद्धजीवों को कृष्णभावनाभावित बनने का अवसर प्रदान करता है, तो उसके सारे कार्यों का समर्थन भगवान् करते हैं, जो अत्यधिक प्रसन्न होते हैं जैसाकि यहाँ पर कहा गया है ( *प्रीतोऽहम्* )। पूर्ववर्ती आचार्यों के उदाहरणों का पालन करते हुए कृष्णभावनामृत आन्दोलन के समस्त सदस्यों को चाहिए कि बद्धजीवों को कृष्णभावनाभावित होने के लिए प्रेरित करेंतथा उन्हें ऐसा करने की सारी सुविधाएँ प्रदान करके उन्हें लाभ पहुँचाने का प्रयास करें। ऐसे कार्य ही असली कल्याण-कार्य हैं। ऐसे कार्यों के द्वारा प्रचारक या कृष्णभावानामृत का प्रसार करने वाला कोई भी व्यक्ति भगवान् द्वारा मान्य होता है। जैसाकि स्वयं भगवान् ने *भगवद्गीता* (१८.६८-६९) में पुष्टि की है— *य इदं परमं गुह्यं मद्भक्तेष्वभिधास्यति।* *भङ्क्षक्त मयि परां कृत्वा मामेवैष्यतसंशय:॥* *न च तस्मान्मुष्येषु कश्चिन्मे प्रियकृत्तम:।* *भविता न च मे तस्माद् अन्य: प्रियतरो भुवि॥* ''जो व्यक्ति भक्तों को यह परम रहस्य बताता है, वह शुद्धभक्ति को निश्चय ही प्राप्त करेगा और अन्त में वह मेरे पास वापस आएगा। इस संसार में उसकी अपेक्षा कोई अन्य सेवक न तो मुझे अधिक प्रिय है और न कभी होगा।ÓÓ  