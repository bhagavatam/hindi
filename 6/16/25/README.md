**यं वानयोर्दममधीश भवान्विधत्ते** **वृङ्क्षत्त नु वा तदनुमन्महि निव्र्यलीकम् ।** **अस्मासु वा य उचितो ध्रियतां स दण्डो** **येऽनागसौ वयमयुङ्क्ष्महि किल्बिषेण ॥ २५॥** 

**शब्दार्थ** 

**यम्—** **जो** **; वा—** **अथवा** **; अनयो:—** **उन दोनों का** **; दमम्—** **दण्ड** **; अधीश—** **हे प्रभु** **; भवान्—** **आप** **; विधत्ते—** **प्रदान करता है** **;** **वृत्तिम्—** **अच्छा जीवन** **; नु—** **निश्चय ही** **; वा—** **अथवा** **; तत्—** **वह** **; अनुमन्महि—** **हम स्वीकार करते हैं** **; निव्र्यलीकम्—** **द्वैतरहित** **;** **अस्मासु—** **हमको** **; वा—** **अथवा** **; य:—** **जो भी** **; उचित:—** **उचित हो** **; ध्रियताम्—** **प्रदान किया जाय** **; स:—** **वह** **; दण्ड:—** **दण्ड** **;** **ये—** **जो** **; अनागसौ—** **पापरहित** **; वयम्—** **हम** **; अयुङ्क्ष्महि—** **नियत किया है** **; किल्बिषेण—** **शाप से।** **.** 

**हे प्रभु, आप इन दोनों निर्दोष व्यक्तियों को या हमें भी जो दण्ड देना चाहेंगे उसे हम बिना** **द्वैत के स्वीकार करेंगे। हम जानते हैं कि हमने दो निर्दोष व्यकि्तयों को शाप दिया है।** **तात्पर्य :** अब चारों कुमार मुनिगण जय तथा विजय नामक दो द्वारपालों को दिये गये शाप को निरस्त करते हैं, क्योंकि अब उन्हें यह चेत हुआ है कि भगवान् की सेवा में लगा रहने वाला व्यकि्त किसी भी अवस्था में दोषी नहीं हो सकता। यह कहा गया है कि जिसे भी भगवान् की सेवा में अन्तॢनहित श्रद्धा हो या जो वास्तव में दिव्य प्रेमाभक्ति में लगा हुआ हो उसमें देवताओं के सारे सद्गुण होते हैं। अतएव भक्त कभी भी दोषी नहीं हो सकता। यदि कभी यह पाया जाय कि उसने संयोगवश या किसी क्षणिक व्यवस्था के कारण कोई त्रुटि की है, तो उसे गश्भीरता से नहीं लिया जाना चाहिए। यहाँ पर जय तथा विजय के शापित होने पर पछतावा व्यक्त किया जा रहा है। अब कुमारगण अपनी स्थिति को रजो तथा तमो गुणों के रूप में सोच रहे हैं और वे भगवान् द्वारा दिये जाने वाले किसी भी प्रकार के दण्ड को स्वीकार करने के लिए तैयार हैं। सामान्यतया भक्तों के साथ बर्ताव करते समय हमें दोष ढूँढने का प्रयास नहीं करना चाहिए। *भगवद्गीता* में भी पुष्टि हुई है कि जो भक्त निष्ठापूर्वक परमेश्वर की सेवा करता है, वह यदि भारी भूल करता भी पाया जाय तो भी उसे साधु ही मानना चाहिए। वह अपनी पहले की आदतों के कारण कोई त्रुटि कर सकता है, किन्तु उसके भगवान् की सेवा में लगे रहने के कारण उस त्रुटि को गश्भीरता से नहीं लेना चाहिए।  

**श्रीभगवानुवाच** 