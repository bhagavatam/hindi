**अथ भगवन्वयमधुना** **त्वदवलोकपरिमृष्टाशयमला: ।** **सुरऋषिणा यत्कथितं** **तावकेन कथमन्यथा भवति ॥ ४५॥** 

**शब्दार्थ** 

**अथ—** **अत:** **; भगवन्—** **हे भगवन्** **; वयम्—** **हम** **; अधुना—** **इस समय** **; त्वत्-अवलोक—** **आपके दर्शन से** **; परिमृष्ट—** **धुल** **जाती हैं** **; आशय-मला:—** **हृदय की दूषित कामनाएँ** **; सुर-ऋषिणा—** **देवताओं में ऋषि (नारद) द्वारा** **; यत्—** **जो** **;** **कथितम्—** **कहा गया** **; तावकेन—** **जो आपका भक्त है** **; कथम्—** **किस प्रकार** **; अन्यथा—** **और कुछ** **; भवति—** **हो सकता** **है।** **.** 

**अत: हे भगवन्! आपके दर्शन मात्र मेरे समस्त पापकर्मों के कल्मष एवं भौतिक** **आसक्ति तथा कामासक्त विषयों के फल, जिनसे मेरा मन तथा अन्त:स्थल पूरित था, सदा-** **सर्वदा के लिए धो दिये हैं। जो कुछ नारद मुनि ने भविष्यवाणी की है, वह अन्यथा नहीं हो** **सकता। दूसरे शब्दों में, नारद मुनि के द्वारा शिक्षित किये जाने के कारण ही मुझे आपका** **सान्निध्य प्राप्त हो सका है।** **तात्पर्य :** यही पूर्ण विधि की प्रक्रिया है। मनुष्य को चाहिए कि वह नारद, व्यास तथा असित जैसे विद्वानों से शिक्षा ग्रहण करे और उनके सिद्धान्तों का पालन करे। तभी उसे अपने ही नेत्रों से पूर्ण पुरुषोत्तम भगवान् के दर्शन हो सकेंगे। इसके लिए केवल अवयास चाहिए। अत: *श्रीकृष्णनामादि न भवेद् ग्राह्यम् इन्द्रियै:* । हम अपने कुंद नेत्रों तथा अन्य इन्द्रियों से श्रीभगवान् को नहीं देख सकते, किन्तु यदि विद्वानों के उपदेशों के अनुसार अपनी इन्द्रियों को भगवान् की सेवा में लगाते हैं, तो हम उनका दर्शन कर सकेंगे। श्रीभगवान् का दर्शन करते ही निश्चय रूप से अन्त:स्थल के समस्त पाप-फल कट जाते हैं।  