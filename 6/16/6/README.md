**बन्धुज्ञात्यरिमध्यस्थमित्रोदासीनविद्विष: ।** **सर्व एव हि सर्वेषां भवन्ति क्रमशो मिथ: ॥ ५॥** 

**शब्दार्थ** 

**बन्धु—** **दोस्त** **; ज्ञाति—** **कुटुश्बी** **; अरि—** **शत्रु** **; मध्यस्थ—** **बिचौलिए** **; मित्र—** **शुभचिन्तक** **; उदासीन—** **उदासीन** **; विद्विष:—** **अथवा द्वेषी** **; सर्वे—** **सभी** **; एव—** **निस्सन्देह** **; हि—** **निश्चय ही** **; सर्वेषाम्—** **सबों का** **; भवन्ति—** **होते हैं** **; क्रमश:—** **धीरे-धीरे** **;** **मिथ:—** **परस्पर।** **.** 

**यह भौतिक जगत नदी की भाँति प्रवहमान है, जो अपने जीवात्मा को लिये जा रही है** **और जिसमें सभी लोग समयानुसार मित्र, कुटुश्बी तथा शत्रु बनते रहते हैं। वे उदासीन,** **मध्यस्थ, द्वेषी तथा कई अन्य प्रकारों से कार्य करते हैं। इतने पर भी कोई किसी से स्थायी** **रूप से सश्बद्ध नहीं है।** **तात्पर्य :** इस भौतिक जगत में यह हमारा व्यवहारसिद्ध अनुभव है कि जो व्यकि्त आज किसी का मित्र है, वही कल उसका शत्रु बन जाता है। मित्र अथवा शत्रु, परिजन या बाहरी लोग जैसे सश्बन्ध वास्तव में हमारे भिन्न-भिन्न व्यवहारों से उत्पन्न हैं। चित्रकेतु महाराज अपने मृत पुत्र के लिए शोक कर रहे थे, किन्तु वे चाहते तो इस स्थिति को भिन्न रूप में सोच सकते थे। वे यह सोच सकते थे कि जीवात्मा पिछले जन्म में मेरा शत्रु था, जो अब मेरा पुत्र बनकर उत्पन्न हुआ और मुझे कष्ट पहुँचाने के लिए असमय प्रयाण कर रहा है। तो अपने मृत पुत्र को अपना शत्रु सोचकर वे शोक करने के बजाय अपने शत्रु की मृत्यु पर उल्लसित क्यों नहीं हुए? जैसा कि *भगवद्गीता* (३.२७) में कहा गया है— *प्रकृते: क्रियमाणानि गुणै: कर्माणि सर्वश:* —वास्तव में प्रकृति के गुणों की संगति से ही सब कुछ घटित होता है। अत: सतोगुण की संगति से जो आज मेरा मित्र है, वही कल रजो तथा तमो गुणों की संगति से मेरा शत्रु बन सकता है। प्रकृति के इन गुणों के कार्यशील होने से ही हम मोहवश अन्यों को मित्र, शत्रु, पुत्र या पिता मान बैठते हैं।  