**तत: कतिपयाहोभिॢवद्ययेद्धमनोगति: ।** **जगाम देवदेवस्य शेषस्य चरणान्तिकम् ॥ २९॥** 

**शब्दार्थ** 

**तत:—** **तदनन्तर** **; कतिपय-अहोभि:—** **कुछ ही दिनों के भीतर** **; विद्यया—** **आध्यात्मिक मंत्र से** **; इद्ध-मन:-गति:—** **मन के** **पथ के प्रकाशित होने से** **; जगाम—** **गया** **; देव-देवस्य—** **अन्य देवताओं के स्वामी** **; शेषस्य—** **भगवान् शेष के** **; चरण-** **अन्तिकम्—** **चरणकमल की शरण में।** **.** 

**तदनन्तर कुछ ही दिनों में चित्रकेतु द्वारा जपे गए मंत्र के प्रभाव से उस का मन आत्म-** **ज्ञान से अत्यधिक प्रकाशित हो गया और उन्होंने अनन्त देव के चरणारविन्द की शरण प्राप्त** **की।** **तात्पर्य :** भक्त की चरम सिद्धि वैकुण्ठ के किसी एक लोक में ईश्वर के चरणारविन्द में शरण प्राप्त करना है। भक्ति के कठोर अनुष्ठान से यदि भक्त चाहता है, तो उसे सभी भौतिक ऐश्वर्य प्राप्त हो जाते हैं, अन्यथा न तो भक्त को ऐश्वर्य की इच्छा रहती है और न परमेश्वर ही उसे प्रदान करते हैं। ईश्वर की भक्ति में संलग्न भक्त का वास्तविक ऐश्वर्य, भौतिक न होकर आध्याति्मक होता है। उदाहरणार्थ, यदि कोई भक्त एक सुन्दर तथा मूल्यवान मन्दिर के निर्माण में धन व्यय करता है, तो यह निर्माण-कार्य भौतिक न होकर आध्याति्मक होता है ( *निर्बन्ध: कृष्ण-सश्बन्धे युक्तं* *वैराग्यमुच्यते* )। भक्त का मन कभी भी मन्दिर के भौतिक पक्ष की ओर नहीं जाता। मन्दिर के निर्माण में लगने वाली ईंटें, पत्थर तथा लकड़ी सभी श्रीविग्रह (मूॢत) के ही समान आध्यात्मिक हैं, जो पत्थर से निॢमत होने पर भी पत्थर न होकर स्वयं श्रीभगवान् होता है। ज्यों-ज्यों भक्त आध्यात्मिक-चेतना की ओर आगे बढ़ता है त्यों-त्यों उसे भक्ति के तत्त्व और अधिक स्पष्ट होते जाते हैं। भक्ति में कुछ भी भौतिक नहीं है; प्रत्येक वस्तु आध्याति्मक है। फलत: भक्त को तथाकथित भौतिक ऐश्वर्य इसलिए प्रदान किया जाता है कि वह आति्मक उन्नति करे। यह ऐश्वर्य भक्त को वैकुण्ठ धाम के निकट पहुँचने के लिए सहायता के रूप में होता है। इस प्रकार महाराज चित्रकेतु विद्याधर पति के रूप में भौतिक ऐश्वर्य में ही बने रहे। भक्ति साधना के द्वारा वे कुछ ही दिनों में सिद्ध होकर भगवान् के धाम जाकर भगवान् शेष अथवा अनन्त के चरणकमल की शरण को प्राप्त हुए। एक कर्मी का भौतिक ऐश्वर्य तथा भक्त का ऐश्वर्य एकसमान नहीं होते, इस पर श्रील मध्वाचार्य की टीका इस प्रकार है— *अन्यान्तर्यामिणं विष्णुं उपास्यान्यसमीपग:॥* *भवेद् योग्यतया तस्य पदं वा प्राप्नुयान् नर:॥* भगवान् विष्णु की आराधना से भक्त को मनवांछित फल प्राप्त हो सकता है, किन्तु शुद्ध भक्त उनसे कभी लाभ की याचना नहीं करता। उल्टे वह निष्काम भाव से भगवान् विष्णु की सेवा करता है, जिससे अन्तत: उसे वैकुण्ठ धाम भेज दिया जाता है। इस सन्दर्भ में श्रील वीरराघव आचार्य की टीका है— *यथेष्ट-गतिरित्य अर्थ:* —विष्णु की आराधना से भक्त को मनवांछित प्राप्ति होती है। महाराज चित्रकेतु भगवान् के धाम को ही वापस जाना चाहते थे, अत: उन्हें इसमें सफलता प्राप्त हुई।  