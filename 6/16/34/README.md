**अजित जित: सममतिभि:** **साधुभिर्भवान्जितात्मभिर्भवता ।** **विजितास्तेऽपि च भजता-** **मकामात्मनां य आत्मदोऽतिकरुण: ॥ ३४॥** 

**शब्दार्थ** 

**चित्रकेतु: उवाच—** **राजा त्रित्रकेतु ने कहा** **; अजित—** **हे दुर्जेय भगवान्** **; जित:—** **जीता गया** **; सम-मतिभि:—** **मन को वश में** **करने वाले पुरुषों द्वारा** **; साधुभि:—** **भक्तों के द्वारा** **; भवान्—** **आप** **; जित-आत्मभि:—** **जिन्होंने इन्द्रियों को पूरी तरह जीत** **लिया है** **; भवता—** **आपके द्वारा** **; विजिता:—** **जीता जाकर** **; ते—** **वे** **; अपि—** **भी** **; च—** **तथा** **; भजताम्—** **आपकी भक्ति में** **लगे रहने वालों को** **; अकाम-आत्मनाम्—** **भौतिक लाभ की कामना से रहित, निष्काम** **; य:—** **जो** **; आत्म-द:—** **अपने आप** **को देने वाले** **; अति-करुण:—** **अत्यन्त दयालु।** **.** 

**चित्रकेतु ने कहा—हे अजेय भगवान्! यद्यपि आप को कोई जीत नहीं सकता, किन्तु** **उन भक्तों के द्वारा अवश्य जीत लिये जाते हैं जिनका अपने मन तथा इन्द्रियों पर संयम है। वे** **आपको इसलिए वश में रख पाते हैं क्योंकि आप उन भक्तों पर अकारण दयालु हैं, जो** **आपसे किसी प्रकार के लाभ की कामना नहीं करते। निस्सन्देह, आप उन्हें अपने आपको** **प्रदान कर देते हैं; इसलिए अपने भक्तों पर आपका भी पूरा नियंत्रण रहता है।** **तात्पर्य :** भगवान् तथा भक्त दोनों की जीत होती है। भगवान् भक्तों द्वारा और भक्त भगवान् द्वारा जीते जाते हैं। एक दूसरे से जीते जाने के कारण ही अपने इस सश्बन्ध से उन्हें दिव्य आनन्द की प्राप्ति होती है। इस पारस्परिक विजय की परम सिद्धि कृष्ण तथा गोपियों द्वारा प्रकट है। गोपियों ने कृष्ण को जीत लिया था और कृष्ण ने गोपियों को। इस प्रकार जब भी कृष्ण वंशीवादन करते वे गोपियों के मन को वश में कर लेते और गोपियों को देखे बिना चैन न पाते। अन्य अध्यात्मवादी यथा ज्ञानी तथा योगी भगवान् को नहीं जीत पाते, केवल शुद्ध भक्त ही ऐसा कर पाते हैं। शुद्ध भक्तों को *सम-मति* कहा गया है, जिसका अर्थ यह है कि वे किसी भी परिस्थिति में अपनी भक्ति से विचलित नहीं होते। ऐसा नहीं है कि भक्त सुखी रहने पर ही भगवान् की आराधना करते हैं, वे दुख में भी उनकी उपासना करते हैं। सुख तथा दुख से भक्ति की प्रकि्रया पर कोई बाधा नहीं पहुँचती। इसलिए *श्रीमद्भागवत* का कथन है कि *भक्ति अहैतुक्यप्रतिहता* अर्थात् भक्ति निष्काम तथा अबाध है। जब भक्त बिना किसी अभिलाषा के भगवान् की भकि्त करता है ( *अन्याभिलाषिता-शून्यम्* ) तो उसकी भक्ति किसी भी भौतिक दशा में अवरुद्ध नहीं होती ( *अप्रतिहता* )। अत: जो भक्त सभी परिस्थितियों में सेवा करता रहता है, वह श्रीभगवान् को जीत सकता है। भक्तों तथा अन्य इन्द्रयातीतवादियों यथा ज्ञानियों तथा योगियों में एक विशेष अन्तर यह है कि ज्ञानी तथा योगी ईश्वर के साथ तादात्श्य के लिए कृत्रिम प्रयास करते हैं जबकि भक्त ऐसे असश्भव कार्य की कभी इच्छा नहीं करते। भक्त जानते हैं कि वे परमेश्वर के शाश्वत दास हैं, अत: वे तदाकार नहीं होना चाहते। इसलिए इन्हें *सम-मति* या जितात्मा कहा जाता है। उन्हें परमेश्वर से तदाकार होने से घृणा है। उनके मन में इसके लिए कोई कामना नहीं है; वे तो भौतिक अहंकार से मुक्त होना चाहते हैं। इसलिए उन्हें *निष्काम* कहा जाता है। जीवात्मा कभी निष्काम नहीं हो सकता, किन्तु जिन इच्छाओं की पूॢत नहीं होती उन्हें वासनायुक्त *काम* कहते हैं— *कामैस्तैस्तैर्हृत ज्ञाना:* — कामेच्छाओं के कारण वे अपनी बुद्धि खो बैठते हैं। अत: वे ईश्वर को जीत नहीं पाते जबकि भक्त ऐसी तर्करहित इच्छाओं से मुक्त होने के कारण ईश्वर को जीत सकते हैं। ऐसे भक्तों को श्रीभगवान् भी जीत लेते हैं। वे शुद्ध तथा भौतिक इच्छाओं से मुक्त होने के कारण ईश्वर के शरणागत होते हैं, अत: ईश्वर उनको जीत लेता है। ऐसे भक्त कभी भी मुक्ति की कामना नहीं करते। उनकी एकमात्र इच्छा भगवान् के चरणकमलों की सेवा करने की होती है। चूँकि वे किसी प्रकार का पारिश्रमिक प्राप्त करने की भावना से ईश्वर की सेवा नहीं करते इसलिए वे ईश्वर के कृपापात्र बन जाते हैं। ईश्वर स्वभाव से ही परम दयालु हैं अत: जब वे देखते हैं कि उनका दास किसी लाभ की आकांक्षा के बिना ही सेवा कर रहा है, तो स्वभावत: वे जीते जाते हैं। भक्त सदैव सेवारत रहते हैं। *स वै मन:* *कृष्ण-पदारविन्दयोर्वचांसि वैकुण्ठ गुणानुवर्णने* —उनकी इन्द्रियों की समस्त गतिविधियाँ भगवान् की सेवा में नियुक्त रहती हैं ऐसी भक्ति के कारण भगवान् अपने आप को अपने भक्तों के हवाले कर देते हैं ताकि वे उन्हें मन-वान्छित कार्य के लिये उपयोग में ला सकें। जब भक्त निष्काम भाव से पूर्ण समर्पण कर देता है, तो भगवान् निश्चय ही उसे अपनी सेवा का अवसर प्रदान करते हैं। भक्तों द्वारा जीते जाने पर ईश्वर की भी यही दशा होती है।  