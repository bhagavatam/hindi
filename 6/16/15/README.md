**बालघ्न्यो व्रीडितास्तत्र बालहत्याहतप्रभा: ।** **बालहत्याव्रतं चेरुब्र्राह्मणैर्यन्निरूपितम् ।** **यमुनायां महाराज स्मरन्त्यो द्विजभाषितम् ॥ १४॥** 

**शब्दार्थ** 

**बाल-घ्न्य:—** **बालक का वध करने वाली** **; व्रीडिता:—** **अत्यन्त लज्जित** **; तत्र—** **वहाँ** **; बाल-हत्या—** **बालक को मारने के** **कारण** **; हत—** **हीन** **; प्रभा:—** **समस्त शारीरिक द्युति** **; बाल-हत्या-व्रतम्—** **बालक की हत्या का प्रायश्चित्त्** **; चेरु:—** **क्रिया** **;** **ब्राह्मणै:—** **पुरोहितों के द्वारा** **; यत्—** **जो** **; निरूपितम्—** **कथित** **; यमुनायाम्—** **यमुना नदी के तट पर** **; महा-राज—** **हे राजा** **परीक्षित** **; स्मरन्त्य:—** **स्मरण करते हुए** **; द्विज-भाषितम्—** **ब्राह्मण के द्वारा दिये गये आदेश।** **.** 

**रानी कृतद्युति की सौतें, जिन्होंने बालक को विष दिया था, अत्यन्त लजि्जत हुईं और** **उनके शरीर कान्तिविहीन हो गये। हे राजन्! शोक करते हुए उन्हें ऋषि अंगिरा के उपदेश** **स्मरण हो आए और उन्होंने पुत्र उत्पन्न करने की कामना का परित्याग कर दिया। ब्राह्मणों के** **निर्देशानुसार वे यमुना के तट पर गईं, वहाँ पर स्नान किया और अपने पापकर्मों के लिए** **प्रायश्चित्त किया।** **तात्पर्य :** इस श्लोक में *बाल-हत्या-हत-प्रभा:* पद विशेष रूप से ध्यान देने योग्य है। बालहत्या की प्रथा दीर्घकाल से मानव समाज में चली आती रही है, किन्तु उस समय यह बिरले ही की जाती थी। किन्तु आजकल, कलि काल में गर्भपात—भ्रूणहत्या—एक सामान्य बात हो गई है। यहाँ तक कि कभी कभी जन्म के बाद भी बच्चे की हत्या कर दी जाती है। यदि कोई षी ऐसा जघन्य कार्य करती है, वह धीरे धीरे अपने शरीर की कान्ति खो देती है।( *बाल-हत्या-हत-* *प्रभा:* )। यहाँ यह भी ध्यान देने की बात है कि जिन षियों ने बच्चे को विष देने का घोर पापकर्म किया था, वे अत्यधिक लज्जित थीं और उन्हें ब्राह्मणों के आदेशानुसार बालहत्या के लिए प्रायश्चित्त करना पड़ा। यदि किसी षी ने कभी ऐसा दुष्कृत्य किया हो तो उसे प्रायश्चित्त करना होता है, किन्तु आजकल कोई ऐसा नहीं करता। ऐसी दशा में, जो षी बालहत्या की अपराधी होती है उसे इस जीवन में तथा अगले जन्म में दुख भोगना पड़ेगा। इस घटना को सुनकर सत्यनिष्ठ आत्माओं को बालहत्या से विरत होना चाहिए और अपने दुष्कर्मों के लिए गश्भीरतापूर्वक श्रीकृष्ण की भक्ति करनी चाहिए। यदि कोई निरपराध भाव से हरे कृष्ण महामंत्र का जप करता है, तो तुरन्त ही उसके सभी पापकर्मों का प्रायश्चित्त हो जाता है, किन्तु मनुष्य को चाहिए कि ऐसे कर्म पुन:न करे, क्योंकि यह पाप है।  