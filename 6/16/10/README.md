**एष नित्योऽव्यय: सूक्ष्म एष सर्वाश्रय: स्व²क् ।** **आत्ममायागुणैॢवश्वमात्मानं सृजते प्रभु: ॥ ९॥** 

**शब्दार्थ** 

**एष:—** **यह जीवात्मा** **; नित्य:—** **नित्य, शाश्वत** **; अव्यय:—** **अविनाशी** **; सूक्ष्म:—** **सूक्ष्म (आँख से न दिखाई पडऩे वाला)** **;** **एष:—** **यह जीवात्मा** **; सर्व-आश्रय:—** **विभिन्न प्रकार के देहों का कारण** **; स्व-²क्—** **स्वयं-तेज** **; आत्म-माया-गुणै:—** **श्रीभगवान् की माया के गुणों द्वारा** **; विश्वम्—** **इस भौतिक जगत में** **; आत्मानम्—** **अपने आपको** **; सृजते—** **प्रकट कर देता** **है** **; प्रभु:—** **स्वामी।** **.** 

**जीवात्मा नित्य तथा अविनाशी है क्योंकि इसका आदि तथा अन्त नहीं है। न तो उसका** **जन्म होता है, न मृत्यु। वह समस्त प्रकार की देहों का मूल है, तो भी उसकी दैहिक वर्ग में** **गिनती नहीं होती। जीवात्मा इतना उच्च है कि परमात्मा के ही समधर्मा है। तो भी, अत्यन्त** **सूक्ष्म होने से वह बहिरंगा शक्ति द्वारा मोहित होता रहता है और अपनी इच्छाओं के अनुसार** **अपने लिए विभिन्न देहें उत्पन्न करता है।** **तात्पर्य :** इस श्लोक में *अचिन्त्य-भेदाभेद* दर्शन का वर्णन है। जीवात्मा पूर्ण पुरुषोत्तम भगवान् के ही समान नित्य है, अन्तर इतना ही है कि परमात्मा विराट है, उससे बड़ा कोई नहीं है न ही उसके समान कोई है, जबकि जीवात्मा सूक्ष्म है। शाषों का कथन है कि जीवात्मा बाल के अग्रभाग के दस-हजारवें भाग के तुल्य है। परमात्मा सर्वव्यापी है ( *अण्डान्तरस्थ-परमाणु-* *चयान्तरस्थम्* )। यदि सापेक्षतया जीवात्मा को सूक्ष्म (अति लघु) मान लिया जाता है, तो प्रश्न उठता है कि फिर सबसे बड़ा (विराट) कौन है? विराट तो श्रीभगवान् हैं और जीवात्मा अति लघु। जीव की दूसरी विशेषता यह है कि वह माया से *आच्छन्न* हो जाता है। *आत्ममाया गुणै:* —वह श्रीभगवान् की माया से आवृत्त होने वाला है। जीवात्मा ही इस जगत में बद्ध-जीवन के लिए उत्तरदायी है इसीलिए उसे प्रभु (स्वामी) कहा जाता है। यदि वह चाहे तो इस जगत में आ सकता है और चाहे तो भगवान् के धाम को वापस जा सकता है। चूँकि वह भौतिक जगत का सुख उठाना चाहता है इसलिए श्रीभगवान् ने माया के माध्यम से उसे भौतिक शरीर प्रदान किया है। भगवान् कृष्ण ने स्वयं *भगवद्गीता* (१८.६१) में कहा है— *ईश्वर: सर्वभूतानां हृद्दशेऽर्जुन तिष्ठति।* *भ्रामयन्सर्वभूतानि यन्त्रारूढानि मायया॥* ''हे अर्जुन! परमेश्वर प्रत्येक प्राणी के हृदय में बैठा है। वही देहरूपी यंत्र में आरूढ़ सब जीवों को अपनी मायाशक्ति से घुमा रहा है।ÓÓ परमात्मा जीवात्मा को अवसर प्रदान करता है कि वह अपनी इच्छानुसार इस जगत का सुखोपभोग कर ले, किन्तु साथ ही भगवान् अपनी इच्छा व्यक्त करते हैं कि जीवात्मा समस्त आकांक्षाओं को त्याग कर उनको समर्पण करके परम धाम को वापस जाए। जीवात्मा अत्यन्त लघु (सूक्ष्म) है। इस प्रसंग में जीव गोस्वामी का कथन है कि भौतिक वैज्ञानियों के लिए शरीर में जीवात्मा ढूँढ पाना अत्यन्त दुष्कर है यद्यपि हमें विद्वानों से यह ज्ञात है कि जीवात्मा शरीर के भीतर ही है। शरीर जीवात्मा से भिन्न है।  