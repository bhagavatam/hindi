**कामधियस्त्वयि रचिता** **न परम रोहन्ति यथा करश्भबीजानि ।** **ज्ञानात्मन्यगुणमये** **गुणगणतोऽस्य द्वन्द्वजालानि ॥ ३९॥** 

**शब्दार्थ** 

**काम-धिय:—** **इन्द्रिय-तृप्ति की आकांक्षाएँ** **; त्वयि—** **तुममें** **; रचिता:—** **सश्पन्न की गई** **; न—** **नहीं** **; परम—** **भगवान्** **;** **रोहन्ति—** **उगते हैं (अन्य शरीर उत्पन्न करते हैं)** **; यथा—** **जिस प्रकार** **; करश्भ-बीजानि—** **भुने बीज** **; ज्ञान-आत्मनि—** **तुममें** **जो ज्ञान से पूर्ण हैं** **; अगुण-मये—** **जो भौतिक गुणों से अप्रभावित रहता है** **; गुण-गणत:—** **भौतिक गुणों में से** **; अस्य—** **व्यक्ति का** **; द्वन्द्व-जालानि—** **द्वैतता का जाल।** **.** 

**हे परमेश्वर! यदि ऐश्वर्य द्वारा इन्द्रियतृप्ति पाने के इच्छुक व्यक्ति भी समस्त ज्ञान के स्रोत** **तथा भौतिक गुणों से परे आपकी उपासना करते हैं, तो उनका पुनर्जन्म नहीं होता जिस** **प्रकार भुने बीज से पौधे नहीं उत्पन्न होते। जीवात्माओं को जन्म तथा मृत्यु का चक्र भोगना** **पड़ता है क्योंकि वे भौतिक प्रकृति द्वारा बद्ध हैं परन्तु आप दिव्य हैं, अत: जो आपसे संगति** **करता है, वह भौतिक प्रकृति के बन्धन से छूट जाता है।** **तात्पर्य :** **** *भगवद्गीता* (४.९) में कृष्ण द्वारा इसकी पुष्टि की गई है— *जन्म कर्म च मे दिव्यमेवंयो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! मेरा आविर्भाव तथा मेरे कर्म दिव्य हैं, इस प्रकार जो मनुष्य तत्त्व को जानता है, वह देह त्यागने पर फिर इस भौतिक संसार में जन्म नहीं लेता वरन् मेरे सनातन धाम को प्राप्त हो जाता है।ÓÓ यदि कोई श्रीकृष्ण को समझने के लिए अपने आपको कृष्णभावनामृत में लगाता है, तो उसे जन्म-मृत्यु का चक्कर नहीं सताता। जैसा कि *भगवद्गीता* में स्पष्ट कहा गया है— *त्यक्त्वा देहं* *पुनर्जन्म नैति* —ऐसा व्यक्ति कृष्ण-भक्ति में अथवा श्रीभगवान् को जानने में संलग्न रहकर भगवान् के धाम वापस जाने के लिए योग्य बन जाता है। यहाँ तक कि भौतिक विषयवासनाओं से ग्रस्त व्यक्ति भी श्रीभगवान् की भक्ति करता है, वह भले ही भौतिक कामनाओं से पूरित हो, किन्तु वह ईश्वर के पवित्र नाम का जप करते रहने से कृष्ण के चरणारविन्द के प्रति आकृष्ट होता जाता है। परमेश्वर तथा उनका पवित्र नाम एक ही हैं। इस प्रकार भौतिक सुख से उसे विरक्ति होने लगती है। जीवन की पूर्णता इसीमें है कि भौतिक सुख में विरकि्त हो और श्रीकृष्ण के प्रति अनुराग हो। यदि कोई येन-केन-प्रकारेण कृष्ण-भक्ति करता है भले ही वह भौतिक लाभ के लिए क्यों न हो, तो उसको मुक्ति मिल जाती है। *कामाद् द्वैषाद् भयात् स्नेहात्।* चाहे कोई कामवश, द्वेषवश, भयवश या स्नेहवश अथवा किसी और कारणवश, कृष्ण के पास जाता है, तो उसका जीवन धन्य हो जाता है।  