**त्रैवॢगकायासविघातमस्मत्-** **पतिॢवधत्ते पुरुषस्य शक्र ।** **ततोऽनुमेयो भगवत्प्रसादो** **यो दुर्लभोऽकिञ्चनगोचरोऽन्यै: ॥ २३॥** 

**शब्दार्थ** 

**त्रै-वॢगक—** **तीन उद्देश्यों के लिए जो धर्म, अर्थ तथा काम हैं** **; आयास—** **प्रयत्न** **; विघातम्—** **विनाश** **; अस्मत्—** **हमारा** **;** **पति:—** **भगवान्** **; विधत्ते—** **करता है** **; पुरुषस्य—** **भक्त का** **; शक्र—** **हे इन्द्र** **; तत:—** **जिससे** **; अनुमेय:—** **यह अनुभव लगाया** **जाता है** **; भगवत्-प्रसाद:—** **श्रीभगवान् की विशेष कृपा** **; य:—** **जो** **; दुर्लभ:—** **प्राप्त करना अत्यन्त कठिन** **; अकिञ्चन-** **गोचर:—** **शुद्ध भक्तों की पहुँच में** **; अन्यै:—** **दूसरों के द्वारा, जो भौतिक सुख चाहते हैं।** **.** 

**हमारे भगवान् अपने भक्तों को धर्म, अर्थ तथा काम (इन्द्रिय-तृप्ति) के लिए वृथा** **प्रयास करने के प्रति वॢजत करते हैं। हे इन्द्र! इससे यह अनुमान लगाया जा सकता है कि** **भगवान् कितने दयालु हैं। ऐसी कृपा केवल शुद्ध भक्तों को प्राप्य है, भौतिक लाभ चाहने** **वाले व्यक्तियों को नहीं।** **तात्पर्य :** मानव जीवन के चार उद्देश्य हैं—धर्म, अर्थ, काम तथा मोक्ष। सभी मनुष्य सामान्यत: प्रथम तीन की कामना करते हैं, किन्तु भक्त को इस जीवन तथा अगले जीवन में श्रीभगवान् की सेवा करने के अतिरिक्त कोई भी इच्छा नहीं रहती। शुद्ध भक्तों पर भगवान् की विशिष्ट कृपा यही होती है कि वे उसे धर्म, अर्थ तथा काम की प्राप्ति के लिए किये जाने वाले वृथा श्रम से बचा लेते हैं। किन्तु यदि कोई इन लाभों को चाहता है, तो भगवान् उसे अवश्य प्रदान करते हैं। उदाहरणार्थ, इन्द्र भक्त होकर भी भौतिक बन्धन से उद्धार पाने का इच्छुक नहीं था, उल्टे वह इन्द्रिय-तृप्ति तथा स्वर्गलोक में उच्चस्तरीय भौतिक सुख चाहता था। किन्तु शुद्ध भक्त होने के कारण वृत्रासुर ने केवल भगवान् की सेवा करने की इच्छा की। अत: भगवान् ने इन्द्र द्वारा उसके शारीरिक बन्धन को विनष्ट करा कर अपने धाम पहुँचने की व्यवस्था कर दी। वृत्रासुर ने इन्द्र से प्रार्थना की कि जितनी जल्दी हो सके वह अपना वज्र चलाए जिससे इन्द्र तथा वह दोनों ही भकि्त की दिशा में अपनी अपनी प्रगति के अनुसार लाभ उठा सकें।  