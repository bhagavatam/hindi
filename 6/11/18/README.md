**अथो हरे मे कुलिशेन वीर** **हर्ता प्रमथ्यैव शिरो यदीह ।** **तत्रानृणो भूतबङ्क्षल विधाय** **मनस्विनां पादरज: प्रपत्स्ये ॥ १८॥** 

**शब्दार्थ** 

**अथो—** **अन्यथा** **; हरे—** **हे इन्द्र** **; मे—** **मेरे** **; कुलिशेन—** **अपने वज्र से** **; वीर—** **हे वीर** **; हर्ता—** **काट लो** **; प्रमथ्य—** **मेरी सेना को** **नष्ट करके** **; एव—** **निश्चय ही** **; शिर:—** **सिर** **; यदि—** **यदि** **; इह—** **इस युद्ध में** **; तत्र—** **उस दशा में** **; अनृण:—** **उऋण** **; भूत-** **बलिम्—** **समस्त जीवात्माओं के लिए भेंट** **; विधाय—** **व्यवस्था करके** **; मनस्विनाम्—** **नारद मुनि जैसे परम साधुओं की** **;** **पाद-रज:—** **चरणकमलों की धूलि** **; प्रपत्स्ये—** **प्राप्त करूँगा।** **.** 

**किन्तु यदि तुम इस युद्ध में अपने वज्र से मेरा सर काट लेते हो और मेरे सैनिकों को मार** **डालते हो तो हे इन्द्र, हे महान् वीर! मैं अपने शरीर को अन्य जीवात्माओं (यथा सियारों तथा** **गीधों) को भेंट करने में अति प्रसन्न हूँगा। इस कारण मैं अपने कर्मबन्धन के फलों से छूट** **जाऊँगा और यह मेरा अहोभाग्य होगा कि मैं नारद मुनि जैसे परम भक्तों के चरणकमलों की** **धूलि प्राप्त करूँगा।** **तात्पर्य :** श्रीनरोत्तम दास ठाकुर गाते हैं— *एइ छय गोसाँइ यार, मुइ तार दास।* *ताङ्Ó सबार पदरेणु मोर पञ्च-ग्रास॥* ''मैं छह गोस्वामियों का दास हूँ और उनके चरणकमलों की धूलि मुझे पाँच प्रकार के भोजन देती है।ÓÓ वैष्णव सदैव पूर्व आचार्यों तथा वैष्णवों के चरणकमलों की धूलि की कामना करता है। वृत्रासुर को विश्वास था कि वह इन्द्र के साथ युद्ध करते हुए मारा जायेगा, क्योंकि यही भगवान् विष्णु की इच्छा थी। वह मृत्यु के लिए सन्नद्ध था, क्योंकि वह जानता था कि मृत्यु के बाद उसे भगवान् का धाम प्राप्त होगा। वही परम गन्तव्य है और वह वैष्णव के अनुग्रह से ही प्राप्त होता है। *छाडिया वैष्णव-सेवा निस्तार पायेछे केबा* —बिना वैष्णव की कृपा के कोई कभी भगवान् के धाम नहीं गया। अत: इस श्लोक में *मनस्विनां पाद-रज:प्रपत्स्ये* —''मुझे परम भक्तों के चरणकमलों की धूलि प्राप्त होगी,ÓÓ ये शब्द आये हैं। *मनस्विनाम्* शब्द का अर्थ है, महान् भक्त जो सदैव श्रीकृष्ण का चिन्तन करते हैं। वे सदैव शान्त रह कर कृष्ण का चिन्तन करते हैं, अत: वे धीर कहलाते हैं। ऐसे भक्तों के सबसे अच्छे उदाहरण नारद मुनि हैं। यदि किसी को मनस्वी के चरणकमल की धूलि प्राप्त हो जाये तो वह निश्चित रूप से भगवान् के धाम को जाता है।  