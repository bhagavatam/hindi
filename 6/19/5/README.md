**यथा त्वं कृपया भूत्या तेजसा महिमौजसा ।** **जुष्ट ईश गुणै: सर्वैस्ततोऽसि भगवान्प्रभु: ॥ ५॥** 

**शब्दार्थ** 

**यथा—** **जिस प्रकार** **; त्वम्—** **तुम** **; कृपया—** **कृपा से** **; भूत्या—** **ऐश्वर्य से** **; तेजसा—** **तेज से** **; महिम-ओजसा—** **महिमा तथा** **बल से** **; जुष्ट:—** **युक्त** **; ईश—** **हे ईश्वर** **; गुणै:—** **दिव्य गुणों से** **; सर्वै:—** **समस्त** **; तत:—** **अत:** **; असि—** **हो** **; भगवान्—** **श्रीभगवान्** **; प्रभु:—** **स्वामी।** **.** 

**हे भगवन्! आप अहैतुकी कृपा, समस्त ऐश्वर्य, समस्त तेज तथा समस्त महिमा, बल एवं** **दिव्य गुणों से युक्त होने के कारण हर एक के स्वामी पूर्ण पुरुषोत्तम भगवान् हैं।** **तात्पर्य :** इस श्लोक में आगत *ततोऽसि भगवान् प्रभु:* शब्दों का अर्थ इस प्रकार है, ''अत: आप प्रत्येक के स्वामी पूर्ण पुरुषोत्तम भगवान् हैं।ÓÓ श्रीभगवान् छह प्रकार के ऐश्वर्यों से पूर्ण होने के साथ-साथ अपने भक्तों पर अत्यन्त दयालु हैं। यद्यपि वे पूर्ण हैं, किन्तु फिर भी वे चाहते हैं कि सभी जीवात्माएँ उनकी शरण में आकर उनकी सेवा करें। इस प्रकार से वे प्रसन्न होते हैं। यद्यपि वे स्वयं में पूर्ण हैं, तो भी अपने भक्तों द्वारा *पत्रं पुष्पं फलं तोयम्* भक्तिपूर्वक अॢपत किये जाने पर प्रसन्न होते हैं। कभी-कभी भगवान् अपने भक्त से भोजन माँगते हैं जैसे कि वे भूखे हों जिस प्रकार माता यशोदा से भगवान् कृष्ण। कभी-कभी वे अपने भक्तों को स्वप्न में बता देते हैं कि उनका मन्दिर तथा उनका बगीचा अब जीर्ण हो चुके हैं जिससे वे उनका उपयोग अच्छी तरह से नहीं कर सकते। इस प्रकार वे भक्तों से उनकी मरश्मत के लिए कहते हैं। कभी-कभी वे पृथ्वी के अन्दर गाड़ दिये जाने पर स्वयं बाहर आने में असमर्थ बताकर अपने भक्तों से उनकी रक्षा करने को कहते हैं। कभी-कभी अपने भक्तों से पूरे विश्व में घूमकर उनके यश का प्रचार करने के लिए कहते हैं यद्यपि वे अकेले इस कार्य को करने में सक्षम हैं। यद्यपि श्रीभगवान् सभी धन-धान्य से सश्पन्न और आत्म-निर्भर हैं, किन्तु फिर भी वे अपने भक्तों पर आश्रित रहते हैं। अत: भगवान् तथा उनके भक्तों का सश्बन्ध अत्यन्त गुह्य है। केवल भक्त ही जान पाते हैं कि सश्पूर्ण होकर भी भगवान् किसी विशेष कार्य के लिए किस प्रकार भक्तों पर आश्रित रहते हैं। इसकी व्यालया *भगवद्गीता* (११.३३) में की गई है जहाँ श्रीकृष्ण अर्जुन को बताते हैं— *निमित्तमात्रं भव सव्यसाचिन्* —हे अर्जुन! तुम केवल युद्ध के निमित्त (कारण) बनो।ÓÓ यद्यपि श्रीकृष्ण कुरुक्षेत्र युद्ध में अकेले जीत सकने की क्षमता रखते थे, किन्तु फिर भी उन्होंने अपने भक्त अर्जुन को युद्ध के लिए प्रेरित किया और जीत का कारण बनने के लिए कहा। श्री चैतन्य महाप्रभु अपने नाम तथा सन्देश को सारे विश्व में प्रसारित करने में पूर्ण सक्षम थे, किन्तु फिर भी इसके लिए वे अपने भक्तों पर निर्भर रहे। इन सबसे यह स्पष्ट हो जाता है कि भगवान् की आत्मनिर्भरता का सब से महत्त्वपर्ण पक्ष यह है कि वे अपने भक्तों पर निर्भर हैं। यही उनकी अहैतुकी कृपा कहलाती है। जिस भक्त ने भगवान् की इस अहैतुकी कृपा को अनुभव द्वारा देखा है, वही स्वामी तथा दास को समझ सकता है।  