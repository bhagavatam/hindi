**आसीद्राजा सार्वभौम: शूरसेनेषु वै नृप ।** **चित्रकेतुरिति लयातो यस्यासीत्कामधुङ्मही ॥ १०॥** 

**शब्दार्थ** 

**आसीत्—** **था** **; राजा—** **एक राजा** **; सार्व-भौम:—** **चक्रवर्ती राजा** **; शूरसेनेषु—** **शूरसेन नामक देश में** **; वै—** **निस्सन्देह** **; नृप—** **हे राजन्** **; चित्रकेतु:—** **चित्रकेतु** **; इति—** **इस प्रकार** **; लयात:—** **विलयात** **; यस्य—** **जिसकी** **; आसीत्—** **थी** **; काम-धुक्—** **समस्त आवश्यकताओं को प्रदान करने वाली** **; मही—** **पृथ्वी।** **.** 

**हे राजा परीक्षित! शूरसेन प्रदेश में चित्रकेतु नाम का एक चक्रवर्ती राजा था। उसके** **राज्य में पृथ्वी से जीवन की समस्त आवश्यक वस्तुएँ उत्पन्न होती थीं।** **तात्पर्य :** यहाँ पर सबसे महत्त्वपूर्ण कथन यह है कि राजा चित्रकेतु के राज्यकाल में पृथ्वी समस्त आवश्यक वस्तुएँ उत्पन्न करती थी। जैसाकि *ईशोपनिषद्* (मंत्र १) में कहा गया है— *ईशावास्यमिदं सर्वं यत्किञ्च जगत्यां जगत्।* *तेन त्यक्तेन भुञ्जीथा मा गृध: कस्य स्विद् धनम्॥* ''इस ब्रह्माण्ड में स्थावर-जंगम जो कुछ भी है, वह भगवान् द्वारा नियंत्रित है और उन्हीं की सश्पत्ति है। अतएव अपने लिए उन्हीं आवश्यक वस्तुओं को ग्रहण करना चाहिए जो उसके हिस्से के रुप में अलग रखी गई हैं और ऐसा जानकर दूसरे की वस्तुओं को स्वीकार नहीं करना चाहिए।ÓÓ परम नियन्ता कृष्ण ने इस भौतिक जगत की सृष्टि की, जिसमें किसी प्रकार का अभाव नहीं है और जो हर प्रकार से पूर्ण है। भगवान् समस्त जीवात्माओं की आवश्यकताओं को पूरा करते हैं। ये आवश्यकताएँ पृथ्वी से उत्पन्न होती हैं, अत: पृथ्वी ही पूॢत का स्रोत हैं। जब शासक उत्तम होता है, तो इस स्रोत से जीवन की आवश्यकताएँ प्रचुरता से उत्पन्न होती हैं। किन्तु जब शासक योग्य नहीं रहता तो इनका अभाव रहता है। *कामधुक्* शब्द का यही महत्त्व है। *श्रीमद्भागवत* में अन्यत्र (१.१०.४) भी कहा गया है— *कामं ववर्ष पर्जन्य: सर्वकामदुघा मही* — ''महाराज युधिष्ठिर के राज्य में बादल मनुष्य की आवश्यकतानुसार वर्षा करते थे और पृथ्वी मनुष्यों की आवश्यक वस्तुएँ प्रचुर मात्रा में उत्पन्न करती थी।ÓÓ हमें अनुभव है कि कुछ ऋतुओं में वर्षा प्रचुर उत्पादन करती है, तो कुछ में अभाव रहता है। पृथ्वी की उर्वरता पर हमारा कोई नियंत्रण नहीं है, क्योंकि उस पर श्रीभगवान् का पूर्ण नियंत्रण है। अपनी आज्ञा से ईश्वर पृथ्वी से कम या अधिक उत्पन्न करवा सकता है। यदि कोई पवित्र राजा शाषों के आदेशों के अनुसार पृथ्वी पर शासन करता है, तो नियमित वर्षा होती रहती है, जिससे सभी मनुष्यों के लिए प्रचुर उत्पादन होगा। तब किसी प्रकार के शोषण का प्रश्न ही नहीं उठेगा, क्योंकि सबों के पास प्रचुर अन्न होगा। तब काला-बाजारी तथा अन्य अपराध स्वयमेव बन्द हो जाएँगे। जब तक शासक में आध्यात्मिक योग्यताएं नहीं होती, मात्र पृथ्वी पर शासन करने से मनुष्यों की समस्याएँ हल नहीं हो सकतीं। उसे महाराज युधिष्ठिर, परीक्षित महाराज या श्री रामचन्द्र के समान होना चाहिए। तभी देश के समस्त निवासी नितान्त सुखी होंगे।  