जैसा असुर परम भक्त कैसे बना। इस प्रसंग में वृत्रासुर के पूर्वजन्म का विस्तृत वर्णन किया गया है। इसमें चित्रकेतु की कथा एवं उसके पुत्र की मृत्यु से उत्पन्न शोक का विवरण है। लाखों जीवात्माओं में मनुष्यों की संलया अत्यल्प है और इन मनुष्यों में से जो वास्तव में धर्मात्मा हैं कुछ ही भव-बंधन से मुक्त होने के लिए उत्सुक रहते हैं। छुटकारा चाहने वाले हजारों व्यक्तियों में से केवल एक को अवांछित व्यक्तियों की संगति अथवा भौतिक कल्मष से मुक्ति मिल पाती है। ऐसे लाखों मुक्त मनुष्यों में से कोई विरला ही भगवान् नारायण का भक्त बन पाता है। अत: ऐसे भक्त अत्यन्त दुर्लभ हैं। चूँकि भकि्त सामान्य नहीं होती, अत: परीकि्षत महाराज आश्चर्यचकित थे कि एक असुर को क्योंकर भक्त का इतना उच्च पद प्राप्त हो सका? सन्देह होने के कारण उन्होंने अपने गुरु शुकदेव गोस्वामी से पूछा, जिन्होंने शूरसेन के राजा चित्रकेतु के रूप में वृत्रासुर के पूर्वजन्म का वृतान्त कह सुनाया। चित्रकेतु नि:सन्तान था। सौभाग्य से उसकी भेंट महॢष अंगिरा से हो गई। जब अंगिरा ने राजा से कुशल-क्षेम पूछा तो उसने अपनी चिन्ता अभिव्यक्त की, अत: उन महॢष के अनुग्रह से राजा की प्रथम पत्नी कृतद्युति के गर्भ के एक पुत्र उत्पन्न हुआ जो प्रसन्नता तथा शोक दोनों का कारण बना। इस पुत्र के जन्म से राजा तथा राजमहल के सभी निवासी अत्यन्त प्रसन्न थे, किन्तु कृतद्युति की सौतें ईष्र्यालु थीं और बाद में उन्होंने उसे विष खिला दिया। अपने पुत्र की मृत्यु के शोक से चित्रकेतु अत्यधिक विचलित हो गया। तब नारद मुनि तथा अंगिरा उसे देखने गए।  

**श्रीपरीक्षिदुवाच** 