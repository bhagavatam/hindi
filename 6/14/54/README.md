**अहो विधातस्त्वमतीव बालिशो** **यस्त्वात्मसृष्ट्यप्रतिरूपमीहसे ।** **परे नु जीवत्यपरस्य या मृति-** **ॢवपर्ययश्चेत्त्वमसि ध्रुव: पर: ॥ ५४॥** 

**शब्दार्थ** 

**अहो—** **ओह (शोक में)** **; विधात:—** **हे विधाता, ईश्वर** **; त्वम्—** **तुम (तू)** **; अतीव—** **अत्यन्त** **; बालिश:—** **मूर्ख** **; य:—** **जो** **;** **तु—** **निस्सन्देह** **; आत्म-सृष्टि—** **अपनी स्वयं बनाई हुई सृष्टि के** **; अप्रतिरूपम्—** **प्रतिकूल** **; ईहसे—** **कार्य करते तथा इच्छा** **करते हैं** **; परे—** **पिता या अन्य बड़ा** **; नु—** **निस्सन्देह** **; जीवति—** **जीवित रहता है** **; अपरस्य—** **बाद में जन्म लेने वाले का** **;** **या—** **जो** **; मृति:—** **मृत्यु** **; विपर्यय:—** **विपरीत** **; चेत्—** **यदि** **; त्वम्—** **तुम** **; असि—** **हो** **; ध्रुव:—** **निस्सन्देह** **; पर:—** **वैरी, शत्रु।** **.** 

**हे विधाता, हे सृष्टिकर्ता! तू निश्चय ही अपने सृष्टि-कार्य में अनुभव-हीन है क्योंकि पिता** **के रहते हुए तूने उसके पुत्र की मृत्यु होने दी और इस तरह से अपनी ही सृष्टि के नियमों के** **विपरीत कार्य किया है। यदि तू नियमभंग करने पर ही तुला है, तो तू निश्चय ही समस्त** **जीवात्माओं का शत्रु है और निर्दयी है।** **तात्पर्य :** जब बद्धजीव की पराजय होती है, तो वह इसी प्रकार से विधाता को धिक्कारता है। कभी वह श्रीभगवान् पर कुटिल होने का दोषारोपण करता है क्योंकि कुछ व्यकि्त सुखी हैं और कुछ नहीं। यहाँ पर रानी परमेश्वर को अपने पुत्र की मृत्यु के लिए दोष देती है। सृष्टि के नियमानुसार पिता को पहले मरना चाहिए, तब पुत्र को। यदि परमेश्वर अपनी सनक से इन नियमों को बदल देता है, तो उसे दयालु नहीं माना जा सकता, वरन् उसे मनुष्यों का शत्रु मानना चाहिये। वास्तव में विधाता नहीं, वरन् बद्धजीव ही अनुभवहीन (मूर्ख) है। उसे इसका ज्ञान नहीं है कि सकाम कर्म के सूक्ष्म नियम किस प्रकार कार्य करते हैं। वह इनको जाने बिना अज्ञानतावश पूर्ण पुरुषोत्तम भगवान् की आलोचना करता है।  