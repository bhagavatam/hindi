**सनत्कुमारोऽवतु कामदेवा-** **द्धयशीर्षा मां पथि देवहेलनात् ।** **देवॢषवर्य: पुरुषार्चनान्तरात्** **कूर्मो हरिर्मां निरयादशेषात् ॥ १७॥** 

**शब्दार्थ** 

**सनत्-कुमार:—** **परम ब्रह्मचारी सनत्कुमार** **; अवतु—** **रक्षा करें** **; काम-देवात्—** **कामदेव के चंगुल से अर्थात् कामवासनाओं** **से** **; हय-शीर्षा—** **हयग्रीव ईश्वर का अवतार जिसका मुख घोड़े के समान था** **; माम्—** **मुझको** **; पथि—** **मार्ग में** **; देव-** **हेलनात्—** **ब्राह्मणों, वैष्णवों तथा परमेश्वर को नमस्कार न करने से** **; देवॢष-वर्य:—** **देवॢषयों में श्रेष्ठ, नारद** **; पुरुष-अर्चन-** **अन्तरात्—** **विग्रह के पूजन में हुए अपराधों से** **; कूर्म:—** **भगवान् कूर्म (कच्छप)** **; हरि:—** **भगवान् हरि** **; माम्—** **मुझको** **;** **निरयात्—** **नरक से** **; अशेषात्—** **असीम।** **.** 

**सनत्कुमार कामवासनाओं से मेरी रक्षा करें। जैसे ही मैं कोई शुभकार्य शुरू करूँ,** **श्रीहयग्रीव मेरी रक्षा करें जिससे मैं परमेश्वर को नमस्कार न करने का अपराधी न बनूँ।** **श्रीविग्रह की अर्चना में कोई अपराध न हो इसके लिए देवॢष नारद मेरी रक्षा करें। भगवान्** **कूर्म असीम नरकलोक में गिरने से मुझे बचाएँ।** **तात्पर्य :** प्रत्येक प्राणी में कामेच्छाएँ प्रबल होती हैं और भक्ति मार्ग में ये ही सबसे अधिक बाधक हैं। अत: जो कामेच्छाओं के वश में बुरी तरह फंसे हैं उन्हें चाहिए कि परम ब्रह्मचारी भक्त सनत्कुमार की शरण ग्रहण करें। नारद मुनि अर्चना के पथप्रदर्शक हैं और *नारद-पंचरात्र* के रचयिता हैं जिसमें श्रीविग्रह की अर्चना की विधियाँ दी हुई हैं। चाहे कोई घर में श्रीविग्रह की पूजा करे या मन्दिर में, अर्चना में होने वाले बत्तीस प्रकार के अपराधों से बचने के लिए देवॢष नारद के अनुग्रह की आकांक्षा करनी चाहिए। श्रीविग्रह-अर्चा में होने वाले इन अपराधों का उल्लेख *भक्तिरसामृत-सिन्धु* नामक पुस्तक में हुआ है।  