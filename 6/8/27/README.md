**यथैकात्श्यानुभावानां विकल्परहित: स्वयम् ।** **भूषणायुधलिङ्गालया धत्ते शक्ती: स्वमायया ॥ ३२॥** **तेनैव सत्यमानेन सर्वज्ञो भगवान्हरि: ।** **पातु सर्वै: स्वरूपैर्न: सदा सर्वत्र सर्वग: ॥ ३३॥** 

**शब्दार्थ** 

**यथा—** **जिस प्रकार** **; ऐकात्श्य—** **विभिन्न रूपों में प्रकट एकरूपता** **; अनुभावानाम्—** **विचारकों के** **; विकल्प-रहित:—** **भेद** **रहित** **; स्वयम्—** **स्वयं** **; भूषण—** **अलंकरण** **; आयुध—** **शषाष** **; लिङ्ग-आलया:—** **गुण तथा विभिन्न नाम** **; धत्ते—** **धारण** **करता है** **; शक्ती:—** **ऐश्वर्य, प्रभाव, शक्ति, ज्ञान, सौंदर्य तथा त्याग जैसी शक्तियाँ** **; स्व-मायया—** **अपनी आत्मशक्ति के** **प्रसार से** **; तेन एव—** **उसके द्वारा** **; सत्य-मानेन—** **वास्तविक ज्ञान** **; सर्व-ज्ञ:—** **सर्वज्ञाता** **; भगवान्—** **श्रीभगवान्** **; हरि:—** **जीवात्माओं के मोह को हरने वाले** **; पातु—** **रक्षा करें** **; सर्वै:—** **सभी** **; स्व-रूपै:—** **अपने रूपों से** **; न:—** **हमको** **; सदा—** **सदैव** **; सर्वत्र—** **सभी जगहों पर** **; सर्व-ग:—** **सर्वव्यापी।** **.** 

**श्रीभगवान्, जीवात्माएँ, भौतिक शक्ति, आध्याति्मक शक्ति तथा सश्पूर्ण सृष्टि—वे सभी** **व्यष्टियाँ हैं। अन्ततोगत्वा ये सब मिलकर परब्रह्म का निर्माण करती हैं। अत: जो आत्मज्ञानी** **हैं, वे भिन्नता में एकता देखते हैं। ऐसे बढ़ेचढ़े पुरुषों के लिए भगवान् के शारीरिक** **अलंकरण, उनके नाम, उनका यश, उनके लक्षण एवं रूप तथा आयुध उनकी शक्ति की ही** **अभिव्यक्तियाँ हैं। उनके समुन्नत आध्यात्मिक ज्ञान के अनुसार विभिन्न रूपों में प्रकट होने** **वाले सर्वज्ञ भगवान् सर्वत्र विद्यमान हैं। वे सदैव सभी विपदाओं से सर्वत्र हमारी रक्षा करें।** **तात्पर्य :** आध्यात्मिक ज्ञान में उन्नत पुरुष जानता है, कि एकमात्र श्रीभगवान् का ही अस्तित्त्व है। *भगवद्गीता* (९.४) में भी इसकी पुष्टि हुई है जहाँ भगवान् श्रीकृष्ण कहते हैं— *मया ततम् इदं* *सर्वम्* —इससे सूचित होता है कि प्रत्येक दिखने वाली वस्तु उनकी शकि्त का प्रसार है। *विष्णु* *पुराण* (१.२२.५२) में इसकी पुष्टि इस प्रकार हुई है— *एकदेश स्थितस्याग्नेज्र्योत्स्ना विस्तारिणी यथा।* *परस्य ब्रह्मण: शक्तिस्तथेदम् अखिलं जगत्॥* ''जिस प्रकार अग्नि एक स्थान में रहकर अपने प्रकाश तथा ताप को सर्वत्र फैलाती है, उसी प्रकार सर्वशक्तिमान श्रीभगवान् यद्यपि वैकुण्ठ धाम में स्थित हैं, किन्तु उनका विस्तार भौतिक तथा आध्यात्मिक जगत में विभिन्न शक्तियों के द्वारा होता है।ÓÓ चूँकि कार्य-कारण परमेश्वर ही हैं, अत: उनमें कोई अन्तर नहीं होता। फलत: श्रीभगवान् के अलंकरण तथा आयुध उनकी आत्म-शक्ति के प्रसार होने के कारण उनसे अभिन्न हैं। भगवान् तथा उनकी विविध रूप से प्रस्तुत शक्तियों में कोई अन्तर नहीं है। *पद्मपुराण* से भी इसकी पुष्टि होती है— *नाम चिन्तामणि: कृष्णश्चैतन्यरसविग्रह:।* *पूर्ण: शुद्धो नित्यमुक्तोऽभिन्नत्वान् नामनामिनो:॥* भगवान् का पवित्र नाम पूर्णतया भगवान् के समरूप है। पूर्ण शब्द का अर्थ है 'पूराÓ। जिस प्रकार भगवान् सर्वशक्तिमान तथा सर्वज्ञ हैं, उसी तरह भगवान् के नाम, रूप, गुण, साज-सामग्री तथा उनकी प्रत्येक वस्तु पूर्ण शुद्ध, नित्य तथा निष्कलुष है। भगवान् के आभूषणों एवं वाहनों की स्तुति मिथ्या नहीं है, क्योंकि वे भगवान् के ही समान उत्तम हैं। भगवान् सर्वव्यापी हैं, अत: वे घट-घट वासी हैं और प्रत्येक वस्तु उनमें स्थित है। अत: भगवान् के आयुधों या आभूषणों की पूजा में भी वही शक्ति है, जो भगवान् की पूजा में। मायावादी या तो भगवान् के रूप को अस्वीकार करते हैं या कहते हैं कि वह माया या छद्म है, किन्तु भली-भाँति विचार करने पर पता लगेगा कि यह कथन स्वीकार्य नहीं है। यद्यपि भगवान् का आदि रूप तथा उनका निराकार अंश एक हैं, किन्तु भगवान् अपने रूप, गुण तथा धाम को शाश्वत रूप से बनाये रखते हैं। इसलिए इस स्तुति— *पातु सर्वै: स्वरूपैर्न: सदा सर्वत्र सर्वग:* —में कहा गया है कि विभिन्न रूपों में सर्वत्र व्याप्त भगवान् हमारी हर जगह रक्षा करें। भगवान् सदैव ही सर्वत्र अपने नाम, रूप, गुण, लक्षण तथा साज सामग्री से विद्यमान रहते हैं और इन सबों में भक्तों की रक्षा करने की समान शक्ति रहती है। श्रील मध्वाचार्य ने इस की व्यालया इस प्रकार से की है— *एक एव परो विष्णुर्भूषाहेति ध्वजेष्वज:।* *तत्तच्छक्तिप्रदत्वेन स्वयमेव व्यवस्थित:।* *सत्येनानेन मां देव: पातु सर्वेश्वरो हरि:॥* ** 