**पद्वयां भगवतो जज्ञे शुश्रूषा धर्मसिद्धये ।** **तस्यां जात: पुरा शूद्रो यद्वृत्त्या तुष्यते हरि: ॥ ३३॥** 

**शब्दार्थ** 

**पद्वयाम्—** **पैरों से** **; भगवत:—** **भगवान् के** **; जज्ञे—** **प्रकट हुआ** **; शुश्रूषा—** **सेवा** **; धर्म—** **वृत्तिपरक कार्य** **; सिद्धये—** **के हेतु** **;** **तस्याम्—** **उसमें** **; जात:—** **उत्पन्न हुआ** **; पुरा—** **प्राचीन काल में** **; शूद्र:—** **सेवक** **; यत्-वृत्त्या—** **वृत्ति जिससे** **; तुष्यते—** **तुष्ट होता है** **;** **हरि:—** **भगवान्।** **.** 

**तत्पश्चात् धाॢमक कार्य पूरा करने के लिए भगवान् के पैरों से सेवा प्रकट हुई। पैरों पर शूद्र** **स्थित होते हैं, जो सेवा द्वारा भगवान् को तुष्ट करते हैं।** **तात्पर्य :** सेवा सभी जीवों की असली स्वाभाविक वृत्ति है। जीव भगवान् की सेवा करने के निमित्त हैं और वे इस सेवा भाव से धाॢमक सिद्धि प्राप्त कर सकते हैं। कोई भी व्यक्ति सैद्धान्तिक ज्ञान प्राप्त करने के लिए केवल चिन्तन द्वारा धाॢमक सिद्धि प्राप्त नहीं कर सकता। अध्यात्मवादियों का ज्ञानी वर्ग आत्मा तथा पदार्थ का अन्तर जानने के लिए ही चिन्तन करता रहता है, किन्तु ज्ञान द्वारा उसे मुक्त हुए आत्मा के कार्यों की कोई जानकारी नहीं रहती। यह कहा जाता है कि जो लोग वस्तुओं को यथारूप में जानने के लिए मानसिक चिन्तन ही करते रहते हैं और भगवान् की प्रेमाभक्ति में नहीं लगते वे केवल अपने समय की बरबादी करते हैं। यहाँ पर यह स्पष्ट कहा गया है कि सेवा का सिद्धान्त धाॢमक विधि को पूरा करने के निमित्त भगवान् के पाँवों से उत्पन्न किया गया था, किन्तु यह दिव्य सेवा भौतिक जगत के सेवा भाव से भिन्न है। भौतिक जगत में कोई भी सेवक नहीं बनना चाहता, हर व्यक्ति स्वामी बनना चाहता है, क्योंकि मिथ्या स्वामित्व बद्धजीव का मूलभूत रोग है। भौतिक जगत में बद्धजीव अन्यों पर प्रभुत्व जताना चाहता है। भगवान् की बहिरंगा शक्ति द्वारा मोहित होकर वह भौतिक जगत में सेवक बनने के लिए बाध्य किया जाता है। बद्धजीव की यही असली स्थिति है। भ्रामक बहिरंगा शक्ति का अन्तिम पाश भगवान् से एकाकार होने की अवधारणा है और इसी धारणा के कारण भ्रमित जीव अपने को भूल से मुक्तात्मा तथा ''नारायण के तुल्यÓÓ मानते हुए भौतिक शक्ति के बन्धन में पड़ा रहता है। वस्तुत: ब्राह्मण की अपेक्षा शूद्र होना और सेवाभाव का विकास करना श्रेयस्कर होता है, क्योंकि केवल इसी भाव से भगवान् तुष्ट होते हैं। प्रत्येक जीव को, भले ही योग्यता के अनुसार वह ब्राह्मण हो, भगवान् की दिव्य सेवा करनी चाहिए। *भगवद्गीता* तथा *श्रीमद्भागवत* दोनों ही इसकी परिपुष्टि करते हैं कि यह सेवाभाव जीव की सिद्धि है। ब्राह्मण, क्षत्रिय, वैश्य या शूद्र एकमात्र भगवान् की सेवा करके ही अपने वृत्तिपरक कर्तव्य को पूरा कर सकता है। ब्राह्मण से अपेक्षा की जाती है कि वैदिक ज्ञान में अपनी पूर्णता के कारण वह इस तथ्य को जाने। अन्य वर्गों को ब्राह्मण वैष्णव (योग्यता के अनुसार ब्राह्मण तथा कर्मद्वारा वैष्णव) के निर्देश का अनुगमन करना चाहिए। इससे सश्पूर्ण समाज अपने सामाजिक ढाँचे की व्यवस्था के अनुसार पूर्ण बन सकेगा। अव्यवस्थित समाज न तो समाज के सदस्यों को, न ही भगवान् को तुष्ट कर सकता है। यदि कोई पूर्ण ब्राह्मण, क्षत्रिय, वैश्य या शूद्र न भी हो, किन्तु यदि वह अपने सामाजिक पद की सिदि्ध की परवाह न करते हुए भगवान् की सेवा करता है, तो वह भगवान् के प्रति केवल सेवा भाव उत्पन्न करके पूर्ण मानव बन जाता है।  