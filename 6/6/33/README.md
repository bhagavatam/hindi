**पूषानपत्य: पिष्टादो भग्नदन्तोऽभवत्पुरा ।** **योऽसौ दक्षाय कुपितं जहास विवृतद्विज: ॥ ४३॥** 

**शब्दार्थ** 

**पूषा—** **पूषा** **; अनपत्य:—** **संतानरहित** **; पिष्ट-अद:—** **आटा खाकर निर्वाह करने वाला** **; भग्न-दन्त:—** **टूटे दाँतों वाला** **;** **अभवत्—** **हो गया** **; पुरा—** **प्राचीन काल में** **; य:—** **जो** **; असौ—** **वह** **; दक्षाय—** **दक्ष पर** **; कुपितम्—** **अत्यन्त क्रुद्ध** **; जहास—** **हँसा** **; विवृत-द्विज:—** **दाँत निकालकर।** **.** 

**पूषा के कोई सन्तान नहीं हुई। जब भगवान् शिव दक्ष पर क्रुद्ध हुए तो पूषा दाँत** **निकाल कर हँसा था। अत: उसके दाँत जाते रहे और तब से वह पिसा हुआ अन्न खाकर** **जीवन-निर्वाह करता रहा।** **** 