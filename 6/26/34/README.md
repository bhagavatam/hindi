**नभस: शब्दतन्मात्रात्कालगत्या विकुर्वत: ।** **स्पर्शोऽभवत्ततो वायुस्त्वक्स्पर्शस्य च सङ्ग्रह: ॥ ३५॥** 

**शब्दार्थ** 

**नभस:—** **आकाश से** **; शब्द-तन्मात्रात्—** **सूक्ष्म शब्द तत्त्व से प्रकट होता है** **; काल-गत्या—** **काल की गति से** **;** **विकुर्वत:—** **विकार आने से** **; स्पर्श:—** **स्पर्श सूक्ष्म तत्त्व** **; अभवत्—** **उत्पन्न हुआ** **; तत:—** **उससे** **; वायु:—** **वायु** **; त्वक्—** **स्पर्शेन्द्रिय, त्वचा** **; स्पर्शस्य—** **स्पर्श की** **; च—** **यथा** **; सङ्ग्रह:—** **अनुभव।** **.** 

**ध्वनि उत्पन्न करने वाले आकाश में काल की गति से विकार उत्पन्न होता है और इस** **तरह स्पर्श तन्मात्र प्रकट होता है। इससे फिर वायु तथा स्पर्श इन्द्रिय उत्पन्न होती है।** **तात्पर्य :** कालान्तर में जब सूक्ष्म रूप स्थूल रूपों में परिणत होते हैं, तो वे स्पर्श की वस्तुएँ बन जाते हैं। काल की गति के साथ स्पर्श इन्द्रिय का विकास होता है। शब्द अस्तित्व में आने वाली पहली ज्ञानेन्द्रिय है और शब्दबोध से स्पर्शबोध विकसित होता है, जिससे फिर ²ष्टिबोध आता है। हमारी ज्ञानेन्द्रियों के क्रमिक विकास की यही विधि है।  