**ननु भागवता नित्यं भूतानुग्रहकातरा: ।** **ऋते त्वां सौहृदघ्नं वै वैरङ्करमवैरिणाम् ॥ ३९॥** 

**शब्दार्थ** 

**ननु—** **अब** **; भागवता:—** **भगवद्भक्त** **; नित्यम्—** **शाश्वत रूप से** **; भूत-अनुग्रह-कातरा:—** **पतित बद्धजीवों को वर देने के** **लिए अतीव उत्सुक** **; ऋते—** **सिवाय** **; त्वाम्—** **तुश्हारे** **; सौहृद-घ्नम्—** **मैत्री तोडऩे वाले (अतएव भागवतों में गिनती किये** **जाने के अयोग्य)** **; वै—** **निस्सन्देह** **; वैरम्-करम्—** **तुम शत्रुता उत्पन्न करते हो** **; अवैरिणाम्—** **जो शत्रु नहीं हैं ऐसे पुरुषों के** **प्रति।** **.** 

**तुश्हें छोड़कर अन्य सारे भगवद्भक्त बद्धजीवों के प्रति अत्यन्त दयालु हैं और दूसरों को** **लाभ पहुँचाने के इच्छुक रहते हैं। यद्यपि तुम भक्त का वेश धारण करते हो, किन्तु तुम उन** **लोगों के साथ शत्रुता उत्पन्न करते हो जो तुश्हारे शत्रु नहीं हैं, या तुम मित्रों के बीच मैत्री** **तोड़ते हो और शत्रुता उत्पन्न करते हो। क्या इन गॢहत कार्यों को करते हुए अपने को भक्त** **कहने से लज्जित नहीं होते?** **तात्पर्य :** नारद मुनि की शिष्य-परश्परा के सेवकों को ऐसी निन्दाओं को सहन करना पड़ेगा। हम कृष्णभावनामृत आन्दोलन के माध्यम से कठोर विधियों का पालन करते हुए युवाओं को भक्त बनने तथा भगवद्धाम वापस जाने के लिए प्रशिक्षित करने का प्रयास कर रहे हैं, किन्तु हमारी सेवा की प्रशंसा न तो भारत में की जाती है न ही पाश्चात्य देशों में, जहाँ हम इस कृष्णभावनामृत आन्दोलन का विस्तार करने का प्रयास कर रहे हैं। भारत में ब्राह्मण जाति के लोग कृष्णभावनामृत आन्दोलन के शत्रु बन चुके हैं, क्योंकि हम विदेशियों को, जो कि श्लेच्छ तथा यवन माने जाते हैं, ब्राह्मण-पद तक ऊपर उठाते हैं। हम उन्हें तपस्या का प्रशिक्षण देते हैं और उनका यज्ञोपवीत करके उन्हें ब्राह्मण के रूप में मान्यता प्रदान करते हैं। इस तरह भारत के ब्राह्मण जाति के लोग पाश्चात्य जगत में हमारे कार्यकलापों से अत्यधिक अप्रसन्न हैं। पश्चिम में भी जो युवा इस आन्दोलन में शामिल होते हैं उनके माता-पिता भी हमारे शत्रु बन गये हैं। शत्रु बनाना हमारा कार्य नहीं, किन्तु विधि ही ऐसी है कि अभक्तगण हमारे प्रति सदैव शत्रुभाव रखेंगे। फिर भी जैसा कि शाषों में कहा गया है भक्त को सहिष्णु तथा दयालु दोनों ही होना चाहिए। प्रचार-कार्य में रत भक्तगणों को अज्ञानी लोगों द्वारा आरोपित होने के लिए तैयार रहना चाहिए, फिर भी उन्हें पतित बद्धजीवों के प्रति अत्यन्त दयालु रहना चाहिए, यदि नारद मुनि की गुरु शिष्य परश्परा का कोई व्यक्ति अपना कर्तव्य पालन करता है, तो उसकी सेवा अवश्य ही मान्य होगी। जैसा कि *भगवद्गीता* (१८.६८- ६९) में भगवान् कृष्ण कहते हैं— *य इदं परमं गुह्यं मद्भक्तेष्वमिधास्यति।* *भङ्क्षक्त मयि परां कृत्वा मामेवैष्यत्यसंशय:॥* *न च तस्मान् मनुष्येषु कश्चिन्मे प्रियकृत्तम:।* *भविता न च मे तस्मादन्य: प्रियतरो भुवि॥* ''जो व्यक्ति भक्तों को यह परम रहस्य बताता है, वह शुद्ध भक्ति को प्राप्त करता है और अन्त में वह मेरे पास वापस आता है। इस संसार में उसकी अपेक्षा कोई अन्य सेवक न तो मुझे अधिक प्रिय है और न कभी होगा।ÓÓ हमें भगवान् कृष्ण के सन्देश का प्रचार करते रहना है और शत्रुओं से डरना नहीं है। हमारा एकमात्र कर्तव्य अपने इस प्रचार द्वारा, जो श्री चैतन्य तथा भगवान् कृष्ण द्वारा सेवा के रूप में स्वीकार किया जायेगा, भगवान् को तुष्ट करना है। इस श्लोक में *सुहृद-घ्नम्* (मैत्री तोडऩे वाला) शब्द का प्रयोग हुआ है। चूँकि नारद मुनि तथा उनकी गुरु शिष्य परश्परा के सदस्य मैत्री तथा पारिवारिक जीवन को छिन्न-भिन्न करते हैं, अतएव कभी-कभी उन्हें *सुहृदघ्नम्* , अर्थात् सश्बन्धियों के बीच शत्रुता उत्पन्न करने वाला, कहा जाता है। वस्तुत: ऐसे भक्त हर जीव के मित्र हैं ( *सुहृदं सर्वभूतानाम्* ), किन्तु भ्रमवश उन्हें शत्रु समझा जाता है। प्रचार कार्य कठिन तथा अकृतज्ञ कार्य हो सकता है, किन्तु प्रचारक को भगवान् के आदेशों का पालन करना चाहिए और भौतिकतावादी व्यक्तियों से निडर रहना चाहिए।  