**प्रतिजग्राह तद्बाढं नारद: साधुसश्मत: ।** **एतावान्साधुवादो हि तितिक्षेतेश्वर: स्वयम् ॥ ४४॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; प्रतिजग्राह—** **स्वीकार किया** **; तत्—** **वह** **; बाढम्—** **तथास्तु** **; नारद:—** **नारदमुनि** **; साधु-सश्मत:—** **जो माने हुए साधु हैं** **; एतावान्—** **इतना** **; साधु-वाद:—** **साधु पुरुष के अनुकूल** **; हि—** **निस्सन्देह** **;** **तितिक्षेत—** **वह सहन कर सके** **; ईश्वर:—** **यद्यपि प्रजापति दक्ष को शाप देने में समर्थ** **; स्वयम्—** **स्वयं।** **.** 

**श्रीशुकदेव गोस्वामी ने कहा : हे राजन्! चूँकि नारद मुनि माने हुए साधु पुरुष हैं, अत:** **जब प्रजापति दक्ष ने उन्हें शाप दिया तो उन्होंने उत्तर दिया** **तद् बाढम्** **—''ठीक, तुमने जो भी** **कहा है उत्तम है। मैं इस शाप को स्वीकार करता हूँ।ÓÓ वे चाहते तो उलट कर प्रजापति दक्ष** **को शाप दे सकते थे, किन्तु उन्होंने कोई कार्यवाही नहीं की, क्योंकि वे सहिष्णु तथा दयालु** **साधु हैं।** **तात्पर्य :** जैसाकि *श्रीमद्भागवत* (३.२५.२१) में कहा गया है— *तितिक्षव: कारुणिका: सुहृद: सर्वदेहिनाम्।* *अजातशत्रव: शान्ता: साधव: साधुभूषणा:॥* ''साधु के लक्षण हैं कि वह सहिष्णु, दयालु तथा सभी जीवों के प्रति मैत्रीपूर्ण होता है। उसका कोई शत्रु नहीं होता, वह शान्त होता है, वह शाषों का पालन करता है और उसके सारे गुण उदात्त होते हैं।ÓÓ चूँकि नारदमुनि सर्वाधिक उच्च साधु या भक्त हैं, अत: उन्होंने प्रजापति दक्ष का उद्धार करने हेतु उस शाप को मौन भाव से सह लिया। श्री चैतन्य महाप्रभु ने अपने सारे भक्तों को इसी सिद्धान्त की शिक्षा दी है— *तृणादपि सुनीचेन तरोरपि सहिष्णुना।* *अमानिना मानदेन कीर्तनीय: सदा हरि:॥* ''मनुष्य को चाहिए कि अपने को रास्ते के तिनके से भी तुच्छ समझकर मन में विनम्र भाव से भगवान् के पवित्र नाम का कीर्तन करे। उसे वृक्ष से भी अधिक सहनशील होना चाहिए, मिथ्या प्रतिष्ठा के भाव से रहित होना चाहिए तथा दूसरों को आदर देने के लिए तैयार रहना चाहिए। ऐसी मनोदशा में वह भगवान् के पवित्र नाम का निरन्तर कीर्तन कर सकता है।ÓÓ जो व्यक्ति श्री चैतन्य महाप्रभु के आदेशों का पालन करते हुए संसार-भर में या सारे ब्रह्माण्ड में भगवान् की महिमा का प्रचार करता है उसे घास या तिनके से भी अधिक विनम्र तथा वृक्ष से भी अधिक सहनशील होना चाहिए, क्योंकि प्रचारक आरामदेह जीवन नहीं बिता सकता। निस्सन्देह, प्रचारक को अनेक अवरोधों का सामना करना पड़ता है। वह कभी-कभी न केवल शापित होता है, अपितु उसे शारीरिक चोटें भी सहनी पड़ती हैं। उदाहरणार्थ, जब नित्यानन्द प्रभु जगाइ तथा माधाइ नामक दो उचक्के भाइयों के पास कृष्णभावनामृत का प्रचार करने गये तो उन्होंने उन्हें चोट पहुँचाई जिससे उनके सिर से खून बहने लगा था। फिर भी उन्होंने सहिष्णुतापूर्वक उन दोनों उचक्कों का उद्धार किया जिससे वे पूर्ण वैष्णव बन गये। प्रचारक का यही कर्तव्य है। जीसस क्राइस्ट को तो शूली पर भी चढऩा पड़ा था। अतएव नारदमुनि को दिया गया शाप अधिक आश्चर्यप्रद नहीं था और उन्होंने उसे सह लिया। अब यह पूछा जा सकता है कि नारदमुनि प्रजापति दक्ष के सश्मुख क्यों रुके रहे और उनके सारे दोषारोपों तथा शापों को सहते रहे? क्या यह दक्ष के उद्धार के लिए था? उत्तर है—हाँ। श्रील विश्वनाथ चक्रवर्ती ठाकुर कहते हैं कि प्रजापति दक्ष द्वारा अपमानित होने के बाद नारदमुनि को वहाँ से तुरन्त चले जाना चाहिए था, किन्तु वे जानबूझकर दक्ष के कटु शब्दों को सुनने के लिए रुके रहे जिससे दक्ष का क्रोध शान्त हो जाये। प्रजापति दक्ष कोई सामान्य व्यक्ति न थे। उन्होंने अनेक पुण्यकर्मों के फल संचित कर रखे थे। इसलिए नारद मुनि को आशा थी कि शाप देने के बाद दक्ष तुष्ट होकर तथा क्रोध से मुक्त होकर अपने दुव्र्यवहार के लिए पश्चात्ताप करेंगे और इस तरह वैष्णव बनने का अवसर प्राप्त करेंगे तथा उनका उद्धार हो सकेगा। जब जगाइ तथा माधाइ ने नित्यानन्द का अपमान किया, तो नित्यानन्द सहनशील बनकर खड़े रहे, इसलिए दोनों भाई उनके चरणों पर गिर पड़े और उन्होंने पश्चात्ताप किया। फलस्वरूप बाद में वे पूर्ण वैष्णव बन गये। *इस प्रकार श्रीमद्भागवत के षष्ठ स्कन्ध के अन्तर्गत ''प्रजापति दक्ष द्वारा नारदमुनि को शापÓÓ* *नामक पाँचवें अध्याय के भक्ति वेदान्त तात्पर्य पूर्ण हुए।* 