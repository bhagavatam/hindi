**एवं त्वं निरनुक्रोशो बालानां मतिभिद्धरे: ।** **पार्षदमध्ये चरसि यशोहा निरपत्रप: ॥ ३८॥** 

**शब्दार्थ** 

**एवम्—** **इस प्रकार** **; त्वम्—** **तुम (नारद)** **; निरनुक्रोश:—** **दयाविहीन** **; बालानाम्—** **अबोध, अनुभवहीन बालकों का** **; मति-** **भित्—** **चेतना को दूषित करते हुए** **; हरे:—** **भगवान् के** **; पार्षद-मध्ये—** **निजी संगियों के बीच** **; चरसि—** **विचरण करते हुए** **;** **यश:-हा—** **भगवान् को बदनाम करने वाले** **; निरपत्रप:—** **निर्लज्ज (यद्यपि तुम नहीं जानते कि तुम क्या कर रहे हो, किन्तु** **तुम पापकर्म कर रहे हो)।** **.** 

**प्रजापति दक्ष ने आगे कहा : इस तरह अन्य जीवों के प्रति ङ्क्षहसा करके भी अपने को** **भगवान् विष्णु का पार्षद कहते हुए तुम भगवान् को बदनाम कर रहे हो। तुमने व्यर्थ ही** **अबोध बालकों में संन्यास की प्रवृत्ति उत्पन्न की, इसलिए तुम निर्लज्ज निर्दयी हो। तुम** **भगवान् के निजी संगियों के साथ किस तरह विचरण कर सकते हो?** **तात्पर्य :** प्रजापति दक्ष की यह मनोवृति्त आज भी बनी हुई है। जब युवागण कृष्णभावनामृत आन्दोलन में शरीक होते हैं, तो उनके पिता एवं तथाकथित अभिभावक कृष्णभावनामृत आन्दोलन के संस्थापक पर अत्यधिक क्रुद्ध होते हैं, क्योंकि वे सोचते हैं कि उनके पुत्रों को व्यर्थ ही प्रेरित करके उन्हें खाने, पीने तथा मौज उड़ाने के भौतिक भोगों से वंचित कर दिया गया है। कर्मी यह सोचते हैं कि इस भौतिक जगत में वर्तमान जीवन का पूरी तरह भोग किया जाना चाहिए और उच्चलोकों में जाने के लिए कुछ पुण्यकर्म भी कर लिये जाने चाहिए जिससे अगले जीवन में भी आनन्द-भोग हो सके। किन्तु योगी और वह भी भकि्तयोगी, इस भौतिक जगत के मतों के प्रति क्रूर होता है। वह उन्नत भौतिकतावादी सवयता में दीर्घजीवन का भोग करने के लिए देवलोकों की यात्रा करने में रुचि नहीं रखता। जैसाकि प्रबोधानन्द सरस्वती ने कहा है— *कैवल्यं* *नरकायतेत्रिदश-पूर् आकाशपुष्पायते* —भक्त के लिए ब्रह्म में तादात्श्य नरक के तुल्य है और देवलोकों का जीवन मृगतृष्णा के समान है, जिसका कोई अस्तित्व ही नहीं होता। शुद्ध भक्त योगसिद्धि, उच्चलोकों की यात्रा या ब्रह्म से एकाकार होने में रुचि नहीं रखता। वह तो एकमात्र भगवान् की सेवा करने में रुचि रखता है। चूँकि प्रजापति दक्ष कर्मी थे, अत: वे नारद मुनि की उस महती सेवा नहीं सराह सके जो उन्होंने उनके ग्यारह हजार पुत्रों के प्रति की थी। उल्टे, उन्होंने नारदमुनि पर पापी होने का दोषारोपण किया और यह आरोप लगाया कि चूँकि नारद मुनि भगवान् के साथ रहते हैं इसलिए भगवान् भी बदनाम हो जायेंगे। इस तरह दक्ष ने निन्दा की कि नारद मुनि भगवान् के प्रति अपराधी हैं, यद्यपि वे भगवान् के पार्षद जाने जाते हैं।  