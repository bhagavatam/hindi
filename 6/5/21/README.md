**नाशं निशश्य पुत्राणां नारदाच्छीलशालिनाम् ।** **अन्वतप्यत क: शोचन्सुप्रजस्त्वं शुचां पदम् ॥ २३॥** 

**शब्दार्थ** 

**नाशम्—** **हानि** **; निशश्य—** **सुनकर** **; पुत्राणाम्—** **अपने पुत्रों की** **; नारदात्—** **नारद से** **; शील-शालिनाम्—** **सुशील व्यक्तियों में** **सर्वश्रेष्ठ** **; अन्वतप्यत—** **सहन किया** **; क:—** **प्रजापति दक्ष** **; शोचन्—** **शोक करते हुए** **; सु-प्रजस्त्वम्—** **दस हजार सुशील पुत्रों** **वाला** **; शुचाम्—** **शोक का** **; पदम्—** **स्थान।** **.** 

**प्रजापति दक्ष के पुत्र हर्यश्व अत्यन्त सुशील, सुसंस्कृत पुत्र थे, किन्तु दुर्भाग्यवश नारद** **मुनि के उपदेशों से वे अपने पिता के आदेश से विपथ हो गये। जब दक्ष ने यह समाचार** **सुना, जिसे उन तक नारद मुनि लाये थे, तो वे पश्चाताप करने लगे। यद्यपि वे ऐसे उत्तम पुत्रों** **के पिता थे, किन्तु वे सब उनके हाथ से निकल चुके थे। निश्चय ही यह शोचनीय था।** **तात्पर्य :** प्रजापति दक्ष के पुत्र हर्यश्व निश्चय ही सुशील, विद्वान तथा बढ़े-चढ़े थे और अपने पिता के आदेशानुसार वे सब अपने परिवार के लिए उत्तम पुत्र उत्पन्न करने के लिए तपस्या हेतु गये थे। किन्तु नारद मुनि ने उनके उत्तम स्वभाव तथा संस्कृति का लाभ उठाकर उन्हें समुचित निर्देश दिया कि वे इस भौतिक जगत में न फँसें, अपितु अपने ज्ञान तथा संस्कृति का उपयोग अपने भौतिक मामलों को समाप्त करने में करें। हर्यश्वों ने नारद मुनि के आदेश का पालन किया, किन्तु जब इसका समाचार प्रजापति दक्ष के पास लाया गया तो प्रजापति नारद मुनि के इन कार्यों से सुखी होने के बजाय अतीव दुखी हुए। इसी तरह हम अधिक से अधिक युवाओं को उनके परम लाभ हेतु कृष्णभावनामृत आन्दोलन में लाने का प्रयास कर रहे हैं, किन्तु इस आन्दोलन में शरीक होने वाले युवकों के माता-पिता अत्यधिक दुखी होने से शोक कर रहे हैं और इसके विरुद्ध प्रचार कर रहे हैं। निस्सन्देह, प्रजापति दक्ष ने नारद मुनि के विरुद्ध कोई प्रचार नहीं किया, लेकिन जैसाकि हम बाद में देखेंगे, दक्ष ने नारद मुनि को उनके उपकारी कार्यों के लिए शाप दिया। यह है भौतिकतावादी जीवन की शैली। भौतिकतावादी माता-पिता अपने पुत्रों को सन्तानें उत्पन्न करने में लगाये रखना, सुधरी आॢथक स्थिति के लिए प्रयत्न करते रहना तथा भौतिकतावादी जीवन में सड़ते रहने देना चाहते हैं। जब उनकी सन्तानें बर्बाद हो जाती हैं, व्यर्थ के नागरिक बनती हैं, तो वे दुखी नहीं होते किन्तु वे तब शोक करते हैं, जब वे जीवन के चरम लक्ष्य को प्राप्त करने के लिए कृष्णभावनामृत आन्दोलन में शरीक हो जाते हैं। माता-पिताओं तथा कृष्णभावनामृत आन्दोलन के बीच यह शत्रुता सनातन काल से चली आ रही है। यहाँ तक कि नारद मुनि की भी निन्दा की गई तो दूसरों के विषय में क्या कहा जाये? फिर भी नारद मुनि कभी अपने मिशन को नहीं त्यागते। यथासश्भव पतितात्माओं का उद्धार करने के लिए वे अपनी वीणा बजाते रहते हैं और हरे कृष्ण हरे कृष्ण कृष्ण कृष्ण हरे हरे। हरे राम हरे राम राम राम हरे हरे की दिव्य ध्वनि का उच्चारण करते रहते हैं।  