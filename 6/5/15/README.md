**पञ्चङ्क्षवशतितत्त्वानां पुरुषोऽद्भुतदर्पण: ।** **अध्यात्ममबुधस्येह किमसत्कर्मभिर्भवेत् ॥ १७॥** 

**शब्दार्थ** 

**पञ्च-ङ्क्षवशति—** **पच्चीस** **; तत्त्वानाम्—** **तत्त्वों में से** **; पुरुष:—** **भगवान्** **; अद्भुत-दर्पण:—** **अद्भुत का प्रकट कर्ता** **;** **अध्यात्मम्—** **समस्त कार्यों तथा कारणों का द्रष्टा** **; अबुधस्य—** **न जानने वाले का** **; इह—** **इस संसार में** **; किम् असत्-कर्मभि:** **भवेत्—** **क्षणभंगुर सकाम कार्यों में लगे रहने से क्या लाभ हो सकता है?** **.** 

**[नारद मुनि ने कहा था कि पच्चीस तत्त्वों से बना हुआ एक घर है। हर्यश्वों को यह** **रूपक समझ में आ गया] भगवान् पच्चीस तत्त्वों के आगार हैं और परम पुरुष होने के** **कारण कार्य-कारण के संचालक रूप में वे उनकी अभिव्यक्ति करते हैं। यदि कोई व्यक्ति** **क्षणभंगुर सकाम कर्मों में अपने को लगाता है और उस परम पुरुष को नहीं जानता तो उसे** **क्या लाभ प्राप्त होगा?** **तात्पर्य :** दार्शनिक तथा विज्ञानी आदि कारण खोजने के लिए पांडित्यपूर्ण शोध करते हैं, किन्तु उन्हें वैज्ञानिक ढंग से ऐसा करना चाहिए, किसी सनक में आकर नहीं, न ही विचित्र सिद्धान्तों के माध्यम से ऐसा करना चाहिए। आदि कारण के विज्ञान की व्यालया विविध वैदिक ग्रन्थों में ही हुई है। *अथातो ब्रह्मजिज्ञासा। जन्माद्यस्य यत:* । *वेदान्त सूत्र* बताता है कि मनुष्य को परमात्मा विषयक पूछताछ करनी चाहिए। ब्रह्म विषयक ऐसी पूछताछ *ब्रह्म जिज्ञासा* कहलाती है। *श्रीमद्भागवत* (१.२.११) में परम सत्य या *तत्त्व* की व्यालया की गई है— *वदन्ति तत्तत्त्वविदस्तत्त्वं यज्ज्ञानमद्वयम्।* *ब्रह्मेति परमात्मेति भगवान् इति शब्द्यते॥* ''परम सत्य को जानने वाले विद्वान अध्यात्मवादी इस अद्वैत तत्त्व को ब्रह्म, परमात्मा या भगवान् कहकर पुकारते हैं।ÓÓ नवदीक्षितों को परम सत्य निॢवशेष ब्रह्म के रूप में प्रतीत होते हैं और बढ़े-चढ़े योगियों को परमात्मा रूप में। किन्तु भक्तजन जो कि उनसे भी बढ़े-चढ़े होते हैं परमात्मा को भगवान् विष्णु के रूप में समझते हैं। यह भौतिक विराट जगत भगवान् कृष्ण या विष्णु की शक्ति का विस्तार है। *एकदेश स्थितस्याग्नेज्र्योत्स्ना विस्तारिणी यथा।* *परस्य ब्रह्मण: शक्तिस्तथेदमखिलं जगत्॥* ''इस जगत में हम जो भी देखते हैं वह उन भगवान् की विविध शक्तियों का केवल विस्तार है, जो उस अग्नि की तरह हैं, जो एक स्थान में स्थित होते हुए भी दूर-दूर तक अपना प्रकाश फैलाती है।ÓÓ ( *विष्णु पुराण* )। सश्पूर्ण विराट जगत भगवान् का विस्तार है। इसलिए यदि परम कारण को खोजने के लिए कोई व्यक्ति शोधकार्य न करके ओछे नश्वर कार्यों में झूठे ही अपने को लगाता है, तो फिर महत्त्वपूर्ण विज्ञानी या दार्शनिक के रूप में मान्यता की माँग करने से क्या लाभ? यदि वह परम कारण को नहीं जानता तो उसके वैज्ञानिक तथा दार्शनिक शोध से क्या लाभ? *पुरुष* अर्थात् आदि पुरुष—भगवान् विष्णु—को एकमात्र भक्ति द्वारा समझा जा सकता है। *भक्त्या मामभिजानाति यावान् यश्चास्मि तत्त्वत:* —एकमात्र भक्ति द्वारा उन परम पुरुष को समझा जा सकता है, जो सभी वस्तुओं के पीछे हैं। मनुष्य को यह समझने का प्रयास करना चाहिए कि भौतिक तत्त्व भगवान् की भिन्न कनिष्ठा शक्ति हैं और जीव भगवान् की आध्याति्मक शक्ति है। हम पदार्थ तथा आत्मा सहित जो भी अनुभव करते हैं वह भगवान् विष्णु की दो शक्तियों, कनिष्ठा (अपरा) शक्ति तथा श्रेष्ठ (परा) शक्ति, का संयोग है। मनुष्य को चाहिए कि सृष्टि, पालन तथा संहार विषयक तथ्यों का तथा उस स्थायी स्थान का, जहाँ से फिर लौटने की आवश्यकता नहीं पड़ती, ( *यद्गत्वा न निवर्तन्ते* ) गश्भीरतापूर्वक अध्ययन करे। मानव समाज को इसका अध्ययन करना चाहिए, किन्तु लोग ऐसे ज्ञान का अनुशीलन न करके क्षणिक सुख तथा इन्द्रियतृप्ति के प्रति आकृष्ट होते हैं जिनका अन्त पादहीन शीर्षहीन (बिना सिरपैर वाली) कामवासना में होता है। ऐसे कार्यों से कोई लाभ नहीं है। मनुष्य को कृष्णभावनामृत आन्दोलन में अपने को लगाना चाहिए।  