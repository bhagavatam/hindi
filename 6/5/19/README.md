**इति व्यवसिता राजन्हर्यश्वा एकचेतस: ।** **प्रययुस्तं परिक्रश्य पन्थानमनिवर्तनम् ॥ २१॥** 

**शब्दार्थ** 

**इति—** **इस प्रकार** **; व्यवसिता:—** **नारद मुनि के उपदेशों से पूर्णतया आश्वस्त हुए** **; राजन्—** **हे राजन्** **; हर्यश्वा:—** **प्रजापति दक्ष** **के पुत्र** **; एक-चेतस:—** **सभी एकमत होने से** **; प्रययु:—** **विदा ली** **; तम्—** **नारदमुनि को** **; परिक्रश्य—** **प्रदक्षिणा करके** **;** **पन्थानम्—** **पथ पर** **; अनिवर्तनम्—** **जिससे इस भौतिक जगत में फिर से कोई वापस नहीं आता।** **.** 

**शुकदेव गोस्वामी ने आगे कहा : हे राजन्! नारद मुनि के उपदेशों को सुनने के बाद** **प्रजापति दक्ष के पुत्र हर्यश्वों को पूरी तरह से समझ में आ गया। उन सबों ने उनके उपदेशों में** **विश्वास किया और वे एक ही निष्कर्ष पर पहुँचे। उन्हें अपना गुरु स्वीकार कर लेने पर उन्होंने** **उस महामुनि की प्रदक्षिणा की और उस पथ का अनुसरण किया जिससे कोई इस जगत में** **फिर नहीं लौटता।** **तात्पर्य :** इस श्लोक से हम दीक्षा तथा गुरु-शिष्य के कर्तव्यों का अर्थ समझ सकते हैं। गुरु कभी भी अपने शिष्य को यह शिक्षा नहीं देता, ''मुझसे मंत्र लो, मुझे कुछ धन दो और इस योग पद्धति का अवयास करके तुम भौतिकतावादी जीवन में दक्ष बन जाओगे।ÓÓ यह गुरु का कर्तव्य नहीं है। प्रत्युत गुरु अपने शिष्य को शिक्षा देता है कि किस तरह भौतिकतावादी जीवन का परित्याग करना चाहिए और शिष्य का कर्तव्य है कि वह उसके उपदेशों को हृदयंगम करे और अन्तत: भगवद्धाम वापस जाने के मार्ग का अनुसरण करे, जहाँ से कोई भी इस भौतिक जगत में वापस नहीं आता। नारद मुनि के उपदेशों को सुनने के बाद प्रजापति दक्ष के पुत्र हर्यश्वों ने सैकड़ों सन्तानें उत्पन्न करने तथा उनकी देखभाल करने की झंझट में पडऩे के बजाय भौतिकतावादी जीवन में न फँसने का निश्चय किया। यह व्यर्थ में फंसने की बात होती। हर्यश्वों ने पाप-पुण्य के कर्मों का विचार नहीं किया, उनके भौतिकतावादी पिता ने जनसंलया बढ़ाने का उन्हें आदेश दिया था, किन्तु नारद मुनि के वचनों में आकर वे उस आदेश का पालन नहीं कर सके। नारद मुनि ने उनके गुरु के रूप में उन्हें ये शाषीय उपेदश दिये कि उन्हें इस भौतिक जगत का परित्याग कर देना चाहिए और उन्होंने प्रामाणिक शिष्यों की तरह उनके आदेशों का पालन किया। मनुष्य को इस ब्रह्माण्ड में विभिन्न लोकों में चक्कर लगाते रहने का प्रयास नहीं करना चाहिए, क्योंकि यदि कोई सर्वोच्च लोक, ब्रह्मलोक, भी चला जाता है, तो भी उसे लौटना होगा ( *क्षीणे पुण्ये मत्र्यलोकं विशन्ति* )। कॢमयों के प्रयास समय का अपव्यय होते हैं। मनुष्य को भगवद्धाम वापस जाने का प्रयास करना चाहिए। यही जीवन की सिद्धि है। जैसा कि *भगवद्गीता* (८.१६) में भगवान् कहते हैं— *आब्रह्म भुवनाँल्लोका: पुनरावॢतनोऽर्जुन।* *मामुपेत्य तु कौन्तेय पुनर्जन्म न विद्यते॥* ''इस जगत में सर्वोच्च लोक से लेकर निश्नतम तक सारे लोक दुखों के घर हैं जहाँ जन्म तथा मरण का चक्कर लगा रहता है। किन्तु हे कुन्तीपुत्र! जो मेरे धाम को प्राप्त कर लेता है, वह फिर कभी जन्म नहीं लेता।ÓÓ  