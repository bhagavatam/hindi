**चुक्रोध नारदायासौ पुत्रशोकविमूॢच्छत: ।** **देवॢषमुपलवयाह रोषाद्विस्फुरिताधर: ॥ ३५॥** 

**शब्दार्थ** 

**चुक्रोध—** **अत्यन्त क्रुद्ध हुआ** **; नारदाय—** **नारदमुनि पर** **; असौ—** **वह (दक्ष)** **; पुत्र-शोक—** **अपने पुत्रों की क्षति के शोक के** **कारण** **; विमूॢच्छत:—** **प्राय: अचेत** **; देवॢषम्—** **देवॢष नारद को** **; उपलवय—** **देखकर** **; आह—** **कहा** **; रोषात्—** **महान् क्रोध** **वश** **; विस्फुरित—** **काँपते हुए** **; अधर:—** **होठों वाला।** **.** 

**जब दक्ष ने सुना कि सवलाश्वों ने भी भकि्त में संलग्न होने के लिए इस जगत को छोड़** **दिया है, तो वे नारद पर क्रुद्ध हुए और शोक के कारण वे अचेतप्राय हो गये। जब दक्ष की** **नारद से भेंट हुई तो क्रोध से दक्ष के होंठ काँपने लगे और वे इस प्रकार बोले।** **तात्पर्य :** श्रील विश्वनाथ चक्रवर्ती ठाकुर की टीका है कि नारदमुनि ने प्रियव्रत तथा उत्तानपाद से लेकर स्वायंभुव मनु के सारे परिवार का उद्धार किया था। उन्होंने उत्तानपाद के पुत्र ध्रुव का उद्धार किया था और प्राचीनबॢह तक का उद्धार किया जो सकाम कर्मों में लगा हुआ था। तो भी वे प्रजापति दक्ष का उद्धार नहीं कर पाये। प्रजापति दक्ष ने नारद को अपने समक्ष देखा, क्योंकि नारद स्वयं उसका उद्धार करने आये थे। नारद मुनि ने प्रजापति दक्ष के पास उनकी शोकाकुल दशा में मिलने का अवसर निकाला, क्योंकि शोकविह्वल दशा भकि्तयोग को समझने के लिए उपयुक्त समय होता है। जैसा कि *भगवद्गीता* (७.१६) में कहा गया है—चार प्रकार के लोग— *आर्त* (दुखी), *अर्थार्थी* (धन की आवश्यकता वाला), *जिज्ञासु* (जो पूछताछ करना चाहता है) तथा *ज्ञानी*  (ज्ञानवान्)—भक्ति को समझने की कोशिश करते हैं। प्रजापति दक्ष अपने पुत्रों की क्षति होने के कारण अत्यन्त विषाद में था, अतएव नारद ने भौतिक बन्धन से मुक्ति के विषय में उसे उपदेश देने का अवसर ढूँढ निकाला।  

**श्रीदक्ष उवाच** 