**ऋणैषिभिरमुक्तानाममीमांसितकर्मणाम् ।** **विघात: श्रेयस: पाप लोकयोरुभयो: कृत: ॥ ३७॥** 

**शब्दार्थ** 

**ऋणै:—** **कर्जे से** **; त्रिभि:—** **तीन** **; अमुक्तानाम्—** **ऐसे पुरुषों का जो मुक्त नहीं हैं** **; अमीमांसित—** **विचार न करते हुए** **;** **कर्मणाम्—** **कर्तव्य-पथ** **; विघात:—** **नष्ट कर देते हैं** **; श्रेयस:—** **सौभाग्य-पथ का** **; पाप—** **हे परम पापी (नारद मुनि)** **;** **लोकयो:—** **लोकों का** **; उभयो:—** **दोनों** **; कृत:—** **किया हुआ।** **.** 

**प्रजापति दक्ष ने कहा : मेरे पुत्र अपने तीन ऋणों से मुक्त भी नहीं हुए थे। दरअसल,** **उन्होंने ठीक से अपने कर्तव्यों पर विचार भी नहीं किया था। रे नारदमुनि! रे साक्षात्** **पापकर्म! तुमने इस जगत में उनके सौभाग्य की प्रगति में बाधा डाली है और दूसरी बात यह** **कि अभी भी वे सन्त पुरुषों, देवताओं तथा अपने पिता के ऋणी हैं।** **तात्पर्य :** ज्योंही ब्राह्मण जन्मता है उस पर तीन ऋण चढ़ जाते हैं—ऋषि-ऋण, देव-ऋण तथा पितृ-ऋण। सन्त पुरुषों के ऋण से उऋण होने के लिए ब्राह्मण के पुत्र को ब्रह्मचर्य पालन करना आवश्यक है। देवऋण से उऋण होने के लिए कर्मकाण्ड करना तथा पितृऋण से उऋण होने के लिए उसे सन्तान उत्पन्न करना आवश्यक है। प्रजापति दक्ष ने तर्क किया है कि यद्यपि मुकि्त के लिए संन्यास आश्रम की संस्तुति की जाती है, किन्तु जब तक वह देवताओं, सन्तों तथा अपने पिता के प्रति कर्तव्यों को पूरा नहीं कर लेता वह मुक्ति नहीं पा सकता। चूँकि दक्ष के पुत्र इन तीन ऋणों से मुक्त नहीं हो पाये थे, अत: नारद मुनि उन्हें संन्यास जीवन की ओर कैसे ले गये? स्पष्ट है कि प्रजापति दक्ष को शाषों का अन्तिम निर्णय ज्ञात न था। जैसाकि *श्रीमद्भागवत* (११.५.४१) में कहा गया है— *देवॢषभूताप्तनृणां पितृणां न ङ्क्षककरो नायमृणी च राजन्।* *सर्वात्मना य: शरणं शरण्यं गतो मुकुन्दं परिहृत्य कर्तम्॥* हर व्यक्ति देवताओं, सामान्य जीवों, अपने परिवार, पिता इत्यादि का ऋणी होता है, किन्तु यदि कोई मुक्तिप्रदाता कृष्ण या मुकुन्द की शरण में पूरी तरह चला जाता है, तो यदि वह यज्ञ न भी करे तो भी सारे ऋणों से उऋण हो जाता है। यदि कोई उन पूर्ण पुरुषोत्तम भगवान् के लिए भौतिक जगत का परित्याग कर देता है जिनके चरणकमल हर एक के आश्रय हैं, तो वह अपने ऋणों से उऋण हुए बिना ही मुक्त हो जाता है। यह शाष का निर्णय है। अत: नारद मुनि प्रजापति दक्ष के पुत्रों को तुरन्त ही इस भौतिक जगत का परित्याग करने तथा भगवान् की शरण ग्रहण करने के लिए उपदेश देने में पूरी तरह से सही थे। दुर्भाग्यवश, हर्यश्वों तथा सवलाश्वों के पिता प्रजापति दक्ष नारदमुनि द्वारा की गई महती सेवा को समझ नहीं सके। अतएव दक्ष ने उन्हें *पाप* (साक्षात् पापकर्म) तथा *असाधु* (असन्त पुरुष) कहकर सश्बोधित किया। चूँकि नारद मुनि महान् सन्त तथा वैष्णव थे, अतएव उन्होंने प्रजापति दक्ष के ऐसे समस्त आरोपों को सहन कर लिया। उन्होंने प्रजापति दक्ष के सारे पुत्रों का उद्धार करके, उन्हें भगवद्धाम वापस जाने में समर्थ बनाकर वैष्णव के रूप में अपना कर्तव्य पूरा किया।  