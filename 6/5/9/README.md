**भू: क्षेत्रं जीवसंज्ञं यदनादि निजबन्धनम् ।** **अ²ष्ट्वा तस्य निर्वाणं किमसत्कर्मभिर्भवेत् ॥ ११॥** 

**शब्दार्थ** 

**भू:—** **पृथ्वी** **; क्षेत्रम्—** **कार्यक्षेत्र** **; जीव-संज्ञम्—** **कर्म के विभिन्न फलों से बँधने की आध्यात्मिक जीव की उपाधि** **; यत्—** **जो** **; अनादि—** **अनादि काल से विद्यमान** **; निज-बन्धनम्—** **अपना ही बन्धन उत्पन्न करके** **; अ²ष्ट्वा—** **देखे बिना** **; तस्य—** **इसका** **; निर्वाणम्—** **अन्त** **; किम्—** **क्या लाभ** **; असत्-कर्मभि:—** **क्षणिक सकाम कर्मों से** **; भवेत्—** **हो सकता है।** **.** 

[ **हर्यश्वों ने नारद के शब्दों का अर्थ इस प्रकार समझा** ] **** **भू:** **शब्द कर्मक्षेत्र का द्योतक है।** **यह भौतिक शरीर जो मनुष्य के कर्मों का फल होता है, उसका कर्मक्षेत्र है और यह उसे झूठी** **उपाधियाँ देता है। अनादि काल से मनुष्य को विविध प्रकार के भौतिक शरीर प्राप्त होते रहे** **हैं, जो भौतिक जगत से बन्धन के मूल हैं। यदि कोई मनुष्य मूर्खतावश क्षणिक सकाम कर्मों** **में अपने को लगाता है और इस बन्धन को समाप्त करने की ओर नहीं देखता तो उसको** **कर्मों का क्या लाभ मिलेगा?** **तात्पर्य :** नारद मुनि ने प्रजापति दक्ष के पुत्र हर्यश्वों से रूपक शैली में दस विषयों की चर्चा की—राजा, राज्य, नदी, घर, भौतिक तत्त्व इत्यादि। इन सबों पर स्वयं विचार करने के बाद हर्यश्व यह समझ सके कि जीव अपने शरीर में बन्दी बनकर सुख ढूँढता है, किन्तु वह इसमें रुचि नहीं लेता कि इस बन्धन से किस तरह मुक्त हुआ जाये? यह अत्यन्त महत्त्वपूर्ण श्लोक हैं, क्योंकि भौतिक जगत में सारे जीव विशेष प्रकार का शरीर प्राप्त करने से अत्यन्त सक्रिय हैं। मनुष्य इन्द्रिय-तृप्ति के लिए रात दिन काम करता है और शूकर तथा कूकर जैसे पशु भी इन्द्रियतृप्ति हेतु दिनरात कार्य करते हैं। पक्षी, पशु तथा अन्य सारे बद्धजीव शरीर के भीतर बन्दी आत्मा को जाने बिना विविध कार्यों में लगे रहते हैं। विशेषतया मनुष्य शरीर पाकर उसका कर्तव्य हो जाता है कि वह इस तरह कर्म करे कि वह अपने को इस बन्धन से छुड़ा सके। किन्तु नारद या उनकी परश्परा के उनके प्रतिनिधि के उपदेशों के बिना लोग मायासुख भोगने के लिए अन्धाधुन्ध शारीरिक कार्यों में लगे रहते हैं। वे यह नहीं जानते कि अपने भौतिक बन्धन से किस तरह मुक्त हुआ जाये। इसलिए ऋृषभदेव ने कहा कि ऐसा कर्म तनिक भी उत्तम नहीं, क्योंकि यह आत्मा को बारश्बार शरीर के बन्धन में डालता है, जो तीन प्रकार के तापों के अधीन है। प्रजापति दक्ष के पुत्र हर्यश्व तुरन्त ही नारद के उपदेशों का तात्पर्य समझ गये। हमारा कृष्णभावनामृत आन्दोलन विशेषतया ऐसे ही प्रबोधन के लिए है। हम लोग मानवता को प्रबुद्ध बनाने का प्रयत्न कर रहे हैं जिससे लोगों को यह ज्ञान हो कि उन्हें आत्म-साक्षात्कार तथा एक शरीर से दूसरे शरीर में जन्म, मृत्यु, जरा तथा रोग के निरन्तर बन्धन से मुक्ति के लिए तपस्या करनी चाहिए। किन्तु माया अत्यन्त प्रबल है, वह इस ज्ञान के मार्ग में रोड़े अटकाने में दक्ष है। इसलिए कभी-कभी मनुष्य कृष्णभावनामृत आन्दोलन में जुड़ जाता है, किन्तु इस आन्दोलन के महत्त्व को न समझने से वह पुन: माया के चंगुल में फँस जाता है।  