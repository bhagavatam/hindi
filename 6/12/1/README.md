वृत्रासुर का वध किया। बातें कर चुकने के बाद वृत्रासुर ने अत्यन्त क्रोध के साथ इन्द्र पर अपना त्रिशूल चलाया, किन्तु इन्द्र ने उसके त्रिशूल से कई गुना अपना शकि्तशाली वज्र चलाकर त्रिशूल को खण्ड-खण्ड कर दिया और वृत्रासुर की एक भुजा काट ली। फिर भी वृत्रासुर ने एक ही भुजा से इन्द्र पर अपने लोहे के परिघ से प्रहार किया जिससे इन्द्र के हाथ से वज्र छूट गया। इस पर इन्द्र अत्यधिक लज्जित हुआ और उसने भूमि से अपना वज्र नहीं उठाया, किन्तु वृत्रासुर ने इन्द्र को प्रोत्साहित किया कि वह वज्र उठाकर पुन: युद्ध करे। तब वृत्रासुर ने इन्द्र को उपदेश देते हुए इस प्रकार कहा— ''पूर्ण पुरुषोत्तम भगवान् ही विजय तथा पराजय के कारण हैं। मूर्ख तथा धूर्त यह नहीं जानते कि परमेश्वर ही समस्त कारणों के कारण हैं और इस प्रकार विजय या पराजय का श्रेय स्वंय लेना चाहते हैं, किन्तु वास्तव में प्रत्येक वस्तु परमेश्वर के ही अधीन है। उनके अतिरिक्त अन्य कोई स्वतंत्र नहीं है। पुरुष तथा प्रकृति भगवान् के ही अधीन हैं, क्योंकि उन्हीं के निरीक्षण में सुचारु रूप से सब कुछ घटित होता है। प्रत्येक कार्य में परमेश्वर का हाथ न दिखने से मूर्ख अपने को ही प्रत्येक वस्तु का शासक तथा नियामक मान बैठता है। किन्तु जब उसे ज्ञान होता है कि असली नियामक श्रीभगवान् हैं, तो वह समस्त दुख, सुख, भय तथा अपवित्रता की प्रासंगिकताओं से मुक्त हो जाता है।ÓÓ इस प्रकार इन्द्र तथा वृत्रासुर में लड़ाई ही नहीं हुई वरन् दार्शनिक वार्ताएँ भी हुईं। इसके बाद वे फिर से लडऩे लगे। इस बार इन्द्र अधिक शक्तिशाली था और उसने वृत्रासुर की दूसरी भुजा भी काट दी। तब वृत्रासुर ने भीमकाय रूप धारण कर लिया और इन्द्र को निगल लिया, किन्तु वृत्रासुर के पेट में भी इन्द्र अपने आपको नारायण कवच नामक जन्तर से सुरक्षित रख सका। इस प्रकार वह वृत्रासुर के पेट से बाहर आया और अपने शक्तिशाली वज्र से उसका सिर धड़ से अलग कर दिया। उसे असुर का सिर काटने में पूरा एक वर्ष लग गया।  

**श्रीऋषिरुवाच** 