**एवं जिहासुर्नृप देहमाजौ** **मृत्युं वरं विजयान्मन्यमान: ।** **शूलं प्रगृह्यावयपतत्सुरेन्द्रं** **यथा महापुरुषं कैटभोऽप्सु ॥ १॥** 

**शब्दार्थ** 

**श्री-ऋषि: उवाच—** **श्रीशुकदेव गोस्वामी ने कहा** **; एवम्—** **इस प्रकार** **; जिहासु:—** **त्यागने के लिए उत्सुक** **; नृप—** **हे राजा** **परीक्षित** **; देहम्—** **शरीर** **; आजौ—** **युद्ध में** **; मृत्युम्—** **मृत्यु** **; वरम्—** **श्रेष्ठ** **; विजयात्—** **विजय से** **; मन्यमान:—** **सोचते हुए** **;** **शूलम्—** **त्रिशूल** **; प्रगृह्य—** **लेकर** **; अवयपतत्—** **आक्रमण कर दिया** **; सुर-इन्द्रम्—** **स्वर्ग के राजा इन्द्र पर** **; यथा—** **जिस** **प्रकार** **; महा-पुरुषम्—** **श्रीभगवान् पर** **; कैटभ:—** **कैटभ नामक असुर ने** **; अप्सु—** **जब सारा ब्रह्माण्ड जलमग्न था।** **.** 

**शुकदेव गोस्वामी ने कहा—अपना शरीर छोडऩे की इच्छा से वृत्रासुर ने विजय की** **अपेक्षा युद्ध में अपनी मृत्यु को श्रेयस्कर समझा। हे राजा परीक्षित! उसने अत्यन्त बलपूर्वक** **अपना त्रिशूल उठाया और बड़े वेग से स्वर्ग के राजा पर उसी प्रकार से आक्रमण किया जिस** **प्रकार ब्रह्माण्ड के जलमग्न होने पर कैटभ ने श्रीभगवान् पर बड़े ही बल से आक्रमण किया** **था।** **तात्पर्य :** यद्यपि वृत्रासुर ने इन्द्र को बारश्बार प्रेरित किया कि वह उसे अपने वज्र से मार डाले, किन्तु इन्द्र इतने बड़े भक्त को मारना नहीं चाहता था। इसलिए वज्र नहीं चला रहा था। अत: जब वृत्रासुर निराश हो गया कि उसके प्रेरित करने पर भी वह आनाकानी कर रहा है, तो उसने बड़े वेग से इन्द्र पर अपना त्रिशूल चलाया। वृत्रासुर को विजय में कोई रुचि नहीं थी; वह तो चाहता था कि वह मारा जाये जिससे तुरन्त भगवान् के धाम जा सके। जैसा कि *भगवद्गीता* (४.९) में पुष्टि की गई है— *त्यक्त्वा देहं पुनर्जन्म नैति* —इस शरीर को त्यागने के बाद भक्त तुरन्त भगवान् कृष्ण के धाम चला जाता है और दूसरा शरीर धारण करने के लिए कभीं नहीं लौटता। यही वृत्रासुर का अभिप्राय था।  