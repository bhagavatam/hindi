**सत्त्वं रजस्तम इति प्रकृतेर्नात्मनो गुणा: ।** **तत्र साक्षिणमात्मानं यो वेद स न बध्यते ॥ १५॥** 

**शब्दार्थ** 

**सत्त्वम्—** **सतोगुण** **; रज:—** **रजोगुण** **; तम:—** **तमोगुण** **; इति—** **इस प्रकार** **; प्रकृते:—** **भौतिक प्रकृति के** **; न—** **नहीं** **;** **आत्मन:—** **आत्मा के** **; गुणा:—** **गुण** **; तत्र—** **ऐसी स्थिति में** **; साक्षिणम्—** **गवाह, साक्षी** **; आत्मानम्—** **आत्मा** **; य:—** **जो** **कोई** **; वेद—** **जानता है** **; स:—** **वह** **; न—** **नहीं** **; बध्यते—** **बँधता है।** **.** 

**जो पुरुष यह जानता है कि सतो, रजो तथा तमो गुण—ये तीनों आत्मा के नहीं, वरन्** **भौतिक प्रकृति के गुण हैं और जो यह जानता है कि शुद्ध आत्मा इन गुणों के कर्मों तथा** **फलों का साक्षी मात्र है, उसे मुक्त पुरुष मानना चाहिए। वह इन गुणों से नहीं बंधता।** **तात्पर्य :** भगवान् ने *भगवद्गीता* (१८.५४) में व्यालया की है— *ब्रह्मभूत: प्रसन्नात्मा न शोचति न कांक्षति।* *सम: सर्वेषु भूतेषु मद्भङ्क्षक्त लभते पराम्॥* ''इन्द्रियातीत मनुष्य को तत्काल परब्रह्म की अनुभूति हो जाती है और वह पूर्णरूपेण प्रसन्न हो जाता है। वह न शोक करता है और न कोई इच्छा ही करता है, वह सब प्राणियों में समभाव रखता है। उस अवस्था में उसे मेरे शुद्ध भक्तियोग की प्राप्ति होती है।ÓÓ आत्म-साक्षात्कार प्राप्त कर लेने पर अर्थात् *ब्रह्मभूत* अवस्था में मनुष्य जानता है कि जीवन-काल में जो भी घटित होता है, वह भौतिक प्रकृति के गुणों के दूषण (कल्मष) से ही होता है। जीवात्मा, जो शुद्ध आत्मा है उसे इन गुणों से कुछ भी लेना-देना नहीं। भौतिक जगत के झंझावात में सब कुछ तेजी से बदल जाता है, किन्तु यदि कोई मौन रहकर झंझावात के कर्मों तथा फलों का निरीक्षण करता है, तो उसे मुक्त हुआ समझिये। मुक्त आत्मा का असली गुण यह है कि वह माया के कर्म तथा फल से अविचलित रहकर कृष्णभक्त बना रहता है। ऐसा मुक्त पुरुष सदैव प्रसन्न रहता है। उसे न तो शोक होता है, न किसी वस्तु की इच्छा होती है। चूँकि परमेश्वर प्रत्येक वस्तु को देने वाला है, अत: जीवात्मा को जो उन्हीं पर आश्रित है, अपनी इन्द्रियतृप्ति हेतु न तो विरोध करना चाहिए, न ही कोई वस्तु स्वीकार करनी चाहिए, अपितु प्रत्येक वस्तु को ईश्वर का अनुग्रह मानते हुए प्राप्त करना चाहिए और समस्त परिस्थितियों में स्थिर-चित्त बने रहना चाहिए।  