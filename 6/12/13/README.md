**अविद्वानेवमात्मानं मन्यतेऽनीशमीश्वरम् ।** **भूतै: सृजति भूतानि ग्रसते तानि तै: स्वयम् ॥ १२॥** 

**शब्दार्थ** 

**अविद्वान्—** **ज्ञानरहित, मूर्ख** **; एवम्—** **इस प्रकार** **; आत्मानम्—** **स्वयं** **; मन्यते—** **मानता है** **; अनीशम्—** **यद्यपि अन्यों पर पूर्णत:** **आश्रित** **; ईश्वरम्—** **परम नियन्ता के रूप में, स्वतंत्र** **; भूतै:—** **जीवात्माओं के द्वारा** **; सृजति—** **वह (भगवान्) उत्पन्न करता है** **;** **भूतानि—** **अन्य जीवों को** **; ग्रसते—** **लील लेता है** **; तानि—** **उनको** **; तै:—** **अन्य जीवों के द्वारा** **; स्वयम्—** **स्वयं।** **.** 

**ज्ञानरहित मूर्ख व्यक्ति पूर्ण पुरुषोत्तम भगवान् को नहीं समझ सकता। वह शाश्वत अधीन** **रहकर भी अपने आपको झूठे ही सर्वोच्च मानता है। यदि कोई यह सोचे कि अपने पूर्व** **सकाम कर्मों के अनुसार उसका भौतिक शरीर उसके माता-पिता द्वारा उत्पन्न किया गया है** **और उसी शरीर को दूसरा कोई विनष्ट कर देता है जैसे कि बाघ दूसरे पशु को निगल जाता** **है, तो यह सही ज्ञान नहीं है। श्रीभगवान् स्वयं सृष्टि करते हैं और अन्य जीवों के द्वारा जीवों** **को निगलते रहते हैं।** **तात्पर्य :** *कर्ममीमांसा* दर्शन के अनुसार, मनुष्य का कर्म या पूर्व सकाम कर्म ही प्रत्येक वस्तु का कारण है, अत: कार्य करने की आवश्यकता नहीं है। जो इस निष्कर्ष पर पहुँचते हैं, वे मूर्ख हैं। जब पिता बच्चे की सृष्टि करता है, तो वह स्वतंत्र रूप से ऐसा नहीं करता; वह ऐसा करने के लिए परमेश्वर द्वारा प्रेरित किया जाता है। जैसाकि भगवान् ने स्वयं *भगवद्गीता* (१५.१५) में कहा है— *सर्वस्य चाहं हृदि सन्निविष्टो मत्त: स्मृतिज्र्ञानमपोहनं च* —''मैं सबों के हृदयों में स्थित हूँ और मुझी से स्मृति, ज्ञान तथा विस्मृति उत्पन्न होते हैं।ÓÓ जब तक प्रत्येक हृदय में वास करने वाले भगवान् का आदेश प्राप्त नहीं होता, मनुष्य कोई भी वस्तु उत्पन्न करने के लिए प्रेरित नहीं होता। अत: माता-पिता जीवात्मा के सृष्टिकर्ता नहीं हैं। जीवात्मा के कर्मों अर्थात् सकाम कर्मों के अनुसार वह पिता के वीर्य में स्थित होकर माता के गर्भ में पहुँचाया जाता है। तब माता तथा पिता के शरीर के अनुसार ( *यथायोनि यथाबीजम्* ) जीव शरीर ग्रहण करता है और सुख या दुख भोगने के लिए जन्मता है। अत: मनुष्य के जन्म का आदि कारण परमेश्वर है। इसी प्रकार से मनुष्य की मृत्यु का कारण भी वही है। कोई भी स्वतंत्र नहीं है; सभी परतंत्र हैं, आश्रित हैं। इसका सही निष्कर्ष यह निकला कि पूर्ण पुरुषोत्तम भगवान् ही एकमात्र स्वतंत्र पुरुष हैं।  