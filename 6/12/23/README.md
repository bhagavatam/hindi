**यस्य भक्तिर्भगवति हरौ नि:श्रेयसेश्वरे ।** **विक्रीडतोऽमृताश्भोधौ ङ्क्षक क्षुद्रै: खातकोदकै: ॥ २२॥** 

**शब्दार्थ** 

**यस्य—** **जिसकी** **; भक्ति:—** **भक्ति** **; भगवति—** **पूर्ण पुरुषोत्तम भगवान् में** **; हरौ—** **भगवान् हरि में** **; नि:श्रेयस-ईश्वरे—** **परममुक्ति के नियामक** **; विक्रीडत:—** **तैरते या खेलते हुए** **; अमृत-अश्भोधौ—** **अमृत के समुद्र में** **; किम्—** **क्या लाभ है** **;** **क्षुद्रै:—** **छोटे** **; खातक-उदकै:—** **गड्ढों के जल से।** **.** 

**जो मनुष्य परम कल्याणकारी परमेश्वर हरि की भक्ति में स्थिर है, वह अमृत के समुद्र में** **तैरता है। उसके लिए छोटे-छोटे गड्ढों के जल से क्या प्रयोजन?** **तात्पर्य :** वृत्रासुर ने पहले ( *भागवत* ६.११.२५) प्रार्थना की थी— *न नाकपृष्ठं न च पारमेष्ठ्यं न* *सार्वभौमं न रसाधिपत्यम्* ''मैं ब्रह्मलोक, स्वर्गलोक यहाँ तक कि ध्रुवलोक के भी सुख की सुविधाओं की कामना नहीं करता, इस पृथ्वी या अध:लोकों की तो बात ही नहीं। मैं तो भगवान् के धाम को वापस जाना चाहता हूँ।ÓÓ यही शुद्ध भक्त का संकल्प है। शुद्ध भक्त इस भौतिक संसार के किसी उच्च पद के प्रति कभी आकृष्ट नहीं होता। वह तो पूर्ण पुरुषोत्तम भगवान् की संगति में उसी प्रकार रहना चाहता है, जिस प्रकार वृन्दावन के वासी-श्रीमती राधारानी, गोपियाँ, कृष्ण के पिता तथा माता (नन्द महाराज तथा यशोदा), कृष्ण के सखा तथा उनके दास रहते थे। वह वृन्दावन की सुन्दरता के कृष्णमय वातावरण के साथ अपना सान्निध्य चाहता है। श्रीकृष्ण के भक्त की यही परम इच्छाएँ हैं। भगवान् विष्णु के भक्त भले ही अपने लिए वैकुण्ठलोक में किसी पद की कामना करते हों, किन्तु श्रीकृष्ण के भक्त कभी वैकुण्ठ लोकों की सुविधाओं तक की इच्छा नहीं रखते। वे तो गोलोक वृन्दावन वापस जाना चाहते हैं और श्रीकृष्ण की नित्य लीलाओं में संगति चाहते हैं। कोई भी सांसारिक सुख गड्ढे में भरे हुए जल के समान है, किन्तु वैकुण्ठलोक में जो आध्मात्मिक सुख नित्य प्राप्त होता है, वह अमृत के समुद्र के समान है, जिसमें भक्त तैरना चाहता है।  

**श्रीशुक उवाच** 