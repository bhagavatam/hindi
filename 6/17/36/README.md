**जज्ञे त्वष्टुर्दक्षिणाग्नौ दानवीं योनिमाश्रित: ।** **वृत्र इत्यभिविलयातो ज्ञानविज्ञानसंयुत: ॥ ३८॥** 

**शब्दार्थ** 

**जज्ञे—** **उत्पन्न हुआ** **; त्वष्टु:—** **त्वष्टा नामक ब्राह्मण का** **; दक्षिण-अग्नौ—** **दक्षिणाग्नि नामक यज्ञ की अग्नि में** **; दानवीम्—** **आसुरी** **; योनिम्—** **योनि** **; आश्रित:—** **शरणागत** **; वृत्र:—** **वृत्र** **; इति—** **इस प्रकार** **; अभिविलयात:—** **विलयात** **; ज्ञान-विज्ञान-** **संयुत:—** **जीवन के दिव्य ज्ञान तथा व्यावहारिक ज्ञान से युक्त।** **.** 

**माता दुर्गा (भवानी, शिवजी की पत्नी) से शापित होकर उसी चित्रकेतु ने आसुरी योनि** **में जन्म लिया। वह त्वष्टा द्वारा किये गये यज्ञ से असुर के रूप में प्रकट हुआ, यद्यपि वह** **दिव्य ज्ञान और उसके व्यावहारिक उपयोग में अभी भी परिपूर्ण था और इस प्रकार वह** **वृत्रासुर के नाम से प्रसिद्ध हुआ।** **तात्पर्य :** योनि का सामान्य अर्थ जाति—अर्थात् परिवार, समूह या किस्म—समझा जाता है। यद्यपि वृत्रासुर असुरों के परिवार में उत्पन्न हुआ, किन्तु उसका आध्यात्मिक ज्ञान तब भी बना रहा। *ज्ञान-विज्ञान-संयुत:* —उसका दिव्य ज्ञान तथा जीवन में उस ज्ञान का व्यवहार उसे भूले नहीं। अत: यदि किसी कारणवश भक्त च्युत होता है, तो भी वह नष्ट नहीं होता। *यत्र क्व वाभद्रमभूदमुष्य ङ्क्षक* *को वार्थ आप्तोऽभजतां स्वधर्मत:।* (भागवत ** १.५.१७) एक बार भक्ति में सिद्ध हो जाने पर किसी भी दशा में उसकी आध्यात्मिक निधि का क्षय नहीं होता। वह जितना भी आत्मज्ञान अॢजत कर चुका होता है, वह बना रहता है। *भगवद्गीता* में इसकी पुष्टि हुई है। यदि कोई भक्तियोगी भ्रष्ट होता है, तो वह सश्पन्न परिवार में या ब्राह्मण परिवार में जन्म ग्रहण करता है और वहाँ वह फिर से अपनी भक्ति के कार्यकलाप जहाँ उसने छोड़े थे, वहाँ से प्रारश्भ कर देता है। वृत्रासुर भले ही असुर कहलाता रहा हो, किन्तु उसकी भी कृष्णभावना या भक्ति विनष्ट नहीं हुई थी।  