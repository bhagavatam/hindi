**इति श्रुत्वा भगवत: शिवस्योमाभिभाषितम् ।** **बभूव शान्तधी राजन्देवी विगतविस्मया ॥ ३६॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; इति—** **इस प्रकार** **; श्रुत्वा—** **सुनकर** **; भगवत:—** **अत्यन्त शक्तिमान देवता** **;** **शिवस्य—** **शिव का** **; उमा—** **पार्वती** **; अभिभाषितम्—** **भाषण** **; बभूव—** **हो गई** **; शान्त-धी:—** **अत्यन्त शान्त** **; राजन्—** **हे** **राजा परीक्षित** **; देवी—** **देवी** **; विगत-विस्मया—** **आश्चर्य से मुक्त।** **.** 

**श्री शुकदेव गोस्वामी ने कहा, हे राजन्! अपने पति से यह संभाषण सुनकर देवी उमा** **(शिव की पत्नी) को राजा चित्रकेतु के व्यवहार पर जो विस्मय उत्पन्न हुआ था वह जाता** **रहा और उनकी बुद्धि स्थिर हो गई।** **तात्पर्य :** श्रील विश्वनाथ चक्रवर्ती ठाकुर के अनुसार *शान्त-धी:* शब्द का अर्थ *स्वीय-पूर्व-* *स्वभाव-स्मृत्या है* । जब पार्वती ने चित्रकेतु को शाप देने वाले अपने पूर्व आचरण का स्मरण किया, तो वे अत्यन्त लज्जित हुईं और उन्होंने अपने मुख को साड़ी के छोर से ढक लिया। उन्होंने स्वीकार किया कि चित्रकेतु को शाप देकर उन्होंने त्रुटि की है।  