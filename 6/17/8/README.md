**भगवानपि तच्छ्रुत्वा प्रहस्यागाधधीर्नृप ।** **तूष्णीं बभूव सदसि सवयाश्च तदनुव्रता: ॥ ९॥** 

**शब्दार्थ** 

**श्री-शुक: उवाच—** **श्री शुकदेव गोस्वामी ने कहा** **; भगवान्—** **भगवान् शिव** **; अपि—** **भी** **; तत्—** **वह** **; श्रुत्वा—** **सुनकर** **;** **प्रहस्य—** **हँसकर** **; अगाधधी:—** **अगाध बुद्धि वाला** **; नृप—** **हे राजा** **; तूष्णीम्—** **चुप** **; बभूव—** **हो गया** **; सदसि—** **सभा में** **;** **सवया:—** **सारे सदस्यों ने** **; च—** **तथा** **; तत्-अनुव्रता:—** **भगवान् शिव का अनुसरण किया (चुप रहे)।** **.** 

**श्रीशुकदेव गोस्वामी ने आगे कहा—हे राजा! चित्रकेतु के वचन सुनकर परम** **बलशाली, अगाध ज्ञानवान् देवाधिदेव शिव केवल हँस दिये और चुप रहे। सभा के समस्त** **सदस्यों ने भी उन्हीं का अनुकरण किया और कुछ नहीं कहा।** **तात्पर्य :** चित्रकेतु द्वारा शिव की आलोचना का उद्देश्य रहस्यमय है और सामान्य व्यक्ति की समझ के परे है। तो भी श्रील विश्वनाथ चक्रवर्ती ठाकुर ने इस प्रकार टिप्पणी की है। परम वैष्णव एवं परम शक्तिशाली देवता होने के कारण शिवजी अपनी इच्छानुसार कुछ भी करने में समर्थ हैं। यद्यपि वे बाह्यरूप से सामान्य व्यक्ति का सा आचरण कर रहे थे और शिष्टाचार का पालन नहीं कर रहे थे, किन्तु ऐसे कार्यों से उनकी उच्च स्थिति में कोई कमी नहीं आती। कठिनाई यही है कि सामान्य व्यक्ति उनके इस आचरण को देखकर उसका अनुकरण कर सकता है। जैसा कि ** *भगवद्गीता* (३.२१) में कहा गया है— *यदाचरति श्रेष्ठस्तत्तदेवेतरो जन:।* *स यत्प्रमाणं कुरुते लोकस्तदनुवर्तते॥* ''महापुरुष जो जो आचरण करता है, सामान्य पुरुष उसका अनुसरण करते हैं। वह पुरुष अपने विलक्षण कार्यों से जो आदर्श स्थापित कर देता है, सश्पूर्ण विश्व उसी के अनुसार कार्य करता है।ÓÓ सामान्य व्यक्ति भी दक्ष की भाँति जिसने आलोचना का फल भोगा वह शिवजी की आलोचना करके कष्ट का भागी हो सकता है। राजा चित्रकेतु चाहते थे कि शिवजी अपना बाह्य व्यवहार बन्द कर दें ताकि दूसरे लोग आलोचना न करें और अपराध के भागी न हों। यदि कोई यह सोचता है कि भगवान् विष्णु ही पूर्ण हैं और अन्य सभी देवता शिवजी के समान अनुचित कृत्य करते रहें तो वह अपराधी है। यह सब सोचकर ही चित्रकेतु शिवजी के प्रति इतने निष्ठुर हो सके। शिवजी परम ज्ञानी होने के कारण चित्रकेतु के मन्तव्य को समझ गये, अत: वे तनिक भी क्रुद्ध नहीं हुए; अपितु हँसकर शान्त बने रहे। शिवजी को घेर कर बैठे हुए सभा के सदस्य भी चित्रकेतु के मन्तव्य को समझ गये। फलत: शिवजी के व्यवहार की प्रतिक्रिया में उन्होंने कोई प्रतिवाद नहीं किया और वे भी शान्त रहे। यदि सभा के सदस्यों ने यह सोचा होता कि चित्रकेतु ने शिवजी का अपमान किया है, तो वे अपने कानों को बन्द करके अवश्य ही उठकर चले जाते।  