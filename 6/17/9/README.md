**इत्यतद्वीर्यविदुषि ब्रुवाणे बह्वशोभनम् ।** **रुषाह देवी धृष्टाय निॢजतात्माभिमानिने ॥ १०॥** 

**शब्दार्थ** 

**इति—** **इस प्रकार** **; अ-तत्-वीर्य-विदुषि—** **शिव के शौर्य को न जानने के कारण चित्रकेतु ने** **; ब्रुवाणे—** **कहा** **; बहु-** **अशोभनम्—** **अत्यन्त अशोभनीय बातें उच्चपदीय शिव की आलोचना** **; रुषा—** **क्रोध से** **; आह—** **कहा** **; देवी—** **देवी पार्वती** **;** **धृष्टाय—** **निर्लज्ज चित्रकेतु से** **; निॢजत-आत्म—** **जिसने अपनी इन्द्रियों को जीत लिया है** **; अभिमानिने—** **अपने आपको** **मानते हुए।** **.** 

**शिवजी तथा पार्वती के शौर्य (वीर्य) को न जानते हुए राजा चित्रकेतु ने उनकी तीखी** **आलोचना की। उसके बचन तनिक भी अच्छे लगने वाले न थे, अत: अत्यन्त क्रुद्ध देवी** **पार्वती चित्रकेतु से, जो अपने को इन्द्रियों के नियंत्रण में शिवजी से श्रेष्ठ समझ रहा था, इस** **प्रकार बोलीं।** **तात्पर्य :** यद्यपि चित्रकेतु शिव का अपमान नहीं करना चाहता था, किन्तु उसे चाहिए था कि उनकी आलोचना नहीं करता भले ही शिवजी सामाजिक शिष्टाचार का उल्लंघनन कर रहे थे फिर भी उनकी आलोचना न करता। कहा गया है— *तेजीयसां न दोषाय* —जो परम समर्थ है उसे निर्दोष मानना चाहिए। उदाहरणार्थ, किसी को सूर्य की बुराई नहीं करनी चाहिए यद्यपि वह सड़कों से मूत्रादि को उड़ाता है। सर्वाधिक शक्तिमान की आलोचना न तो सामान्य व्यक्ति द्वारा, न ही महान् पुरुष द्वारा होनी चाहिए। चित्रकेतु को यह समझना चाहिए था कि यद्यपि शिव उस प्रकार बैठे हुए थे तो भी उनकी आलोचना नहीं होनी चाहिए थी। कठिनाई यह थी कि चित्रकेतु भगवान् विष्णु, संकर्षण का परम भक्त हो गया था और संकर्षण का वर प्राप्त होने से उसे कुछ-कुछ घमण्ड भी हो आया था, अत: उसने सोचा कि वह किसी की भी, चाहे वह शिवजी ही क्यों न हों, आलोचना कर सकता था। भक्त में ऐसा गर्व अक्षश्य है। वैष्णव को हमेशा विनम्र रहना चाहिए और अन्यों का आदर करना चाहिए। *तृणादपि सुनीचेन तरोरपि सहिष्णुना।* *अमानिना मानदेन कीर्तनीय: सदा हरि:॥* ''अपने को तिनके से भी तुच्छ मानते हुए मनुष्य को विनीत भाव से हरि के पवित्र नाम का जप करना चाहिए। उसे वृक्ष से भी अधिक सहिष्णु तथा मिथ्या अहंकार से रहित एवं अन्यों को सश्मान प्रदान करने के लिए तत्पर रहना चाहिए। ऐसी ही मनोदशा में ईश्वर के पवित्र नाम का निरन्तर जप सश्भव है।ÓÓ वैष्णव को किसी अन्य की स्थिति को कम समझने की चेष्टा नहीं करनी चाहिए। विनम्र बने रहकर हरे कृष्ण मंत्र का जाप करना ही श्रेयस्कर है। निॢजतात्माभिमानिने शब्द से सूचित होता है कि चित्रकेतु अपने को शिव से भी बड़ा इन्द्रियजित मानता था, किन्तु वास्तव में वह वैसा नहीं था। इन्हीं कारणों से माता पार्वती चित्रकेतु पर क्रुद्ध हुईं।  

**श्रीपार्वत्युवाच** 