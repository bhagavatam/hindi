**अत: पापीयसीं योनिमासुरीं याहि दुर्मते ।** **यथेह भूयो महतां न कर्ता पुत्र किल्बिषम् ॥ १५॥** 

**शब्दार्थ** 

**अत:—** **इसलिए** **; पापीयसीम्—** **अत्यन्त पापपूर्ण** **; योनिम्—** **योनि को** **; आसुरीम्—** **आसुरी** **; याहि—** **जाओ** **; दुर्मते—** **हे दुर्मति** **(कुबुद्धि)** **; यथा—** **जिससे** **; इह—** **इस संसार में** **; भूय:—** **फिर** **; महताम्—** **महान् पुरुष को** **; न—** **नहीं** **; कर्ता—** **करोगे** **;** **पुत्र—** **हे पुत्र** **; किल्बिषम्—** **कोई पाप।** **.** 

**ऐ मेरे दुर्बुद्धि बेटे! अब तुम असुरों के निश्न तथा पापी परिवार में जन्म ग्रहण करो** **जिससे तुम पुन: इस संसार में महान् सन्त पुरुषों के प्रति ऐसा पाप न कर सको।** **तात्पर्य :** मनुष्य को चाहिए कि वैष्णवों में श्रेष्ठ भगवान् शिव के चरणकमल में पाप करने के प्रति सतर्क रहे। श्रील रूप गोस्वामी को शिक्षा देते हुए श्री चैतन्य महाप्रभु ने वैष्णव के चरणकमल पर किये गये पाप को हाती माता अर्थात् प्रमत्त हाथी कहा है। जब कोई मस्त हाथी किसी सुन्दर बाग में घुसता है, तो वह उसे नष्ट-भ्रष्ट कर देता है। इसी प्रकार यदि कोई भगवान् के चरणकमल पर मस्त हाथी के समान पाप करता है, तो उसका सारा आध्यात्मिक जीवन अवरुद्ध हो जाता है। अत: उसे वैष्णव के चरणकमल में पाप करने के प्रति सचेष्ट रहना चाहिए। माता पार्वती ने चित्रकेतु को दण्ड देकर ठीक ही किया क्योंकि उसने इस भौतिक संसार के बद्धजीवों के परम पिता महादेव का धृष्टतापूर्वक अपमान किया था। देवी दुर्गा माता कहलाती हैं और भगवान् शिव पिता कहलाते हैं। शुद्ध वैष्णव को चाहिए कि अन्यों की आलोचना किये बिना अपना कर्तव्य पालन करे। यही सबसे सुरक्षित स्थिति है अन्यथा यदि उस पर वैष्णव की आलोचना का पाप चढ़ता है। चूँकि चित्रकेतु निस्सन्देह वैष्णव था, उसे पार्वती के शाप से अवश्य ही आश्चर्य हुआ होगा। इसलिए देवी पार्वती उसे पुत्र कहकर सश्बोधित किया। प्रत्येक पुरुष माता दुर्गा का पुत्र है किन्तु वे एक सामान्य माता नहीं हैं। ज्योंही कोई असुर दुराचरण करता है, माता दुर्गा तुरन्त उसे दण्डित करती हैं जिससे उसे चेत जाये। इसकी व्यालया भगवान् कृष्ण ने *भगवद्गीता* (७.१४) में इस प्रकार की है— *दैवी ह्येषा गुणमयी मम माया दुरत्यया।* *मामेव ये प्रपद्यन्ते मायामेतां तरन्ति ते॥* ''मेरी यह दैवी शक्ति अर्थात् त्रिगुणमयी माया बड़ी दुस्तर है परन्तु जो मेरे शरणागत हो जाते हैं, वे इसे सुगमतापूर्वक तर जाते हैं।ÓÓ श्रीकृष्ण के शरणागत होने का अर्थ है उनके भक्तों के भी शरणागत होना क्योंकि कोई भी श्रीकृष्ण का तब तक पूर्ण दास नहीं बन सकता जब तक वह किसी भक्त का दास नहीं बन जाता। छाडिया वैष्णव-सेवा निस्तार पायेछे केबा—श्रीकृष्ण के दास की सेवा किये बिना कोई श्रीकृष्ण के दास पद को नहीं प्राप्त कर सकता। अत: माता पार्वती चित्रकेतु से वैसे ही बोलीं जैसे कोई माता अपने चंचल पुत्र से कहती है, ''बेटे! मैं तुश्हें इसलिए दण्ड दे रही हूँ जिससे तुम फिर से ऐसा न करो।ÓÓ अपने पुत्र के प्रति माता की यह प्रवृति्त यशोदा में भी देखी जाती है, जो श्रीभगवान् की माता बनीं। माता यशोदा भगवान् कृष्ण को बाँधकर उन्हें छड़ी दिखाकर दण्ड देती थीं। इस प्रकार माता का यह परम कर्तव्य है कि अपने प्रिय पुत्र को डाँटे, भले ही वह परमेश्वर ही क्यों न हो। अत: यह समझना चाहिए कि चित्रकेतु को दण्डित करना माता दुर्गा के लिए उचित था। यह दण्ड चित्रकेतु के लिए वरदान सिद्ध हुआ क्योंकि वृत्रासुर असुर रूप में जन्म लेकर वह सीधे वैकुण्ठ को भेज दिया गया।  

**श्रीशुक उवाच** 