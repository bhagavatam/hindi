**सोऽहं तथा यतिष्यामि यतचित्तेन्द्रियानिल: ।** **यथा न भूय आत्मानमन्धे तमसि मज्जये ॥ ३५॥** 

**शब्दार्थ** 

**स:—** **ऐसा व्यक्ति** **; अहम्—** **मैं** **; तथा—** **इस तरह से** **; यतिष्यामि—** **मैं प्रयत्न करूँगा** **; यत-चित्त-इन्द्रिय—** **मन तथा इन्द्रियों** **को नियंत्रित करूँगा** **; अनिल:—** **तथा आन्तरिक वायु** **; यथा—** **जिससे** **; न—** **नहीं** **; भूय:—** **पुन:** **; आत्मानम्—** **मेरी आत्मा** **;** **अन्धे—** **अंधकार में** **; तमसि—** **अज्ञान में** **; मज्जये—** **मैं डूब रहा हूँ।** **.** 

**मैं ऐसा पापी व्यक्ति हूँ, किन्तु अब मुझे यह अवसर प्राप्त हुआ है, अत: मैं अपने मन,** **जीवन (प्राण) तथा इन्द्रियों को पूरी तरह से वश में करके भक्ति में अपने को लगाऊँगा** **जिससे मैं पुन: गहन अंधकार तथा भौतिक जीवन के अज्ञान में न गिरूँ।** **तात्पर्य :** हममें से प्रत्येक को यही संकल्प होना चाहिए। हम कृष्ण तथा गुरु की कृपा से इस उच्च पद तक ऊपर उठे हैं और यदि हम यह स्मरण रखें कि यह महान् अवसर है और कृष्ण से प्रार्थना करें कि हम पुन: नीचे न गिरें तो हमारे जीवन सफल हो जाएंगे।  