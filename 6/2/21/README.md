**द्विज: पाशाद्विनिर्मुक्तो गतभी: प्रकृङ्क्षत गत: ।** **ववन्दे शिरसा विष्णो: किङ्करान्दर्शनोत्सव: ॥ २२॥** 

**शब्दार्थ** 

**द्विज:—** **ब्राह्मण (अजामिल)** **; पाशात्—** **फंदे से** **; विनिर्मुक्त:—** **छोड़ दिये जाने पर** **; गत-भी:—** **भय से मुक्त** **; प्रकृतिम्** **गत:—** **होश में आया, चेत हुआ** **; ववन्दे—** **अपना सादर प्रणाम अॢपत किया** **; शिरसा—** **अपना सिर झुकाकर** **; विष्णो:—** **भगवान् विष्णु के** **; किङ्करान्—** **सेवकों को** **; दर्शन-उत्सव:—** **उन्हें देखकर अतीव प्रसन्न।** **.** 

**यमराज के सेवकों के फन्दे से छुड़ा दिये जाने पर ब्राह्मण अजामिल अब भय से मुक्त** **होकर होश में आया और तुरन्त ही उसने विष्णुदूतों के चरणकमलों पर शीश झुकाकर उन्हें** **नमस्कार किया। वह उनकी उपस्थिति से अत्यन्त प्रसन्न था, क्योंकि उसने यमराज के दूतों के** **हाथों से उन्हें अपना जीवन बचाते देखा था।** **तात्पर्य :** वैष्णव भी विष्णुदूत हैं, क्योंकि वे कृष्ण के आदेशों का पालन करते हैं। भगवान् कृष्ण उन समस्त बद्ध आत्माओं के लिए अत्यन्त उत्सुक रहते हैं कि जो इस भौतिक जगत में सड़ रहे हैं, वे उनकी शरण में आयें और इस जीवन के भौतिक कष्ट से तथा मृत्यु के बाद नारकीय स्थिति के दण्ड से बचाये जा सकें। इसीलिए एक वैष्णव बद्ध आत्माओं को उनके होश में लाने का प्रयास करता है। जो अजामिल की तरह भाग्यशाली होते हैं, वे या तो विष्णुदूतों द्वारा या वैष्णवों द्वारा बचा लिये जाते हैं और इस प्रकार वे भगवद्धाम वापस जाते हैं।  