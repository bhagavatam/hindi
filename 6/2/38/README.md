**ततो गुणेवय आत्मानं वियुज्यात्मसमाधिना ।** **युयुजे भगवद्धाश्नि ब्रह्मण्यनुभवात्मनि ॥ ४१॥** 

**शब्दार्थ** 

**तत:—** **तत्पश्चात्** **; गुणेवय:—** **प्रकृति के गुणों से** **; आत्मानम्—** **मन को** **; वियुज्य—** **विलग करके** **; आत्म-समाधिना—** **भक्ति** **में पूरी तरह** **; युयुजे—** **लगा दिया** **; भगवत्-धाश्नि—** **भगवान् के रूप में** **; ब्रह्मणि—** **जो परब्रह्म है (मूॢत पूजा नहीं)** **;** **अनुभव-आत्मनि—** **जिसके विषय में सदैव सोचा जाता है (चरणकमलों से शुरू करके धीरे-धीरे ऊपर की ओर बढ़ते** **हुए)।** **.** 

**अजामिल पूरी तरह से भक्ति में लग गया। इस तरह उसने इन्द्रियतृप्ति से अपने मन को** **विलग कर लिया और वह भगवान् के स्वरूप का चिन्तन करने में पूरी तरह लीन हो गया।** **तात्पर्य :** यदि कोई व्यक्ति मन्दिर में अर्चाविग्रह की पूजा करता है, तो उसका मन स्वाभाविक रूप से भगवान् तथा उनके स्वरूप के विचारों में लीन हो जायेगा। भगवान् के रूप तथा स्वयं भगवान् में कोई अन्तर नहीं है। इसलिए योग की सबसे सरल प्रणाली भक्तियोग है। योगीजन अपने हृदय के भीतर स्थित परमात्मा अर्थात् विष्णु के स्वरूप पर अपने मन को एकाग्र करने का प्रयास करते हैं, किन्तु इसी उद्देश्य की पूॢत सरलता से हो जाती है, यदि मनुष्य का मन मन्दिर में पूजे जाने वाले अर्चाविग्रह में लीन हो ले। हर मन्दिर में भगवान् का दिव्यरूप रहता है और मनुष्य आसानी से इसके विषय में चिन्तन कर सकता है। आरती के समय भगवान् का दर्शन करने, भोग चढ़ाने तथा अर्चाविग्रह के स्वरूप का निरन्तर चिन्तन करने से मनुष्य उच्चकोटि का योगी बन जाता है। योग की सर्वोच्च विधि यही है, जिसकी पुष्टि स्वयं पूर्ण पुरुषोत्तम भगवान् ने *भगवद्गीता* (६.४७) में की है— *योगिनामपि सर्वेषां मद्गतेनान्तरात्मना।* *श्रद्धावान् भजते यो मां समे युक्ततमो मत:॥* ''समस्त योगियों में से जो योगी अत्यन्त श्रद्धापूर्वक मेरे परायण है, अपने अन्त:करण में मेरे विषय में सोचता है और मेरी दिव्य प्रेमाभक्ति करता है, वह योग में मुझसे परम अन्तरंग रूप में जुड़ा रहता है और सबों में से सर्वोच्च है। यही मेरा मत है।ÓÓ उच्चकोटि का योगी वह है, जो अपनी इन्द्रियों को वश में करता है और भगवान् के स्वरूप का सदैव चिन्तन करते हुए अपने आपको भौतिक कार्यों से विलग कर लेता है।  