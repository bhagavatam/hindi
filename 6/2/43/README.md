**नात: परं कर्मनिबन्धकृन्तनं** **मुमुक्षतां तीर्थपदानुकीर्तनात् ।** **न यत्पुन: कर्मसु सज्जते मनो** **रजस्तमोवयां कलिलं ततोऽन्यथा ॥ ४६॥** 

**शब्दार्थ** 

**न—** **नहीं** **; अत:—** **इसलिए** **; परम्—** **श्रेष्ठतर साधन** **; कर्म-निबन्ध—** **सकाम कर्मों के फलस्वरूप कष्ट भोगने की बाध्यता** **;** **कृन्तनम्—** **जो पूरी तरह छिन्न कर दे** **; मुमुक्षताम्—** **भव-बन्धन के पाश से बाहर निकलने की इच्छा रखने वाले पुरुषों का** **;** **तीर्थ-पद—** **पूर्ण पुरुषोत्तम भगवान् के विषय में, जिनके पाँवों पर सारे तीर्थस्थान स्थित हैं** **; अनुकीर्तनात्—** **प्रामाणिक गुरु** **के निर्देशानुसार कीर्तन करने की अपेक्षा** **; न—** **नहीं** **; यत्—** **क्योंकि** **; पुन:—** **फिर** **; कर्मसु—** **सकाम कर्मों में** **; सज्जते—** **लिप्त** **होता है** **; मन:—** **मन** **; रज:-तमोवयाम्—** **रजो तथा तमो गुणों द्वारा** **; कलिलम्—** **दूषित** **; तत:—** **तत्पश्चात्** **; अन्यथा—** **किसी** **अन्य साधन से।** **.** 

**अत: जो व्यक्ति भवबन्धन से मुक्त होना चाहता है, उसे चाहिए कि उन पूर्ण पुरुषोत्तम** **भगवान् के नाम, यश, रूप तथा लीलाओं के कीर्तन तथा गुणगान की विधि को अपनाए,** **जिनके चरणों पर सारे तीर्थस्थान स्थित हैं। अन्य साधनों से, यथा पवित्र पश्चात्ताप, ज्ञान,** **यौगिक ध्यान से उसे उचित लाभ प्राप्त नहीं हो सकता, क्योंकि ऐसी विधियों का पालन** **करने पर भी मनुष्य अपने मन को वश में न कर सकने के कारण पुन: सकाम कर्म करने** **लगता है, क्योंकि मन प्रकृति के निश्न गुणों से—यथा रजो तथा तमो गुणों से—संदूषित** **रहता है।** **तात्पर्य :** वस्तुत: यह देखा गया है कि तथाकथित सिद्धि प्राप्त कर लेने के बाद भी अनेक कर्मी, ज्ञानी तथा योगी पुन: भौतिक कर्मों में लिप्त हो जाते हैं। अनेक तथाकथित स्वामी तथा योगी भौतिक कर्मों को मिथ्या कहकर त्याग देते हैं ( *जगन्मिथ्या* ), किन्तु तो भी कुछ काल बाद वे पुन: अस्पताल तथा पाठशालाएँ खोलने या जनता के लाभ हेतु अन्य कार्य जैसे भौतिक कार्य करने लगते हैं। कभी-कभी वे राजनीति में भाग लेते हैं, यद्यपि वे मिथ्या ही अपने आपको संन्यासी घोषित करते हैं। किन्तु सश्यक् निष्कर्ष तो यह है कि यदि कोई वास्तव में भौतिक जगत से बाहर निकलने का इच्छुक है, तो उसे भक्ति ग्रहण करनी चाहिए जिसका शुभारश्भ *श्रवणं कीर्तन ं विष्णो:*  अर्थात् भगवान् की महिमा के कीर्तन तथा श्रवण से होता है। कृष्णभावनामृत-आन्दोलन ने वस्तुत: इसे सिद्ध कर दिया है। पाश्चात्य देशों में, जहाँ अनेक युवक नशीली दवाओं की लत में थे और जिनमें अनेक बुरी आदतें थीं, उन्होंने उन सारी लालसाओं को त्याग दिया और वे कृष्णभावनामृत- आन्दोलन में सश्मिलित होते ही गश्भीरतापूर्वक भगवान् की महिमा का कीर्तन करने में जुट गये। दूसरे शब्दों में, रजो तथा तमो गुणों में सश्पन्न कर्मों के प्रायश्चित्त की यह पूर्ण विधि है। *श्रीमद्भागवत* (१.२.१९) में कहा गया है— *तदा रजस्तमोभावा: कामलोभादयश्च ये।* *चेत एतैरनाविद्धं स्थितं सत्त्वे प्रसीदति॥* रजो तथा तमो गुणों के फलस्वरूप मनुष्य अधिकाधिक कामी तथा लोभी बन जाता है, किन्तु जब वह कीर्तन तथा श्रवण विधि अपना लेता है, तो वह सतोगुण के पद को प्राप्त होता है और सुखी बन जाता है। ज्यों-ज्यों वह भक्ति में प्रगति करता है, उसके सारे संशय पूर्णतया नष्ट हो जाते हैं ( *भिद्यते हृदयग्रन्थिशिछद्यन्ते सर्वसंशय:* )। इस तरह सकाम कर्मों के लिए उसकी इच्छा रूपी ग्रन्थि छिन्न-भिन्न हो जाती है।  