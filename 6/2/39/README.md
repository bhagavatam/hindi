**यह्र्युपारतधीस्तस्मिन्नद्राक्षीत्पुरुषान्पुर: ।** **उपलवयोपलब्धान्प्राग्ववन्दे शिरसा द्विज: ॥ ४२॥** 

**शब्दार्थ** 

**यॢह—** **जब** **; उपारत-धी:—** **उसका मन तथा बुद्धि स्थिर थे** **; तस्मिन्—** **उस समय** **; अद्राक्षीत्—** **देखा था** **; पुरुषान्—** **पुरुषों** **को (विष्णुदूतों को)** **; पुर:—** **अपने समक्ष** **; उपलवय—** **पाकर** **; उपलब्धान्—** **जो पहले मिल चुके थे** **; प्राक्—** **पहले** **;** **ववन्दे—** **नमस्कार किया** **; शिरसा—** **सिर के बल** **; द्विज:—** **ब्राह्मण ने।** **.** 

**जब ब्राह्मण अजामिल की बुद्धि तथा मन भगवान् के स्वरूप पर स्थिर हो गये तो उसने** **पुन: उन चार दिव्य पुरुषों को अपने समक्ष देखा। वह समझ गया कि ये वही हैं, जिन्हें वह** **पहले देख चुका है, अत: उनके समक्ष उसने नतमस्तक होकर नमस्कार किया।** **तात्पर्य :** जब अजामिल का मन भगवान् के स्वरूप पर ²ढ़तापूर्वक स्थिर हो गया तो जिन विष्णुदूतों ने उसे छुड़ाया था वे पुन: उसके समक्ष आये। विष्णुदूत कुछ काल के लिए दूर चले गये थे जिससे अजामिल को भगवान् के ध्यान में स्थिर होने का समय मिल जाये। चूँकि अब उसकी भक्ति परिपक्व हो चुकी थी, अत: वे उसे लेने के लिए लौटकर आये। यह जानकर कि वे ही विष्णुदूत लौटे हैं, अजामिल ने नतमस्तक होकर उन्हें नमस्कार किया।  