**क्व चाहं कितव: पापो ब्रह्मघ्नो निरपत्रप: ।** **क्व च नारायणेत्येतद्भगवन्नाम मङ्गलम् ॥ ३४॥** 

**शब्दार्थ** 

**क्व—** **कहाँ** **; च—** **भी** **; अहम्—** **मैं** **; कितव:—** **वंचक, ठग** **; पाप:—** **मूर्त रूप में सारे पाप** **; ब्रह्म-घ्न:—** **ब्राह्मण संस्कृति का** **हत्यारा** **; निरपत्रप:—** **निर्लज्ज** **; क्व—** **कहाँ** **; च—** **भी** **; नारायण—** **नारायण** **; इति—** **इस प्रकार** **; एतत्—** **यह** **; भगवत्-नाम—** **पूर्ण पुरुषोत्तम भगवान् का पवित्र नाम** **; मङ्गलम्—** **सर्व मंगलप्रद।** **.** 

**अजामिल कहता रहा : मैं ऐसा निर्लज्ज ठग हूँ जिसने अपनी ब्राह्मण संस्कृति की हत्या** **कर दी है। निस्सन्देह, मैं साक्षात् पाप हूँ। भला मैं भगवान् नारायण के पवित्रनाम के** **सर्वमंगलकारी कीर्तन की बराबरी में कहाँ ठहर सकता हूँ?** **तात्पर्य :** कृष्णभावनामृत-आन्दोलन के माध्यम से नारायण या कृष्ण के पवित्र नाम का प्रसार करने वालों को यह सदैव ध्यान में रखना चाहिए कि इसमें आने के पूर्व हमारी स्थिति क्या थी और अब वह क्या है। हम मांसाहारी, शराबी तथा षी-आखेटकों के गॢहत जीवनों में जा गिरे थे जिनमें सभी प्रकार के पापकर्म हमने किए, किन्तु अब हमें हरे कृष्ण मंत्र का कीर्तन करने का सुअवसर प्रदान किया गया है। अतएव हमें इस सुअवसर की सदैव प्रशंसा करनी चाहिए। भगवत्कृपा से हम अनेक शाखाएँ खोल रहे हैं और हमें इस सौभाग्य का लाभ भगवन्नाम का कीर्तन करने तथा पूर्ण पुरुषोत्तम भगवान् की प्रत्यक्ष सेवा करने में उठाना चाहिए। हमें अपनी वर्तमान तथा विगत स्थितियों के बीच जो अन्तर है उसके प्रति सचेत रहना चाहिए और हमें अत्यन्त सतर्क रहना चाहिए कि कहीं हम सर्वोच्च जीवन से नीचे न गिर जाँय।  