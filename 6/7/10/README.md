**अथाहममराचार्यमगाधधिषणं द्विजम् ।** **प्रसादयिष्ये निशठ: शीष्र्णा तच्चरणं स्पृशन् ॥ १५॥** 

**शब्दार्थ** 

**अथ—** **अत:** **; अहम्—** **मैं** **; अमर-आचार्यम्—** **देवताओं के गुरु को** **; अगाध-धिषणम्—** **अगाध आत्मज्ञान से युक्त** **; द्विजम्—** **पूर्ण ब्राह्मण को** **; प्रसादयिष्ये—** **मैं प्रसन्न करूँगा** **; निशठ:—** **बिना कपट के** **; शीष्र्णा—** **अपने शिर से** **; तत्-चरणम्—** **उनके** **चरणकमल का** **; स्पृशन्—** **स्पर्श करके।** **.** 

**राजा इन्द्र ने कहा—अत: अब मैं अत्यन्त खुले मन से तथा निष्कपट भाव से देवताओं** **के गुरु बृहस्पति के चरणारविन्द में अपना शीश झुकाऊँगा। साति्त्वक होने के कारण वे** **समस्त ज्ञान से पूर्णतया अवगत हैं और ब्राह्मणों में श्रेष्ठ हैं। अब मैं उनके चरणारविन्द का** **स्पर्श करके उन्हें प्रसन्न करने के उद्देश्य से प्रणाम करूँगा।** **तात्पर्य :** चेत होने पर राजा इन्द्र की समझ में आया कि वह अपने गुरु बृहस्पति का निष्ठावान् शिष्य नहीं है। अत: उसने निश्चय किया कि अब वह *निशठ* अर्थात् निष्कपट बनेगा। *निशठ:* *शीष्र्णा तच्चरणं स्पृशन्* —उसने अपने गुरु के चरणों को शिर से स्पर्श करने का निश्चय किया। इस उदाहरण से हमें विश्वनाथ चक्रवर्ती ठाकुर द्वारा व्यक्त नियम को सीखना चाहिए— *यस्य प्रसादाद् भगवत्प्रसादो* *यस्याप्रसादान्न गति: कुतोऽपि* ''गुरु की कृपा से श्रीकृष्ण की कृपा का आशीर्वाद मिलता है। बिना गुरु के प्रसाद के मनुष्य किसी प्रकार की उन्नति नहीं कर सकता।ÓÓ शिष्य को कभी-भी अपने गुरु के प्रति दंभी और कृतघ्न नहीं होना चाहिए। श्रीमद्भागवत (११.१७.२७) में गुरु को आचार्य कहा गया हैं— *आचार्यं* *मां विजानीयान्* —श्रीभगवान् का कथन है कि मनुष्य को चाहिए कि गुरु को ही साक्षात् भगवान् मानकर उसका आदर करे। नावमन्येत कॢहचित्—कभी भी आचार्य का अनादर न करे। न मत्र्य- बुध्यासूयेत्—आचार्य को कभी सामान्य जन नहीं समझना चाहिए। अधिक परिचय से अनादर होता है, किन्तु आचार्य के साथ व्यवहार करते समय सतर्क रहना चाहिए। *अगाध धिष्णां द्विजम्* — आचार्य पूर्ण ब्राह्मण होता है और वह अपने शिष्य के कर्मों के निर्देशन की अपार बुद्धि रखता है। इसीलिए श्रीकृष्ण *भगवद्गीता* (४.३४) में कहते हैं— *तद्विदि्ध प्रणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* ''गुरु के निकट जाकर सत्य को जानने का प्रयत्न करो। उनसे विनीत होकर प्रश्न करो और उनकी सेवा करो। वे सत्य को जानने वाले आत्मज्ञानी महापुरुष तुश्हें ज्ञान प्रदान करेंगे।ÓÓ मनुष्य को गुरु की शरण में पूर्णरूपेण जाना चाहिए और सेवा द्वारा ( *सेवया* ) अधिक आत्म-ज्ञान प्राप्त करना चाहिए।  