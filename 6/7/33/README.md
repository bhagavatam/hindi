**सुरद्विषां श्रियं गुप्तामौशनस्यापि विद्यया ।** **आच्छिद्यादान्महेन्द्राय वैष्णव्या विद्यया विभु: ॥ ३९॥** 

**शब्दार्थ** 

**सुर-द्विषाम्—** **देवों के शत्रु** **; श्रियम्—** **ऐश्वर्य** **; गुप्ताम्—** **सुरक्षित** **; औशनस्य—** **शुक्राचार्य की** **; अपि—** **यद्यपि** **; विद्यया—** **प्रतिभा से** **; आच्छिद्य—** **संग्रह करके** **; अदात्—** **दिया है** **; महा-इन्द्राय—** **राजा इन्द्र को** **; वैष्णव्या—** **भगवान् विष्णु की** **;** **विद्यया—** **प्रार्थना से** **; विभु:—** **अत्यन्त शक्तिमान विश्वरूप।** **.** 

**यद्यपि शुक्राचार्य ने अपनी प्रतिभा एवं नीति-बल से देवताओं के शत्रुओं के नाम से** **विलयात असुरों के ऐश्वर्य को सुरक्षित कर दिया था, किन्तु अत्यन्त शकि्तमान विश्वरूप ने** **नारायण कवच नामक एक सुरक्षात्मक स्तोत्र की रचना की। इस बुद्धिमत्तापूर्ण मंत्र से** **उन्होंने असुरों का ऐश्वर्य छीन कर स्वर्ग के राजा इन्द्र को दे दिया।** **तात्पर्य :** देवों तथा असुरों का अन्तर यही है कि देवता भगवान् विष्णु के भक्त हैं जबकि असुर शिवजी, देवी काली तथा देवी दुर्गा के भक्त हैं। कभी-कभी असुर ब्रह्मा के भी भक्त होते हैं। उदाहरणार्थ, हिरण्यकशिपु ब्रह्माजी का भक्त था, रावण शिवजी का तथा महिषासुर देवी दुर्गा का। देवतागण भगवान् विष्णु के भक्त होते हैं ( *विष्णु भक्त: स्मृतो दैव* ) जबकि असुर सदैव विष्णु भक्तों अर्थात् वैष्णवों के विरोधी होते हैं ( *आसुरस्तद्विपर्यय:* )। वैष्णवों के विरोध हेतु असुरगण शिवजी, श्रीब्रह्मा, काली, दुर्गा इत्यादि के भक्त बन जाते हैं। पुराकाल में देवों तथा असुरों में शत्रुता थी जो अब भी चल रही है, क्योंकि शिवजी, देवी दुर्गा के भक्त भगवान् विष्णु के भक्त वैष्णवों से सदैव द्वेष रखते हैं। भगवान् विष्णु तथा शिवजी के भक्तों के बीच का यह तनाव सदा रहा है। स्वर्गलोक में असुरों तथा सुरों के बीच दीर्घकाल तक युद्ध चलता रहा है। यहाँ हम देखते हैं कि विश्वरूप ने देवताओं के लिए एक सुरक्षा कवच तैयार किया जो विष्णुमंत्र से पूरित था। कभी-कभी विष्णुमंत्र को विष्णुज्वर और इसी प्रकार शिवमंत्र को शिवज्वर कहते हैं। हम शाषों में असुरों तथा सुरों के बीच होने वाले युद्धों में कभी कभी शिवज्वर तथा विष्णुज्वर का प्रयोग होते पाते हैं। इस श्लोक में आगत *सुर-द्विषाम्* शब्द का अर्थ 'देवताओं के शत्रुओं काÓ है, जिससे भी नास्तिकों का बोध होता है। *श्रीमद्भागवत* में अन्यत्र कहा गया है कि भगवान् बुद्ध का जन्म असुरों अथवा नास्तिकों को विमोहित करने के लिए हुआ। भगवान् अपने भक्तों को नित्य ही आशीर्वाद देते हैं। इसकी पुष्टि भगवान् स्वयं *भगवद्गीता* (९.३१) में करते हैं— *कौन्तेय* *प्रतिजानीहि न मे भक्त: प्रणश्यति* —''हे कुन्तीपुत्र! मैं निर्भीकतापूर्वक घोषित करता हूँ कि मेरे भक्त का कभी नाश नहीं होता।ÓÓ  