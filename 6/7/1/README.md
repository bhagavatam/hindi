के प्रति अपराध किया; फलत: बृहस्पति ने देवताओं का परित्याग कर दिया जिससे वे पुरोहितविहीन हो गये। किन्तु देवताओं के अनुनय-विनय पर ब्राह्मण त्वष्टा के पुत्र विश्वरूप ने पुरोहित बनना स्वीकार कर लिया। एक बार देवताओं के राजा इन्द्र अपनी पत्नी शचीदेवी के साथ विराजमान थे और सिद्ध, चारण तथा गंधर्व जैसे देवतागण उनकी प्रशंसा कर रहे थे, तभी देवताओं के गुरु बृहस्पति ने उस सभा में प्रवेश किया। अपने ऐश्वर्य के मद में चूर होने के कारण इन्द्र ने बृहस्पति का सत्कार नहीं किया, इससे बृहस्पति को इन्द्र के भौतिक ऐश्वर्य में मद में चूर होने का पता लग गया। अत: वे इन्द्र को पाठ पढ़ाने के लिए सभा से चुपके से निकल लिये। इन्द्र को पश्चात्ताप हुआ कि अपने ऐश्वर्य-मद के कारण वह अपने गुरु का आदर करना भूल गया। वह अपने गुरु से क्षमा माँगने के लिए अपने महल से चल पड़ा, किन्तु कहीं भी उसकी बृहस्पति से भेंट नहीं हुई। अपने गुरु का निरादर करने के कारण इन्द्र का सारा ऐश्वर्य जाता रहा और असुरों ने एक बड़े युद्ध में देवताओं को परास्त करके इन्द्र के ङ्क्षसहासन को हथिया लिया। तब इन्द्र देवताओं सहित ब्रह्माजी की शरण में आया। स्थिति से अवगत होने पर श्रीब्रह्मा ने गुरु के प्रति किये गये इस अपराध के लिए देवताओं की भत्र्सना की। ब्रह्माजी की आज्ञानुसार देवताओं ने विश्वरूप को, जो त्वष्टा का पुत्र एवं ब्राह्मण था, अपना पुरोहित बना लिया। तब उन्होंने विश्वरूप के पौरोहित्य में यज्ञ किये और असुरों पर विजय प्राप्त की।  

**श्रीराजोवाच** 