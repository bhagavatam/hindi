**अकिञ्चनानां हि धनं शिलोञ्छनं** **तेनेह निर्वॢततसाधुसत्क्रिय: ।** **कथं विगह्र्यं नु करोश्यधीश्वरा:** **पौरोधसं हृष्यति येन दुर्मति: ॥ ३६॥** 

**शब्दार्थ** 

**अकिञ्चनानाम्—** **उन पुरुषों का जिन्होंने संसार से विरक्त होने के लिए तपस्या करनी स्वीकार की है** **; हि—** **निश्चय ही** **;** **धनम्—** **सश्पत्ति** **; शिल—** **खेत में गिरे हुए अन्न का संग्रह** **; उञ्छनम्—** **थोक बाजार में गिरे हुए अन्न का संग्रह** **; तेन—** **उस** **उपाय के द्वारा** **; इह—** **यहाँ** **; निर्वॢतत—** **प्राप्त करके** **; साधु—** **महान् साधुओं के** **; सत्-क्रिय:—** **समस्त पुण्य कर्म** **; कथम्—** **कैसे** **; विगह्र्यम्—** **निन्दनीय** **; नु—** **निस्सन्देह** **; करोमि—** **करूँगा** **; अधीश्वरा:—** **हे लोकों के महान् अधीक्षको** **; पौरोधसम्—** **पुरोहिती कर्म** **; हृष्यति—** **प्रसन्न होता है** **; येन—** **जिससे** **; दुर्मति:—** **अल्पज्ञानी।** **.** 

**हे लोकपालो! सच्चा ब्राह्मण वह है, जिसके कोई भौतिक सश्पति्त नहीं होती है, वह** **शिलोच्छन वृत्ति से ही अपना उदर-पोषण करता है। दूसरे शब्दों में, वह खेतों में गिरे हुए** **और बड़े-बड़े हाट-स्थलों पर गिरे हुए अन्न को बीनता है। इस प्रकार गृहस्थ ब्राह्मण जो** **वास्तव में तपस्या के सिद्धान्त का पालन करते हुए स्वयं का तथा अपने परिवार का भरण** **करता है और आवश्यक पुण्य कर्म करता रहता है। जो ब्राह्मण पुरोहिती कर्म द्वारा धन** **अॢजत करके सुखी बनना चाहता है, वह अत्यन्त तुच्छ मन वाला होता है। बताओ, मैं इस** **पुरोहिती को कैसे स्वीकार करूँ?** **तात्पर्य :** उच्च श्रेणी का ब्राह्मण अपने शिष्यों या यजमानों से कोई दक्षिणा नहीं लेता। वह तपस्या में संलग्न रहकर खेतों में जाकर किसानों द्वारा ब्राह्मणों के लिए छोड़े गये अन्न को एकत्र करना श्रेष्ठ समझता है। इसी प्रकार ऐसे ब्राह्मण हाटों में जाते हैं जहाँ व्यापारी अन्नों का थोक क्रय- विक्रय करते हैं और इस प्रकार वहाँ व्यापारियों द्वारा छोड़ा हुआ बहुत-सा अन्न इकठ्ठा करते हैं। इस तरह ऐसे उच्च ब्राह्मण अपना तथा अपने परिवार का भरण करते हैं। ऐसे पुरोहित अपने शिष्यों से कुछ भी नहीं माँगते। उन्हें क्षत्रियों या वैश्यों की तरह ऐश्वर्य में जीवन बिताने, नकल करने की इच्छा नहीं होती। तात्पर्य यह कि शुद्ध ब्राह्मण स्वेच्छा से गरीबी का जीवन स्वीकार करता है और भगवान् के अनुग्रह पर ही पूर्णत: निर्भर रहता है। बहुत समय नहीं बीता, नवद्वीप के निकट कृष्णनगर में एक ब्राह्मण रहता था जिसे स्थानीय जमींदार व्रज कृष्णचन्द्र ने आॢथक सहायता पहुँचानी चाही। किन्तु ब्राह्मण ने इसे अस्वीकार कर दिया। उसने कहा कि वह अपने गृहस्थ जीवन में ही अधिक प्रसन्न है क्योंकि उसे अपने शिष्यों से चावल मिल जाता है और इमली की पत्तियों की वह सब्जी बना लेता है। उसे जमींदार से सहायता लेने की कोई आवश्यकता नहीं है। निष्कर्ष यह निकला कि ब्राह्मण को भले ही अपने शिष्यों से प्रभूत धन प्राप्त हो, किन्तु उसे चाहिए कि पुरोहिती से प्राप्त इस धन को वह अपने व्यक्तिगत लाभ में न खर्चे, उसे वह परमेश्वर की सेवा में लगाये।  