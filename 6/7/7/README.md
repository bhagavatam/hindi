**को गृध्येत्पण्डितो लक्ष्मीं त्रिपिष्टपपतेरपि ।** **ययाहमासुरं भावं नीतोऽद्य विबुधेश्वर: ॥ १२॥** 

**शब्दार्थ** 

**क:—** **कौन** **; गृध्येत्—** **स्वीकार करेगा** **; पण्डित:—** **विद्वान मनुष्य** **; लक्ष्मीम्—** **ऐश्वर्य** **; त्रि-पिष्ट-प-पते: अपि—** **यद्यपि मैं** **देवताओं का स्वामी हूँ** **; यया—** **जिससे** **; अहम्—** **मैं** **; आसुरम्—** **आसुरी** **; भावम्—** **विचार** **; नीत:—** **लाकर** **; अद्य—** **अब** **;** **विबुध—** **देवताओं के, जो सतोगुण युक्त हैं** **; ईश्वर:—** **राजा।** **.** 

**यद्यपि मैं सतोगुणी देवताओं का राजा हूँ, किन्तु थोड़े से ऐश्वर्य से गॢवत और अहंकार** **से दूषित था। भला ऐसी दशा में कौन इस ऐश्वर्य को स्वीकार करेगा जिससे उसका पतन** **हो? हाय! मेरे धन एवं ऐश्वर्य को धिक्कार है!** **तात्पर्य :** श्री चैतन्य महाप्रभु ने श्रीभगवान् से प्रार्थना की थी— *न धनं न जनं न सुन्दरीं कवितां* *वा जगदीश कामये* —''हे ईश्वर, मुझे न तो धन या भौतिक ऐश्वर्य की कामना है, न मैं चाहता हूँ कि मेरे अनेक अनुयायी हों जो मुझे अपना नायक मानें, न ही मुझे अपने आपको प्रसन्न रखने के लिए किसी सुन्दर षी की आवश्यकता है।ÓÓ *मम जन्मनि जन्मनीश्वरे भवताद्भक्तिरहैतुकी त्वयि* — ''मुझे मुक्ति भी नहीं चाहिए। मैं तो यही चाहता हूँ कि जन्म-जन्मांतर आपका आज्ञाकारी दास बना रहूँ।ÓÓ प्रकृति का नियम है कि जब कोई अत्यन्त ऐश्वर्यशाली हो जाता है, तो उसका पतन होने लगता है। यह व्यष्टि तथा समष्टि पर समान रूप से लागू होता है। सभी देवता सतोगुणी हैं, किन्तु कभी-कभी देवताओं के राजा इन्द्र के उच्च पद जैसी स्थिति पर अवस्थित राजा भी अपने ऐश्वर्य के कारण नीचे गिर जाते हैं। आजकल हम अमरीका में वास्तव में यही देख रहे हैं। समग्र अमरीकी राष्ट्र ने आदर्श मनुष्य उत्पन्न किये बिना भौतिक ऐश्वर्य में प्रगति करने का प्रयास किया है। इसका फल यह हुआ है कि सभी अमरीकी लोग अमरीकी समाज में अत्याचारों से आक्रान्त हैं और आश्चर्यचकित हैं कि अमरीका में इतना अनाचार कैसे व्याप्त है। जैसाकि *श्रीमद्भागवत*  (७.५.३१) में कहा गया है— *न ते विदु: स्वार्थगङ्क्षत हि विष्णुम्* —जो प्रबुद्ध नहीं हैं, उनको जीवन का उद्देश्य, जो वास्तव में भगवान् के धाम को जाना है, ज्ञात नहीं है; अत: वे व्यक्तिगत तथा सामूहिक दोनों ही प्रकार से तथाकथित भौतिक सुविधाओं को भोगना चाहते हैं और सुरा तथा सुन्दरी के आदी हो जाते हैं। ऐसे समाज का व्यक्ति चतुर्थ श्रेणी से भी निश्न होता है। वे अवांछित हैं और वर्णसंकर कहलाते हैं और जैसा कि *भगवद्गीता* में उल्लेख है, वर्णसंकर जनता की वृद्धि से नारकीय समाज की सृष्टि होती है। आज अमरीकी लोग अपने आपको ऐसे ही समाज में पाते हैं। किन्तु सौभाग्यवश अमरीका में हरे कृष्ण आन्दोलन का सूत्रपात हो चुका है और अनेक भाग्यशाली नवयुवक इस आन्दोलन के प्रति सचेष्ट हैं। इसके द्वारा लोग उच्च चरित्र वाले आदर्श व्यक्ति बन रहे हैं, जो मांसाहार, अवैध मैथुन, मद्यपान तथा द्यूत क्रीड़ा से अपने को सर्वथा दूर रखते हैं। यदि अमरीकी लोग अपने राष्ट्र के अवनत अपराधपूर्ण जीवन पर रोक लगाने के लिए उत्सुक हैं, तो उन्हें चाहिए कि वे कृष्णभावनामृत आन्दोलन को अंगीकार करें और ऐसे मानव- समाज का निर्माण करें जो *भगवद्गीता* में उल्लिखित है ( *चातुर्वण्यं मया सृष्टं गुणकर्म विभागश:* )। उन्हें चाहिए कि समाज को प्रथम, द्वितीय, तृतीय तथा चतुर्थ श्रेणी के व्यकि्तयों में विभाजित कर लें। चूँकि उनमें अभी चतुर्थ श्रेणी से भी नीचे के लोग उत्पन्न हो रहे हैं, अत: अपराधी समाज के संकटों से कैसे बचा जा सकता है? बहुत काल बीता, श्रीइन्द्र को अपने गुरु बृहस्पति का अनादर करने पर पश्चात्ताप हुआ था। इसी प्रकार, यह सलाह दी जाती है कि अमरीकी लोग अपनी भ्रमपूर्ण उन्नत सवयता के लिए पश्चात्ताप करें। उन्हें चाहिए कि भगवान् कृष्ण के प्रतिनिधि गुरु से उपदेश ग्रहण करें। यदि वे ऐसा करेंगे तो सुखी होंगे और उनका राष्ट्र आदर्श राष्ट्र बनेगा जो सारे विश्व का पथप्रदर्शक बन सकेगा।  