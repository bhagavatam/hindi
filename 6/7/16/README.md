**अहो बत सुरश्रेष्ठा ह्यभद्रं व: कृतं महत् ।** **ब्रह्मिष्ठं ब्राह्मणं दान्तमैश्वर्यान्नावयनन्दत ॥ २१॥** 

**शब्दार्थ** 

**श्री-ब्रह्मा उवाच—** **श्रीब्रह्मा ने कहा** **; अहो—** **ओह** **; बत—** **बड़ा आश्चर्य है** **; सुर-श्रेष्ठा:—** **हे देवताओं में श्रेष्ठ** **; हि—** **निस्सन्देह** **; अभद्रम्—** **अन्याय** **; व:—** **तुश्हारे द्वारा** **; कृतम्—** **किया हुआ** **; महत्—** **महान्** **; ब्रह्मिष्ठम्—** **परब्रह्म के प्रति** **आज्ञाकारी पुरुष** **; ब्राह्मणम्—** **ब्राह्मण का** **; दान्तम्—** **मन तथा इन्द्रियों को वश में करने वाला** **; ऐश्वर्यात्—** **अपने भौतिक** **ऐश्वर्य से** **; न—** **नहीं** **; अवयनन्दत—** **उचित रीति से स्वागत किया।** **.** 

**श्रीब्रह्मा ने कहा, हे श्रेष्ठ देवताओ! तुम लोगों ने अपने ऐश्वर्य-मद के कारण सभा में** **आने पर बृहस्पति का सत्कार नहीं किया। वे परब्रह्म-ज्ञाता और इन्द्रियों को वश में रखने** **वाले हैं, अत: वे ब्राह्मणों में श्रेष्ठ हैं। अत: यह अत्यन्त आश्चर्यजनक है कि तुम लोगों ने** **उनके साथ इस प्रकार दुव्र्यवहार किया है।** **तात्पर्य :** ब्रह्माजी ने बृहस्पति के ब्राह्मण-गुणों को पहचान लिया था, क्योंकि वे परब्रह्म के ज्ञाता होने के कारण देवताओं के गुरु थे। बृहस्पति ने अपने मन तथा इन्द्रियों को वश में कर लिया था, अत: वे योग्यतम ब्राह्मण थे। ब्रह्माजी ने देवताओं की प्रताडऩा की, क्योंकि उन्होंने अपने गुरु का समुचित सत्कार नहीं किया था। श्रीब्रह्मा ने उन्हें यह बताना चाहा कि किसी भी दशा में गुरु का निरादर नहीं होना चाहिए था। जब बृहस्पति ने देवताओं की सभा में प्रवेश किया, तो देवताओं तथा उनके राजा इन्द्र ने समझा कि वे तो प्रत्येक दिन आते रहते हैं, अत: उनको विशेष सश्मान प्रदॢशत करने की आवश्यकता नहीं है। किन्तु जैसा कहा गया है, अधिक घनिष्ठता से घृणा उत्पन्न होती है। अत्यधिक क्रुद्ध होने के कारण बृहस्पति ने तुरन्त ही इन्द्र का महत्त्व छोड़ दिया। इस प्रकार इन्द्र सहित सभी देवता बृहस्पति के चरणारविन्द के प्रति अपराधी सिद्ध हुए। चूँकि ब्रह्माजी को इसका पता था, इसलिए उन्होंने इस उपेक्षा के लिए उन्हें धिक्कारा। नरोत्तम दास ठाकुर का एक गीत है, जिसे हम लोग नित्य ही गाते हैं। उसमें कहा गया है *चक्षु-दान दिल येई, जन्मे-जन्मे प्रभु* *सेइ* गुरु शिष्य को आध्यात्मिक चक्षु प्रदान करते हैं, अत: गुरु को जन्म-जन्मांतर स्वामी (प्रभु) समझना चाहिए। किसी भी दशा में गुरु का निरादर नहीं किया जाना चाहिए, किन्तु देवताओं ने अपने भौतिक ऐश्वर्यों से फूल कर अपने गुरु का अनादर किया। अत: *श्रीमद्भागवत*  (११.१७.२७) का उपदेश है *आचार्यं मां विजानीयान्नावमन्येत कॢहचित्। न मत्र्यबुद्धया सूयेत्-* आचार्य को सदैव नमस्कार करना चाहिए, आचार्य को सामान्य पुरुष मान कर उनसे द्वेष नहीं करना चाहिए।  