**साध्वेतद्व्याहृतं विद्वन्नात्ममायायनं हरे: ।** **आभात्यपार्थं निर्मूलं विश्वमूलं न यद्बहि: ॥ १६॥** 

**शब्दार्थ** 

**साधु—** **उतनी अच्छी जितनी कि होनी चाहिए** **; एतत्—** **ये सारी व्यालयाएँ** **; व्याहृतम्—** **इस तरह कही गई** **; विद्वन्—** **हे विद्वान** **;** **न—** **नहीं** **; आत्म—** **आत्मा** **; माया—** **शक्ति** **; अयनम्—** **गति** **; हरे:—** **भगवान् की** **; आभाति—** **प्रकट होती है** **; अपार्थम्—** **बिना अर्थ** **के, निरर्थक** **; निर्मूलम्—** **बिना किसी आधार के, निराधार** **; विश्व-मूलम्—** **भगवान् जिसका उद्गम है** **; न—** **नहीं** **; यत्—** **जो** **;** **बहि:—** **बाहरी।** **.** 

**हे विद्वान महॢष, आपकी व्यालयाएँ अति उत्तम हैं जैसी कि उन्हें होना चाहिए। बद्धजीव के** **विक्षोभों का आधार भगवान् की बहिरंगा शक्ति की गतिविधि के अलावा कुछ भी नहीं ।** **तात्पर्य** : जीव की ईश्वर से हर तरह से तदाकार होने की अवैध इच्छा ही सश्पूर्ण भौतिक जगत का मूल कारण है, अन्यथा ईश्वर को ऐसा जगत उत्पन्न करने की, यहाँ तक कि अपनी लीलाओं के लिए भी, कोई आवश्यकता न होती। बद्धजीव भगवान् की बहिरंगा शक्ति के वशीभूत होकर भौतिक जीवन में अनेक दुर्भाग्यपूर्ण घटनाओं को भोगता है। भगवान् बहिरंगा शक्ति माया के स्वामी हैं और जीव भौतिक दशा के अन्तर्गत उसी माया के अधीन रहता है। जीव द्वारा भगवान् के स्वामी पद को प्राप्त करने का मिथ्या प्रयास ही उसके भौतिक बन्धन का कारण है और बद्धजीव का भगवान् के साथ तदाकार होने का प्रयास माया का अन्तिम पाश है।  