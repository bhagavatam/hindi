**जिजीविषूणां जीवानामात्मा प्रेष्ठ इहेप्सित: ।** **क उत्सहेत तं दातुं भिक्षमाणाय विष्णवे ॥ ४॥** 

**शब्दार्थ** 

**जिजीविषूणाम्—** **जीवित रहने के इच्छुक** **; जीवानाम्—** **समस्त जीवात्माओं का** **; आत्मा—** **शरीर** **; प्रेष्ठ:—** **अत्यन्त प्रिय** **;** **इह—** **यहाँ** **; ईप्सित:—** **इच्छित** **; क:—** **कौन** **; उत्सहेत—** **सह सकता है** **; तम्—** **उस शरीर को** **; दातुम्—** **देने के लिए** **;** **भिक्षमाणाय—** **माँगने के लिए** **; विष्णवे—** **भगवान् विष्णु को भी।** **.** 

**इस भौतिक जगत में प्रत्येक जीवात्मा को अपना शरीर अत्यन्त प्रिय है। अपने शरीर को** **अक्षुण्ण बनाये रखने के संघर्ष में वह सभी प्रकार से, यहाँ तक कि अपना सर्वस्व न्यौछावर** **करके, बचाये रखने का प्रयत्न करता है। अत: ऐसा कौन है, जो अपना शरीर किसी अन्य** **को दान देना चाहेगा, भले ही भगवान् विष्णु क्यों न माँगें?** **तात्पर्य :** कहा गया है— *आत्मानं सर्वतो रक्षेत् ततो धर्मं ततो धनम्* —मनुष्य को सब प्रकार से अपने शरीर की रक्षा करनी चाहिए, तब वह धर्म और उनके बाद अपने धन की रक्षा करे। यही समस्त जीवात्माओं की कामना होती है। कोई भी अपना शरीर तब तक त्यागना नहीं चाहता जब तक कोई बलपूर्वक छीन न ले। यद्यपि देवताओं ने कहा कि वे भगवान् विष्णु के आदेशानुसार अपने लाभ के लिए दधीचि का शरीर माँग रहे हैं, किन्तु दधीचि ने अपना शरीर देने से ऊपरी मन से इनकार कर दिया।  

**श्रीदेवा ऊचु:** 