**एवं कृतव्यवसितो दध्यङ्ङाथर्वणस्तनुम् ।** **परे भगवति ब्रह्मण्यात्मानं सन्नयञ्जहौ ॥ ११॥** 

**शब्दार्थ** 

**श्री-बादरायणि: उवाच—** **श्रीशुकदेव गोस्वामी ने कहा** **; एवम्—** **इस प्रकार** **; कृत-व्यवसित:—** **निश्चय करके कि क्या** **करना है (देवों को शरीर देना है)** **; दध्यङ्—** **दधीचि मुनि** **; आथर्वण:—** **अथर्वा का पुत्र** **; तनुम्—** **शरीर को** **; परे—** **परम** **;** **भगवति—** **भगवान् को** **; ब्रह्मणि—** **परब्रह्म को** **; आत्मानम्—** **स्वत:, आत्मा** **; सन्नयन्—** **भेंट करके** **; जहौ—** **त्याग दिया।** **.** 

**श्रीशुकदेव गोस्वामी ने कहा—इस प्रकार अर्थवा के पुत्र दधीचि मुनि ने देवताओं की** **सेवा के लिए अपना शरीर त्यागने का निश्चय किया। उन्होंने अपने आप (आत्मा) को पूर्ण** **पुरुषोत्तम भगवान् के चरणारविन्द में रख कर पंचभूत से निॢमत अपने स्थूल शरीर को त्याग** **दिया।** **तात्पर्य :** जैसाकि *परे भगवति ब्रह्मण्यात्मानं सन्नयन्* शब्दों से प्रकट है दधीचि ने अपने आत्मा को स्वयं श्रीभगवान् के चरणों पर चढ़ा दिया। इस प्रसंग में धृतराष्ट्र द्वारा अपना शरीर छोड़े जाने की घटना का उल्लेख किया जा सकता है, जिसका वर्णन *श्रीमद्भागवत* के प्रथम स्कंध (१.१३.५५) में हुआ है। धृतराष्ट्र ने उन पंच तत्त्वों को जिससे उनका शरीर बना था, पृथक् करके उन्हें तत् तत् आगारों में बाँट दिया। दूसरे शब्दों में, उन्होंने उन पाँच तत्त्वों को आदि *महत् तत्त्व* में मिला दिया। अपनी भौतिक बुदि्ध के द्वारा उन्होंने भौतिक सश्बन्धों से आत्मा को पृथक् कर लिया और अपने आप को श्रीभगवान् के चरणारविन्द में अॢपत कर दिया। इस सश्बन्ध में एक ²ष्टान्त दिया जाता है—जब कोई मिट्टी का पात्र टूटता है, तो पात्र के भीतर का सूक्ष्म आकाश बाह्य बृहत् आकाश में मिल जाता है। मायावादी दार्शनिक *श्रीमद्भागवत* के इस विवरण को ठीक से नहीं समझ पाते। इसलिए रामानुज स्वामी ने अपने ग्रन्थ *वेदान्त तत्त्व सार* में वर्णन किया है कि आत्मा के मिलन का अर्थ है कि आठ तत्त्वों—कि्षति, जल, पावक, गगन, समीर, अहंकार, मन तथा बुद्धि—से निॢमत शरीर से अपने को पृथक् करके आत्मा अपने आपको सनातन रूप में श्रीभगवान् की सेवा में लगा लेता है ( *ईश्वर: परम: कृष्ण: सच्चिदानन्द विग्रह:। अनादिरादिर्रोविन्द:* *सर्वकारणकारणम्* )। भौतिक तत्त्वों का भौतिक कारण भौतिक शरीर को सोख लेता है और आत्मा अपने आदिस्वरूप को ग्रहण कर लेता है। जैसाकि श्री चैतन्य महाप्रभु ने कहा है— *जीवेर 'स्वरूपÓ* *हय—कृष्णेर 'नित्यदासÓ* —जीवात्मा की स्वाभाविक स्थिति श्रीकृष्ण के शाश्वत दास की है। जब मनुष्य आत्मज्ञान के अनुशीलन से तथा भक्ति से इस भौतिक शरीर पर विजय प्राप्त कर लेता है, तो वह अपनी स्थिति को पुन: प्राप्त करके भगवान् की भक्ति में लग सकता है।  