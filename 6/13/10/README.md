**एवं सञ्चोदितो विप्रैर्मरुत्वानहनदि्रपुम् ।** **ब्रह्महत्या हते तस्मिन्नाससाद वृषाकपिम् ॥ १०॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; एवम्—** **इस प्रकार** **; सञ्चोदित:—** **प्रोत्साहित होकर** **; विप्रै:—** **ब्राह्मणों के** **द्वारा** **; मरुत्वान्—** **इन्द्र ने** **; अहनत्—** **वध कर दिया** **; रिपुम्—** **अपने शत्रु, वृत्रासुर को** **; ब्रह्म-हत्या—** **एक ब्राह्मण की हत्या** **का पाप** **; हते—** **मारे जाने पर** **; तस्मिन्—** **जब वह (वृत्रासुर)** **; आससाद—** **पास गया** **; वृषाकपिम्—** **इन्द्र जिसको वृषाकपि** **भी कहते हैं।** **.** 

**श्रीशुकदेव गोस्वामी ने कहा—ऋषियों के वचनों से प्रोत्साहित होकर इन्द्र ने वृत्रासुर** **का वध कर दिया और जब वह मारा गया तो ब्रह्महत्या का पाप फल इन्द्र के पास पहुँचा।** **तात्पर्य :** वृत्रासुर को मारने के बाद इन्द्र ब्रह्महत्या से नहीं बच सका। पहले उसने परिस्थितिवश क्रोध में आकर विश्वरूप नामक एक ब्राह्मण की हत्या कर दी थी, किन्तु इस बार ऋषियों के उपदेश के अनुसार उसने जानबूझकर एक दूसरे ब्राह्मण का बध किया था। अत: पाप फल पहले से भी अधिक बड़ा था। इन्द्र को प्रायश्चित्त हेतु मात्र यज्ञ करके इस पाप से मुक्त नहीं किया जा सकता था। उसे अपने पापों के घोर फल भोगने पड़े और जब वह उनसे मुक्त हुआ तभी ब्राह्मणों ने उसे अश्वमेध करने दिया। भगवान् के नाम जप के बल पर जानबूझकर पापकर्म करने या फिर प्रायश्चित्त कर लेने से किसी को, यहाँ तक कि इन्द्र या नहुष को भी, छुटकारा नहीं मिल सकता। स्वर्ग में इन्द्र की अनुपस्थिति में नहुष स्थानापन्न था और इन्द्र अपने पापों से मुक्ति पाने के लिए इधर-उधर दौड़ रहा था।  