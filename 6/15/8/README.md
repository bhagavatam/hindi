**देहेन देहिनो राजन्देहाद्देहोऽभिजायते ।** **बीजादेव यथा बीजं देह्यर्थ इव शाश्वत: ॥ ७॥** 

**शब्दार्थ** 

**देहेन—** **शरीर से** **; देहिन:—** **शरीर (माता के) में** **; राजन्—** **हे राजन्** **; देहात्—** **शरीर से (माता के)** **; देह:—** **अन्य शरीर** **;** **अभिजायते—** **उत्पन्न होता है** **; बीजात्—** **एक बीज से** **; एव—** **निस्सन्देह** **; यथा—** **जिस प्रकार** **; बीजम्—** **अन्य बीज** **; देही—** **भौतिक शरीरधारी मनुष्य** **; अर्थ:—** **भौतिक तत्त्व** **; इव—** **स²श** **; शाश्वत:—** **शाश्वत** **.** 

**हे राजन्! जिस प्रकार एक बीज से दूसरा बीज उत्पन्न होता है, उसी प्रकार एक शरीर** **(पिता के शरीर) द्वारा अन्य (माता के) शरीर के माध्यम से एक तीसरा (पुत्र का) शरीर** **उत्पन्न होता है। जैसे भौतिक शरीर के तत्त्व नित्य हैं, वैसे ही इन भौतिक तत्त्वों से प्रकट होने** **वाली जीवात्मा भी नित्य है।** **तात्पर्य :** **** *भगवद्गीता* से यह पता चलता है कि शकि्तयाँ दो प्रकार की हैं—उत्कृष्ट (परा) शक्ति तथा निकृष्ट (अपरा) शक्ति। निकृष्ट शक्ति के अन्तर्गत पाँच स्थूल तथा तीन सूक्ष्म भौतिक तत्त्व आते हैं। जीवात्मा जो उत्कृष्ट शक्ति का प्रतिनिधित्व करती है इन्हीं तत्त्वों के द्वारा भौतिक शक्ति की देख रेख में विभिन्न शरीरों में प्रकट होती है। वास्तव में भौतिक तथा आध्याति्मक शक्तियाँ—पदार्थ तथा आत्मा—नित्य रूप में श्रीभगवान् की शक्तियाँ हैं। शक्तिमय तत्त्व परम पुरुष हैं। चूँकि आध्यात्मिक शकि्त अर्थात् जीव परमात्मा का अंश है और इस भौतिक जगत का भोग करना चाहता है इसलिए ईश्वर उसे छूट देता है कि वह विभिन्न शरीर धारण करके विभिन्न अवस्थाओं में सुख या दुख का भोग करे। वास्तव में यह आध्यात्मिक शक्ति अर्थात् जीवात्मा, परमेश्वर की सृष्टि है। तथाकथित माता तथा पिता का जीव से कुछ लेना-देना नहीं रहता। जीव अपनी रुचि तथा कर्म के फलस्वरूप तथाकथित माता-पिता के माध्यम से विभिन्न शरीर धारण करता है।  