**कुमारो नारद ऋभुरङ्गिरा देवलोऽसित: ।** **अपान्तरतमा व्यासो मार्कण्डेयोऽथ गौतम: ॥ १२॥** **वसिष्ठो भगवान्राम: कपिलो बादरायणि: ।** **दुर्वासा याज्ञवल्क्यश्च जातुकर्णस्तथारुणि: ॥ १३॥** **रोमशश्च्यवनो दत्त आसुरि: सपतञ्जलि: ।** **ऋषिर्वेदशिरा धौश्यो मुनि: पञ्चशिखस्तथा ॥ १४॥** **हिरण्यनाभ: कौशल्य: श्रुतदेव ऋतध्वज: ।** **एते परे च सिद्धेशाश्चरन्ति ज्ञानहेतव: ॥ १५॥** 

**शब्दार्थ** 

**कुमार:—** **सनत्कुमार** **; नारद:—** **नारद मुनि** **; ऋभु:—** **ऋभु** **; अङ्गिरा:—** **अंगिरा** **; देवल:—** **देवल** **; असित:—** **असित** **;** **अपान्तरतमा:—** **अपान्तरतमा, व्यास का पहिले का नाम** **; व्यास:—** **व्यास** **; मार्कण्डेय:—** **मार्कण्डेय** **; अथ—** **तथा** **;** **गौतम:—** **गौतम** **; वसिष्ठ:—** **वसिष्ठ** **; भगवान् राम:—** **परशुराम** **; कपिल:—** **कपिल** **; बादरायणि:—** **शुकदेव गोस्वामी** **;** **दुर्वासा:—** **दुर्वासा** **; याज्ञवल्क्य:—** **याज्ञवाल्क्य** **; च—** **भी** **; जातुकर्ण:—** **जातुकर्ण** **; तथा—** **और** **; अरुणि:—** **अरुणि** **;** **रोमश:—** **रोमश** **; च्यवन:—** **च्यवन** **; दत्त:—** **दत्तात्रेय** **; आसुरि:—** **आसुरि** **; स-पतञ्जलि:—** **पतंजलि ऋषि समेत** **; ऋषि:—** **ऋषि** **; वेद-शिरा:—** **वेदों का प्रमुख** **; धौश्य:—** **धौश्य** **; मुनि:—** **मुनि** **; पञ्चशिख:—** **पंचशिख** **; तथा—** **और** **; हिरण्यनाभ:—** **हिरण्यनाभ** **; कौशल्य:—** **कौशल्य** **; श्रुतदेव:—** **श्रुतदेव** **; ऋतध्वज:—** **ऋतध्वज** **; एते—** **ये सभी** **; परे—** **अन्य** **; च—** **तथा** **;** **सिद्ध-ईशा:—** **योगेश्वर** **; चरन्ति—** **विचरण करते हैं** **; ज्ञान-हेतव:—** **अत्यन्त विद्वान पुरुष जो सारे संसार में उपदेश देते हैं।** **.** 

**हे महात्माओ! मैंने सुना है कि अविद्या से ग्रस्त मनुष्यों को ज्ञान का उपदेश देने के लिए** **भूमण्डल-भर में जो महापुरुष विचरण करते रहते हैं उनमें सनत् कुमार, नारद, ऋभु,** **अंगिरा, देवल, असित, अपान्तरतमा (व्यासदेव), मार्कण्डेय, गौतम, वसिष्ठ, भगवान्** **परशुराम, कपिल, शुकदेव, दुर्वासा, याज्ञवल्क्य, जातुकर्ण तथा अरुणि हैं। अन्यों के नाम** **इस प्रकार हैं—रोमश, च्यवन, दत्तात्रेय, आसुरि, पतंजलि, वेदों के प्रधान परम साधु धौश्य,** **पंचशिख, हिरण्यनाभ, कौशल्य, श्रुतदेव तथा ऋतध्वज। आप अवश्य ही इनमें से हैं।** **तात्पर्य :** *ज्ञानहेतव* : शब्द अत्यन्त सार्थक है क्योंकि इन श्लोकों में जिन महापुरुषों की सूची दी गई है, वे भूमण्डल पर जनता को पथभ्रष्ट करने के उद्देश्य से नहीं, वरन् वास्तविक ज्ञान का वितरण करने के लिए विचरण करते हैं। ज्ञान के बिना मनुष्य-जीवन वृथा है। मनुष्य-जीवन का अभिप्राय श्रीकृष्ण या ईश्वर के साथ अपने सश्बन्ध को जान लेना है। जिसमें इस ज्ञान का अभाव होता है, वह पशु-तुल्य है। श्रीकृष्ण ने स्वयं *भगवद्गीता* (७.१५) में कहा है— *न मां दुष्कृतिनो मूढा: प्रपद्यन्ते नराधमा:।* *माययापहृतज्ञाना आसुरं भावमाश्रिता:॥* ''मनुष्यों में अधम और निश्नतम मूढ़ जिनका ज्ञान मोह द्वारा हर लिया गया है और जो आसुरी स्वभाव धारण किये हुए हैं, ऐसे दुष्ट मेरी शरण नहीं लेते।ÓÓ अविद्या है जीवन की देहात्मबुद्धि ( *यस्यात्मबुद्धि: कुणपे त्रिधातुके...स एव गोखर:* )। सामान्यत: इस ब्रह्माण्ड में और विशेष रूप से इस भूर्लोक में प्रत्येक मनुष्य सोचता है कि देह तथा आत्मा का अस्तित्व अभिन्न है, अत: आत्म-साक्षात्कार की कोई आवश्यकता नहीं है। किन्तु यह सत्य नहीं है। इसलिए यहाँ जिन ब्राह्मणों की सूची दी गई है, वे भक्त होने के कारण विश्व-भर का विचरण करके ऐसे मूढ़ भौतिकतावादियों के हृदय में कृष्णभावना जगाते हैं। इन श्लोकों में जिन आचार्यों के नाम गिनाये गये हैं, उनका उल्लेख *महाभारत* में हुआ है। पंचशिख शब्द भी महत्त्वपूर्ण है। जो अन्नमय, प्राणमय, मनोमय, विज्ञानमय तथा आनन्दमय की बुद्धि से मुक्त है और आत्मा के सूक्ष्म कोशों (आवरणों) से परिचित है, वह पंचशिख कहलाता है। *महाभारत* (शान्ति पर्व, अध्याय २१८.२१९) के अनुसार पंचशिख नामक आचार्य ने मिथिला के राजा महाराज जनक के कुल में जन्म लिया था। सांलय दर्शनशाषी पंचशिखाचार्य को अपने में से एक आचार्य मानते हैं। वास्तविक ज्ञान शरीर के भीतर निवास करने वाले जीव के विषय में है। दुर्भाग्यवश, जीवात्मा अविद्या-वश अपने को शरीर मान लेता है, जिससे उसे हर्ष तथा कष्ट का अनुभव होता है।  