**तस्माद्युवां ग्राश्यपशोर्मम मूढधिय: प्रभू ।** **अन्धे तमसि मग्नस्य ज्ञानदीप उदीर्यताम् ॥ १६॥** 

**शब्दार्थ** 

**तस्मात्—** **अत:** **; युवाम्—** **आप दोनों** **; ग्राश्य-पशो:—** **शूकर या कूकर जैसे पशु का** **; मम—** **मुझे** **; मूढ-धिय:—** **अत्यन्त** **मूर्ख** **; प्रभू—** **हे दोनों स्वामियो** **; अन्धे—** **गहरे** **; तमसि—** **अंधकार में** **; मग्नस्य—** **मग्न रहने वाले का** **; ज्ञान-दीप:—** **ज्ञान का** **प्रकाश** **; उदीर्यताम्—** **प्रकाशित कीजिये।** **.** 

**चूंकि आप दोनों महापुरुष हैं, अत: मुझे वास्तविक ज्ञान देने में समर्थ हैं। मैं अविद्या के** **अंधकार में डूबा रहने के कारण शूकर अथवा कूकर जैसे ग्राश्य पशु के समान मूढ़ हूँ। अत:** **मुझे उबारने के लिए ज्ञान का दीपक प्रज्ज्वलित करें।** **तात्पर्य :** ज्ञान प्राप्त करने की यही विधि है। मनुष्य को चाहिए कि ऐसे महापुरुषों के चरणारविन्द में समॢपत हो ले जो वास्तविक दिव्य ज्ञान प्रदान कर सकें। इसलिए कहा गया है— *तस्माद्गुरुं प्रपद्येत जिज्ञासु: श्रेय उत्तमम्* —''जो जीवन के उच्चादर्श तथा महत्त्व को जानने का इच्छुक है, उसे चाहिए कि प्रामाणिक गुरु के पास पहुँचे और उनकी शरण ग्रहण करे।ÓÓ जो सचमुच ही अविद्या के अंधकार को दूर करने के लिए ज्ञान अॢजत करना चाहता है, उसे ही गुरु के समीप जाना चाहिए, न तो भौतिक लाभ के लिए, न ही किसी रोग से मुक्ति या चमत्कार प्राप्ति के लिए गुरु के पास जाना चाहिये। गुरु के पास जाने का यह कोई ढंग नहीं है। *तद् विज्ञानार्थम्* — मनुष्य को चाहिए कि दिव्य ज्ञान की प्राप्ति हेतु ही गुरु के पास जाए। दुर्भाग्यवश इस कलि-काल में ऐसे अनेक धूर्त गुरु हैं, जो अपने शिष्यों को जादू दिखाते हैं और ऐसे अनेक मूढ़ शिष्य हैं, जो भौतिक लाभ हेतु ऐसा जादू देखना पसन्द करते हैं। ऐसे शिष्य अविद्या के अंधकार से बचने के लिए आध्यात्मिक जीवन बिताने में कोई रुचि नहीं रखते। कहा गया है— *ú अज्ञानतिमिरान्धस्य ज्ञानाञ्जनशलाकया।* *चक्षुरुन्मीलितं येन तस्मै श्रीगुरवे नम:॥* ''मैं अज्ञान के गहन अंधकार में उत्पन्न हुआ और मेरे गुरु ने ज्ञान के दीप से मेरी आँखें खोलीं। मैं उनको नमस्कार करता हूँ।ÓÓ इससे गुरु की परिभाषा प्राप्त होती है। प्रत्येक व्यक्ति अविद्या के अंधकार में है, अत: हर एक को दिव्य ज्ञान से प्रकाशित होने की आवश्यकता है। सच्चा गुरु वही है, जो अपने शिष्य को प्रकाश प्रदान करके इस संसार के अविद्याजनित गहन अंधकार में सडऩे से उबार लेता है।  

**श्रीअङ्गिरा उवाच** 