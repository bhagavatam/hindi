**तेषामितीरितमुभाववधार्य घोरं** **तं ब्रह्मदण्डमनिवारणमषपूगै: ।** **सद्यो हरेरनुचरावुरु बिवयतस्तत्-** **पादग्रहावपततामतिकातरेण ॥ ३५॥** 

**शब्दार्थ** 

**तेषाम्—** **चारों कुमारों के** **; इति—** **इस प्रकार** **; ईरितम्—** **उच्चरित** **; उभौ—** **दोनों द्वारपाल** **; अवधार्य—** **समझ करके** **; घोरम्—** **भयंकर** **; तम्—** **उस** **; ब्रह्म-दण्डम्—** **ब्राह्मण के शाप को** **; अनिवारणम्—** **जिसका निवारण न किया जा सके** **; अष-पूगै:—** **किसी प्रकार के हथियार द्वारा** **; सद्य:—** **तुरन्त** **; हरे:—** **भगवान् के** **; अनुचरौ—** **भक्तगण** **; उरु—** **अत्यधिक** **; बिवयत:—** **भयभीत हो** **उठे** **; तत्-पाद-ग्रहौ—** **उनके पाँव पकड़ कर** **; अपतताम्—** **गिर पड़े** **; अति-कातरेण—** **अत्यधिक चिन्ता में।** **.** 

**जब वैकुण्ठलोक के द्वारपालों ने, जो कि सचमुच ही भगवद्भक्त थे, यह देखा कि वे** **ब्राह्मणों द्वारा शापित होने वाले हैं, तो वे तुरन्त बहुत भयभीत हो उठे और अत्यधिक चिन्तावश** **ब्राह्मणों के चरणों पर गिर पड़े, क्योंकि ब्राह्मण के शाप का निवारण किसी भी प्रकार के** **हथियार से नहीं किया जा सकता।** **तात्पर्य :** यद्यपि संयोगवश द्वारपालों ने ब्राह्मणों को वैकुण्ठ के द्वार में प्रवेश करने से रोक कर भूल की थी, किन्तु उन्हें तुरन्त ही शाप की गश्भीरता का भान हो गया। अपराध कई प्रकार के होते हैं, किन्तु सबसे बड़ा अपराध है भगवद्भक्त का अपमान करना। चूँकि द्वारपाल भी भगवद्भक्त थे, अतएव उन्हें अपनी भूल समझ में आ गई और जब चारों कुमार उन्हें शाप देने जा रहे थे तो वे भयभीत हो उठे।  