**यथा धानासु वै धाना भवन्ति न भवन्ति च ।** **एवं भूतानि भूतेषु चोदितानीशमायया ॥ ४॥** 

**शब्दार्थ** 

**यथा—** **जिस प्रकार** **; धानासु—** **धान के बीजों से** **; वै—** **निस्सन्देह** **; धाना:—** **अन्न** **; भवन्ति—** **उत्पन्न होते हैं** **; न—** **नहीं** **;** **भवन्ति—** **उत्पन्न होते हैं** **; च—** **भी** **; एवम्—** **इस प्रकार** **; भूतानि—** **जीवात्माएँ** **; भूतेषु—** **अन्य जीवों में** **; चोदितानि—** **बाध्य** **;** **ईश-मायया—** **श्रीभगवान् की शक्ति के द्वारा।** **.** 

**जब बीजों को धरती में बोया जाता है, तो वे कभी तो उगते हैं और कभी नहीं उगते।** **कभी धरती उपजाऊ नहीं रहती जिससे बीजों का बोना निरर्थक हो जाता है। इसी प्रकार** **परमात्मा की शक्ति से बाध्य होने पर भावी पिता को कभी सन्तान की प्रापि्त होती है, तो** **कभी गर्भ ही नहीं रहता। अत: मनुष्य को चाहिए कि वह माता-पिता जैसे बनावटी सश्बन्ध** **के लिए शोक न करे, क्योंकि अन्तत: इसका नियंत्रण परमेश्वर के हाथों में रहता है।** **तात्पर्य :** वास्तव में महाराज चित्रकेतु को पुत्र प्राप्त ही नहीं होना था। यद्यपि उसने सैकड़ों हजारों षियों से विवाह किया, किन्तु वे सभी बाँझ निकलीं और उनसे एक भी पुत्र उत्पन्न नहीं हो सका। जब अंगिरा ऋषि राजा से भेंट करने आये तो राजा ने विनय की कि उसे कम से कम एक पुत्र की प्राप्ति हो जाए। अंगिरा ऋषि के आशीर्वाद से, माया ने अनुग्रह करके एक पुत्र प्रदान किया, किन्तु इस बालक को अधिक काल तक जीवित नहीं रहना था। इसलिए अंगिरा ऋषि ने प्रारश्भ में ही राजा से यह कह दिया था कि उसे पुत्र मिलेगा किन्तु वह उसके हर्ष और शोक का कारण बनेगा। परमात्मा या विधाता की इच्छा नहीं थी कि चित्रकेतु को कोई सन्तान हो। जिस प्रकार भुने हुए अन्न से अन्न नहीं उत्पन्न हो सकता, उसी प्रकार परमेश्वर की इच्छा से नपुंसक पुरुष के कोई सन्तान नहीं हो सकती। कभी कभी नपुंसक पिता और बाँझ माता से भी सन्तान उत्पन्न हो जाती है, तो कभी पुंसत्व को प्राप्त पिता तथा उर्वर माता से भी सन्तान उत्पन्न नहीं हो पाती। निस्सन्देह, कभी-कभी गर्भनिरोधक विधियों का प्रयोग करने पर भी सन्तान उत्पन्न हो जाती है, जिससे माता- पिता उसे गर्भ में ही मार देते हैं। इस युग में तो भ्रूण-हत्या (गर्भ में ही सन्तान का वध) सर्वसामान्य बन चुकी है। ऐसा क्यों है? गर्भनिरोधक-विधियों के बावजूद भी ऐसा क्यों होता है? कभी-कभी सन्तान क्यों उत्पन्न होती है, जिस से माता पिता को गर्भ में ही उसका वध करना पड़ता है? इससे निष्कर्ष यही निकलता है कि हमारी तथाकथित वैज्ञानिक ज्ञान की व्यवस्था यह निश्चित नहीं कर पाती कि क्या होने वाला है; जो कुछ भी होता है, वह तो वास्तव में परमेश्वर की इच्छा पर निर्भर करता है। ईश्वर की इच्छा मात्र से हम परिवार, समुदाय तथा व्यक्तित्व जैसी व्यवस्थाओं में स्थित हैं। ये सारी व्यवस्थाएँ माया के अधीन हमारी इच्छाओं के अनुसार ही परमेश्वर द्वारा सश्पन्न होती हैं। अत: भक्तिकाल में मनुष्य को निष्काम होना चाहिए, क्योंकि सब कुछ भगवान् पर ही निर्भर है। *भक्ति रसामृतसिन्धु* (१.१.११) में कहा गया है— *अन्याभिलाषिता शून्यं ज्ञानकर्माद्यिनावृतम्।* *आनुकूल्येन कृष्णानुशीलनम् भक्तिरुत्तमा॥* ''मनुष्य को चाहिये कि सकाम कर्म अथवा मानसिक ऊहापोह से जनित ज्ञान द्वारा भौतिक लाभ-प्राप्ति की इच्छा बिना, अनुकूल भाव से भगवान् कृष्ण की दिव्य प्रेममयी सेवा करे। यही शुद्ध भक्ति कहलाती है।ÓÓ मनुष्य को चाहिए कि कृष्णभक्ति को बढ़ाने के लिए कर्म करे। अन्य बातों के लिए उसे पूरी तरह परम पुरुष पर निर्भर रहना चाहिए। हमें कभी भी ऐसी योजनाएँ नहीं बनानी चाहिए जिससे हमें अन्तत: उद्विग्न होना पड़े।  