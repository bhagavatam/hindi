**वयं च त्वं च ये चेमे तुल्यकालाश्चराचरा: ।** **जन्ममृत्योर्यथा पश्चात्प्राङ्नैवमधुनापि भो: ॥ ५॥** 

**शब्दार्थ** 

**वयम्—** **हम (बड़े-बड़े साधु तथा मंत्री एवं राजा के अनुयायी)** **; च—** **तथा** **; त्वम्—** **तुम** **; च—** **भी** **; ये—** **जो** **; च—** **भी** **;** **इमे—** **ये** **; तुल्य-काला:—** **समकालीन** **; चर-अचरा:—** **समस्त स्थावर तथा जंगम** **; जन्म—** **जन्म** **; मृत्यो:—** **(तथा) मृत्यु** **;** **यथा—** **जिस प्रकार** **; पश्चात्—** **बाद में** **; प्राक्—** **पहले** **; न—** **नहीं** **; एवम्—** **इस प्रकार** **; अधुना—** **इस समय** **; अपि—** **यद्यपि** **;** **भो:—** **हे राजन्!** **.** 

**हे राजन्! तुम तथा हम अर्थात् तुश्हारे परामर्शदाता, पत्नियाँ एवं मंत्री और समस्त सश्पूर्ण** **जगत में इस समय जितने भी स्थावर-जंगम प्राणी हैं, वे सभी क्षणभंगुर हैं। यह स्थिति न तो** **हमारे जन्म के पूर्व थी और न हमारी मृत्यु के पश्चात् रहेगी। अत: इस समय हमारी स्थिति** **क्षणिक (अस्थायी) है, यद्यपि वह मिथ्या नहीं है।** **तात्पर्य :** मायावादी दार्शनिकों का कहना है : *ब्रह्म सत्यं जगन्मिथ्या* —ब्रह्म अर्थात् जीव तो सत्य है, किन्तु उसकी वर्तमान दैहिक स्थिति मिथ्या है। वैष्णव दर्शन के अनुसार वर्तमान स्थिति क्षणिक है, मिथ्या नहीं। यह स्वप्न-तुल्य है। मनुष्य के सो जाने से पूर्व स्वप्न का अस्तित्व नहीं होता न ही उसके जग जाने के पश्चात् रहता है। स्वप्न का अस्तित्व तो इन दोनों सि्थतियों के मध्य में रहता है, अत: यह अस्थायी होने के कारण मिथ्या है। इसी प्रकार यह समस्त भौतिक सृष्टि जिसमें हमारी अपनी सृष्टि तथा दूसरों की सृष्टियाँ सश्मिलित हैं, अस्थायी हैं। स्वप्न की स्थिति के लिए न तो सोने के पूर्व और न जागने के पश्चात् ही हम शोक व्यक्त करते हैं। स्वप्न की स्थिति को अथवा स्वप्न जैसी स्थिति को हमें वास्तविक नहीं मान लेना चाहिए, न ही उसके लिए शोक करना चाहिए। यही वास्तविक ज्ञान हैं।  