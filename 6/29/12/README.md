**स एव भक्तियोगालय आत्यन्तिक उदाहृत: ।** **येनातिव्रज्य ति्रगुणं मद्भावायोपपद्यते ॥ १४॥** 

**शब्दार्थ** 

**स:—** **यह** **; एव—** **निस्सन्देह** **; भक्ति-योग—** **भक्ति** **; आलय:—** **नामक** **; आत्यन्तिक:—** **सर्वोच्च पद** **; उदाहृत:—** **कहा** **गया** **; येन—** **जिससे** **; अतिव्रज्य—** **लाँघ कर** **; त्रि-गुणम्—** **प्रकृति के तीनों गुण** **; मत्-भावाय—** **मेरे दिव्य पद को** **;** **उपपद्यते—** **प्राप्त करता है।** **.** 

**जैसा कि मैं बता चुका हूँ, भकि्त का उच्च पद प्राप्त करके मनुष्य प्रकृति के तीनों** **गुणों के प्रभाव को लाँघ सकता है और दिव्य पद पर स्थित हो सकता है, जिस तरह** **भगवान् हैं।** **तात्पर्य** : निॢवशेषवादी चिन्तकों के अग्रणी माने जाने वाले श्रीपाद शंकराचार्य ने *भगवद्गीता*  की अपनी टीका के प्रारश्भ में स्वीकार किया कि भगवान् नारायण भौतिक सृष्टि से परे हैं; उन्हें छोड़कर प्रत्येक वस्तु भौतिक सृष्टि के भीतर है। वैदिक साहित्य में भी इसी की पुष्टि हुई है कि सृष्टि के पूर्व केवल नारायण थे—तब न तो ब्रह्मा थे, न शिव। केवल नारायण, या पूर्ण पुरुषोत्तम भगवान् विष्णु या कृष्ण सदैव भौतिक सृष्टि के प्रभाव के परे दिव्य पद में रहते हैं। भगवान् की स्थिति को सतो, रजो तथा तमो गुण प्रभावित नहीं कर पाते इसीलिए वे *निर्गुण* (भौतिक गुणों के सभी प्रभावों से मुक्त) कहलाते हैं। यहाँ पर इसी तथ्य की पुष्टि भगवान् कपिल द्वारा दी गई है—जो शुद्ध भक्ति में स्थित है, वह भगवान् के ही समान दिव्य पद पर स्थित है। जिस प्रकार भगवान् प्रकृति गुणों के प्रभाव से अप्रभावित रहते हैं उसी तरह उनके शुद्ध भक्त भी हैं। जो प्रकृतिक के तीन गुणों से प्रभावित नहीं होता वह मुक्त जीव या 'ब्रह्मभूतÓ कहलाता है। *ब्रह्मभूत: प्रसन्नात्मा* मुक्ति की अवस्था है। *अहं ब्रह्मास्मि* —''मैं यह शरीर नहीं हूँÓÓ—यह कथन उस व्यक्ति पर लागू होता है, जो निरन्तर कृष्ण की भक्ति में लगा रहता है और इस तरह दिव्य अवस्था में रहता है। वह प्रकृति के तीन गुणों के प्रभाव से ऊपर रहता है। यह तो निॢवशेषवादियों की भ्रान्त धारणा है कि मनुष्य ईश्वर या ब्रह्मा के किसी काल्पनिक रूप की पूजा कर सकता है और अन्त में ब्रह्मतेज में लीन हो जाता है। निस्सन्देह, परमेश्वर के शारीरिक (ब्रह्म) तेज में लीन होना भी मोक्ष है, जैसाकि पिछले श्लोक में कहा गया है। *एकत्व* भी मोक्ष है, किन्तु कोई भी भक्त इस प्रकार के मोक्ष को अंगीकार नहीं करता, क्योंकि ज्योंही कोई भक्ति में स्थित होता है उसे तुरन्त एकात्म प्राप्त हो जाता है। भक्त के लिए ऐसा एकात्म, जो निर्गुण मोक्ष का प्रतिफल है, पहले से प्राप्त रहता है, उसे इसके लिए अलग से प्रयत्न नहीं करना होता। यहाँ पर स्पष्ट कहा गया है कि शुद्ध भकि्त से ही मनुष्य भगवान् के समान हो जाता है।  