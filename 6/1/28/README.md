**निशश्य म्रियमाणस्य मुखतो हरिकीर्तनम् ।** **भर्तुर्नाम महाराज पार्षदा: सहसापतन् ॥ ३०॥** 

**शब्दार्थ** 

**निशश्य—** **सुनकर** **; म्रियमाणस्य—** **मरणासन्न व्यक्ति के** **; मुखत:—** **मुख से** **; हरि-कीर्तनम्—** **पूर्ण पुरुषोत्तम भगवान् के** **पवित्र नाम का कीर्तन** **; भर्तु: नाम—** **अपने स्वामी का पवित्र नाम** **; महा-राज—** **हे राजा** **; पार्षदा:—** **विष्णु के दूत** **; सहसा—** **तुरन्त** **; आपतन्—** **आ गये।** **.** 

**हे राजन्! जब विष्णुदूतों ने मरणासन्न अजामिल के मुख से अपने स्वामी के पवित्र नाम** **को सुना, जिसने निश्चित ही पूर्ण उद्विग्नता में निरपराध भाव से उच्चारण किया था, तो वे** **तुरन्त वहाँ आ गये।** **तात्पर्य :** श्रील विश्वनाथ चक्रवर्ती ठाकुर की टिप्पणी है कि *हरिकीर्तनं निशश्यापतन्, कथम्* *भूतस्य भर्तुर्नाम ब्रुवत:* —विष्णु के दूत इसलिए आये, क्योंकि अजामिल ने नारायण के पवित्र नाम का उच्चारण किया था। उन्होंने इस पर विचार नहीं किया कि वह क्यों उच्चारण कर रहा है। नारायण नाम का उच्चारण करते समय अजामिल वास्तव में अपने पुत्र के विषय में सोच रहा था, किन्तु विष्णुदूतों ने अजामिल को भगवन्नाम का कीर्तन करते सुना तो वे तुरन्त अजामिल की रक्षा हेतु आ गये। *हरिकीर्तन वस्तुत:* भगवान् के नाम, रूप, लीला तथा गुणों के गान के लिए होता है। किन्तु अजामिल ने भगवान् के रूप, गुण या साज-सामग्री का गुणगान नहीं किया था, उसने तो पवित्र नाम का उच्चारण-मात्र किया था। फिर भी वह उच्चारण उसके सारे पापकर्मों को धो डालने के लिए पर्याप्त था। जैसे ही विष्णुदूतों ने अपने स्वामी के नाम का कीर्तन होते सुना, वे झट से आ गये। इस संदर्भ में श्रील विजयध्वज तीर्थ की टिप्पणी है— *अनेन पुत्रस्नेहम् अन्तरेण* *प्राचीना²ष्टबलाद् उद्भूतया भक्त्या भगवन्नामसङ्कीर्तन कृतम् इति ज्ञायते* —''अजामिल ने नारायण के पवित्र नाम का कीर्तन किया, क्योंकि वह अपने पुत्र के प्रति अत्यधिक आसक्त था। फिर भी अपने विगत सौभाग्य के कारण, क्योंकि उसने नारायण की भकि्त की थी, उसने पूर्ण भकि्त में तथा निरपराध भाव से पवित्र नाम का कीर्तन किया।ÓÓ  