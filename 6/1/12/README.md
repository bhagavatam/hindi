**नाश्नत: पथ्यमेवान्नं व्याधयोऽभिभवन्ति हि ।** **एवं नियमकृद्राजन्शनै: क्षेमाय कल्पते ॥ १२॥** 

**शब्दार्थ** 

**न—** **नहीं** **; अश्नत:—** **खाने वाला** **; पथ्यम्—** **उपयुक्त** **; एव—** **निस्सन्देह** **; अन्नम्—** **भोजन** **; व्याधय:—** **विभिन्न प्रकार के रोग** **;** **अभिभवन्ति—** **घेर लेते हैं** **; हि—** **निस्सन्देह** **; एवम्—** **इसी प्रकार** **; नियम-कृत्—** **नियमों का पालन करने वाला** **; राजन्—** **हे** **राजा** **; शनै:—** **धीरे-धीरे** **; क्षेमाय—** **कल्याण के हेतु** **; कल्पते—** **स्वस्थ हो जाता है।** **.** 

**हे राजन्! यदि रुग्ण व्यक्ति वैद्य द्वारा बताया गया शुद्ध अदूषित अन्न खाता है, तो वह** **धीरे-धीरे अच्छा हो जाता है और तब रोग का संक्रमण उसे छू तक नहीं पाता। इसी तरह** **यदि कोई ज्ञान के विधि-विधानों का पालन करता है, तो वह धीरे-धीरे भौतिक कल्मष से** **मोक्ष की ओर प्रगति करता है।** **तात्पर्य :** भले ही मनुष्य ज्ञान का अनुशीलन मानसिक चिन्तन द्वारा करता रहे, किन्तु यदि वह शाषों द्वारा तथा अगले श्लोक में बताये गये विधि-विधानों का पालन करता है, तो वह धीरे-धीरे शुद्ध बन जाता है। इसलिए ज्ञान का पद-कर्म के पद से श्रेयस्कर है। कर्म के पद से नारकीय अवस्थाओं में गिरने की सश्भावना सदा रहती है, किन्तु ज्ञान के पद पर वह नारकीय जीवन से बच जाता है, यद्यपि वह छूत से पूरी तरह मुक्त नहीं हुआ होता। कठिनाई यह है कि ज्ञान के पद पर मनुष्य यह सोचता है कि वह मुक्त हो चुका है और नारायण या भगवान् बन चुका है। अज्ञान का यह दूसरा चरण है। *येऽन्येऽरविन्दाक्ष विमुक्तमानिन* *स्त्वय्यस्तभावाद् अविशुद्धबुद्धय:।* *आरुह्य कृच्छ्रेण परं पदं तत:* *पतन्त्यधोऽना²तयुष्मदङ्घ्रय: ॥* (भागवत ** १०.२.३२) अज्ञानवश मनुष्य अपने को भौतिक कल्मष से मुक्त सोचता है, जबकि वास्तव में वह ऐसा होता नहीं। इसलिए ब्रह्मज्ञान तक ऊपर उठ जाने पर भी मनुष्य नीचे गिर जाता है, क्योंकि वह कृष्ण के चरणकमलों की शरण ग्रहण नहीं की होती। तो भी ज्ञानीजन कम से कम यह तो जानते हैं कि क्या पाप है और क्या पुण्य है और वे शाषों के आदेशों के अनुसार अति सतर्कतापूर्वक कर्म करते हैं।  