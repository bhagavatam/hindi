**तन्निमित्तस्मरव्याजग्रहग्रस्तो विचेतन: ।** **तामेव मनसा ध्यायन्स्वधर्माद्विरराम ह ॥ ६३॥** 

**शब्दार्थ** 

**तत्-निमित्त—** **उसे देखने से उत्पन्न** **; स्मर-व्याज—** **उसके विषय में लगातार सोचते रहने का लाभ उठाकर** **; ग्रह-ग्रस्त:—** **ग्रहण द्वारा पकड़ा हुआ** **; विचेतन:—** **अपनी असली स्थिति को पूरी तरह भूलकर** **; ताम्—** **उसको** **; एव—** **निश्चय ही** **;** **मनसा—** **मन से** **; ध्यायन्—** **ध्यान करते हुए** **; स्व-धर्मात्—** **ब्राह्मण द्वारा सश्पन्न किये जाने वाले अनुष्ठानों को** **; विरराम ह—** **उसने पूरी तरह बन्द कर दिया।** **.** 

**जिस तरह सूर्य तथा चन्द्रमा एक क्षुद्र ग्रह द्वारा ग्रसित हो जाते हैं, उसी तरह उस ब्राह्मण** **ने अपना सारा उत्तम ज्ञान खो दिया। इस स्थिति का लाभ उठाकर वह सदैव उस वेश्या के** **विषय में सोचता रहता और थोड़े समय बाद ही उसने उसे अपने घर में नौकरानी के रूप में** **रख लिया तथा ब्राह्मण के सारे अनुष्ठानों का परित्याग कर दिया।** **तात्पर्य :** यह श्लोक कह कर शुकदेव गोस्वामी पाठक के मन पर यह प्रभाव छोडऩा चाहते हैं कि वेश्या की संगति से ब्राह्मण के रूप में अजामिल का उच्च पद समाप्त हो गया, यहाँ तक कि वह अपने सारे ब्राह्मण-कर्म भूल गया। तो भी जीवन के अन्त में नारायण नाम के चार अक्षरों का उच्चारण करने से वह पतित होने के गश्भीरतम खतरे से बचा लिया गया। *स्वल्पमप्यस्य धर्मस्य* *त्रायते महतो भयात्* थोड़ी सी भी भक्ति मनुष्य को बड़े-से-बड़े खतरे से बचा सकती है। भगवन्नाम का कीर्तन करने से प्रारश्भ होने वाली भक्ति इतनी बलशाली होती है कि यदि कोई यौन में लिप्त हो जाने के कारण ब्राह्मण के उच्च पद से नीचे गिरता भी है, तो वह सारी विपत्तियों से बचाया जा सकता है, यदि वह किसी तरह भगवान् के पवित्र नाम का कीर्तन करे। भगवान् के पवित्र नाम की यह असाधारण शक्ति है। इसीलिए *भगवद्गीता* में परामर्श दिया गया है कि मनुष्य क्षण-भर के लिए भी पवित्र नाम का कीर्तन करना न भूले 

**—** 

*सततं कीर्तयन्तो मां यतन्तश्च ²ढव्रता:* । इस भौतिक जगत में अनेकानेक खतरे हैं जिससे मनुष्य किसी भी समय उच्च पद से नीचे गिर सकता है। फिर भी यदि कोई हरे कृष्ण महामंत्र के कीर्तन द्वारा अपने को सदैव शुद्ध तथा स्थिर रखता है, तो वह निस्सन्देह सुरक्षित रहेगा।  