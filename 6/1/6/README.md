**अधुनेह महाभाग यथैव नरकान्नर: ।** **नानोग्रयातनान्नेयात्तन्मे व्यालयातुमर्हसि ॥ ६॥** 

**शब्दार्थ** 

**अधुना—** **सश्प्रति** **; इह—** **इस भौतिक जगत में** **; महा-भाग—** **हे महान् ऐश्वर्यवान् तथा भाग्यशाली शुकदेव गोस्वामी** **;** **यथा—** **जिससे** **; एव—** **निस्सन्देह** **; नरकान्—** **नारकीय स्थितियाँ जिनमें अधॢमयों को रखा जाता है** **; नर:—** **मनुष्य** **; नाना—** **अनेक प्रकार के** **; उग्र—** **भयावह** **; यातनान्—** **यातनाओं या कष्टों को** **; न ईयात्—** **नहीं भोगें** **; तत्—** **वह** **; मे—** **मुझसे** **;** **व्यालयातुम् अर्हसि—** **कृपा करके वर्णन करें।** **.** 

**हे परम भाग्यशाली तथा ऐश्वर्यवान् शुकदेव गोस्वामी! अब आप कृपा करके मुझे** **बतलायें कि मनुष्यों को किस तरह उन नारकीय स्थितियों में प्रवेश करने से बचाया जा** **सकता है जिनमें उन्हें भीषण यातनाएँ सहनी पड़ती हैं।** **तात्पर्य :** पंचम स्कन्ध के छब्बीसवें अध्याय में शुकदेव गोस्वामी ने बतलाया है कि जो लोग पापकर्म करते हैं, उन्हें नरक लोकों में प्रवेश करने के लिए तथा कष्ट उठाने के लिए बाध्य किया जाता है। चूँकि महाराज परीकि्षत भक्त हैं, अत: अब उन्हें चिन्ता है कि इसे किस तरह रोका जा सकता है। वैष्णव *परदु:ख दु:खी* होता है। दूसरे शब्दों में, उसे निजी कष्ट नहीं होता, किन्तु अन्यों को दुखी देखकर वह दुखी होता है। प्रह्लाद महाराज ने कहा, ''हे प्रभु! मेरी अपनी समस्याएँ नहीं हैं, क्योंकि मैंने आपके दिव्य गुणों का गुणगान करना सीख लिया है, अतएव मैं भाव-समाधि में प्रवेश कर सकता हूँ। किन्तु मेरी एक समस्या है, क्योंकि मैं इन धूत्र्तों तथा मूर्खों के विषय में सोचता रहता हूँ जो *माया-सुख* अर्थात् क्षणिक सुख में लगे हैं और जिन्हें आपकी भक्ति का कोई ज्ञान नहीं है।ÓÓ वैष्णव के समक्ष यही समस्या रहती है। चूँकि वैष्णव पूर्णतया पूर्ण पुरुषोत्तम भगवान् के शरणागत होता है, अतएव उसकी अपनी कोई समस्या नहीं रहती, किन्तु पतित बद्धात्माओं के प्रति दयालु होने से वह उनको इस जीवन में तथा अगले जीवन में नारकीय जीवन से बचाने की योजनाओं के विषय में सदैव सोचता रहता है। इसीलिए परीक्षित महाराज ने उत्सुकतापूर्वक शुकदेव गोस्वामी से यह जानना चाहा कि मानवता को किस तरह नरक में गिरने से बचाया जा सकता है? शुकदेव गोस्वामी पहले ही बता चुके थे कि लोग किस तरह नारकीय जीवन में प्रवेश करते हैं और वे यह भी बता सकते हैं कि उन्हें किस तरह से बचाया जा सकता है। बुद्धिमान लोगों को इन उपदेशों का लाभ उठाना चाहिए। किन्तु दुर्भाग्यवश सश्पूर्ण जगत में कृष्णभावनामृत का अभाव है, अत: लोग घोर अज्ञान से पीडि़त हैं और इस जीवन के बाद के जीवन में विश्वास तक नहीं करते। उनके अगले जीवन के विषय में आश्वस्त कर पाना बहुत कठिन है, क्योंकि वे भौतिक भोग के पीछे भागने में मदान्धप्राय हो चुके हैं। फिर भी हमारा कर्तव्य है, सारे विज्ञ जनों का कर्तव्य है कि उनको बचाएँ। महाराज परीकि्षत उनके प्रतिनिधि हैं, जो उन्हें बचा सकता है।  

**श्रीशुक उवाच** 