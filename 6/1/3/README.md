**प्रवृत्तिलक्षणश्चैव त्रैगुण्यविषयो मुने ।** **योऽसावलीनप्रकृतेर्गुणसर्ग: पुन: पुन: ॥ २॥** 

**शब्दार्थ** 

**प्रवृत्ति—** **झुकाव से** **; लक्षण:—** **लक्षित** **; च—** **भी** **; एव—** **निस्सन्देह** **; त्रै-गुण्य—** **प्रकृति के तीनों गुण** **; विषय:—** **विषयों के** **रूप में** **; मुने—** **हे मुनि** **; य:—** **जो** **; असौ—** **वह** **; अलीन-प्रकृते:—** **जो माया के पाश से मुक्त नहीं हो पाता उसका** **; गुण-** **सर्ग:—** **जिसमें भौतिक शरीरों की सृष्टि होती है** **; पुन: पुन:—** **बारश्बार।** **.** 

**हे मुनि शुकदेव गोस्वामी! जब तक जीव प्रकृति के भौतिक गुणों के संक्रमण से मुक्त** **नहीं हो लेता, वह विभिन्न प्रकार के शरीर प्राप्त करता है जिनमें वह आनन्द या कष्ट पाता है** **और शरीर के अनुसार उसमें विविध अभिरुचियाँ होती हैं। इन अभिरुचियों का अनुसरण** **करने से वह प्रवृत्ति मार्ग से होकर गुजरता है, जिससे वह स्वर्गलोक तक ऊपर जा सकता है,** **जैसा कि आप पहले (तृतीय स्कन्ध में) वर्णन कर चुके हैं।** **तात्पर्य :** **** *भगवद्गीता* (९.२५) में भगवान् कृष्ण बतलाते हैं— *यान्ति देवव्रता देवान् पितृृन् यान्ति पितृव्रता:।* *भूतानि यानि्त भूतेज्या यानि्त मद्याजिनोऽपि माम्॥* ''जो लोग देवताओं की पूजा करते हैं, वे देवताओं के बीच जन्म लेंगे, जो लोग भूत-प्रेतों की पूजा करते हैं, वे उन्हीं के बीच जन्म लेंगे, जो लोग पितरों की पूजा करते हैं, वे पितरों के पास जाते हैं और जो लोग मेरी पूजा करते हैं, वे मेरे साथ निवास करते हैं।ÓÓ प्रकृति के विभिन्न गुणों के प्रभाव के कारण जीवों में नाना प्रकार की प्रवृत्तियाँ या लालसाएँ पाई जाती हैं, इसीलिए वे विविध गन्तव्यों को प्राप्त होने के योग्य होते हैं। जब तक मनुष्य भौतिक रूप से आसक्त रहता है तब तक वह भौतिक जगत के प्रति आकर्षण के फलस्वरूप स्वर्गलोक तक ऊपर उठना चाहता है। किन्तु पूर्ण पुरुषोत्तम भगवान् घोषणा करते हैं, ''जो लोग मेरी पूजा करते हैं, वे मेरे पास आते हैं।ÓÓ यदि किसी को परम भगवान् तथा उनके धाम के विषय में जानकारी नहीं होती तो वह केवल उच्च भौतिक स्थिति तक ऊपर उठना चाहता है, किन्तु जब वह इस निष्कर्ष पर पहुँचता है कि इस जगत में बारश्बार जन्म-मृत्यु के अतिरिक्त कुछ भी नहीं है, तो वह भगवद्धाम वापस जाने की कोशिश करता है। यदि वह उस गन्तव्य को पा लेता है, तो फिर उसे इस भौतिक जगत में वापस आने की आवश्यकता नहीं रह जाती ( *यद् गत्वा न निवर्तन्ते तद्धाम परमं मम* )। *चैतन्य-* *चरितामृत* (मध्य १९.१५१) में श्री चैतन्य महाप्रभु कहते हैं— *ब्रह्माण्ड भ्रमिते कोन भाग्यवान् जीव।* *गुरु-कृष्ण-प्रसादे पाय भक्ति-लता-बीज॥* ''सारे जीव अपने अपने कर्मों के अनुसार सारे ब्रह्माण्ड में भ्रमण करते रहते हैं। उनमें से कुछ उच्चलोकों को जाते हैं, तो कुछ अधोलोकों को प्राप्त होते हैं। ऐसे करोड़ों भ्रमण कर रहे जीवों में से जो अति भाग्यशाली होता है उसे कृष्ण कृपा से प्रामाणिक गुरु की संगति करने का सुअवसर प्राप्त हो पाता है। ऐसा व्यक्ति कृष्ण तथा गुरु दोनों ही की कृपा से भक्ति रूपी लता का बीज प्राप्त करता है।ÓÓ सारे जीव ब्रह्माण्ड भर में भ्रमण कर रहे हैं, कभी वे उच्चतर लोकों को जाते हैं कभी निश्न लोकों को प्राप्त होते हैं। यह भवरोग है, जो *प्रवृत्ति-मार्ग* कहलाता है। जब मनुष्य बुद्धिमान बन जाता है, तो वह *निवृत्ति मार्ग* को ग्रहण करता है और तब वह इस भौतिक जगत में भ्रमण करने के बजाय भगवद्धाम को वापस जाता है। यह अनिवार्य है।  