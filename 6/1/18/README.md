**सकृन्मन: कृष्णपदारविन्दयोर्** **निवेशितं तद्गुणरागि यैरिह ।** **न ते यमं पाशभृतश्च तद्भटान्** **स्वप्नेऽपि पश्यन्ति हि चीर्णनिष्कृता: ॥ १९॥** 

**शब्दार्थ** 

**सकृत्—** **केवल एक बार** **; मन:—** **मन** **; कृष्ण-पद-अरविन्दयो:—** **कृष्ण के दो चरणकमलों के प्रति** **; निवेशितम्—** **पूर्ण** **शरणागत** **; तत्—** **कृष्ण का** **; गुण-रागि—** **जो गुण, नाम, यश तथा साज-सामग्री के प्रति कुछ-कुछ अनुरक्त रहता है** **;** **यै:—** **जिनके द्वारा** **; इह—** **इस जगत में** **; न—** **नहीं** **; ते—** **ऐसे पुरुष** **; यमम्—** **मृत्यु के अधिष्ठाता यमराज को** **; पाश-भृत:—** **(पापी पुरुषों को पकडऩे के लिए) रस्सी (पाश) रखने वाले** **; च—** **तथा** **; तत्—** **उसके** **; भटान्—** **आदेश वाहकों या दूतों** **को** **; स्वप्ने अपि—** **स्वप्न में भी** **; पश्यन्ति—** **देखते हैं** **; हि—** **निस्सन्देह** **; चीर्ण-निष्कृता:—** **सही प्रायश्चित्त करने वाले।** **.** 

**यद्यपि जिन पुरुषों ने कृष्ण का पूर्ण साक्षात्कार नहीं किया है, तो भी यदि एक बार भी** **उनके चरणकमलों की पूर्णरूपेण शरण ग्रहण कर ली है और जो उनके नाम, रूप, गुणों** **तथा लीलाओं से आकृष्ट हो चुके हैं, वे सारे पापकर्मों से पूर्णतया मुक्त हो जाते हैं, क्योंकि** **इस तरह उन्होंने प्रायश्चित्त की सही विधि को स्वीकार किया है। ऐसे शरणागत व्यकि्तयों को** **यमराज या उनके दूत, जो कि पापी को बाँधने के लिए रस्सियाँ लिए रहते हैं, स्वप्न में भी** **दिखाई नहीं पड़ते।** **तात्पर्य :** **** *भगवद्गीता* (१८.६६) में कृष्ण कहते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''समस्त प्रकार के धर्म का परित्याग करो और मेरी शरण में आओ। मैं समस्त पापों से तुश्हारा उद्धार कर दूँगा। डरो मत।ÓÓ यहाँ पर इसी सिद्धान्त का वर्णन हुआ है ( *सकृन्मन:* *कृष्णपदारविन्दयो:* )। यदि *भगवद्गीता* का अध्ययन करके कोई कृष्ण की शरण ग्रहण करने का निश्चय करता है, तो वह तुरन्त ही सारे पाप-फलों से मुक्त हो जाता है। यह भी महत्त्वपूर्ण है कि शुकदेव गोस्वामी *वासुदेव परायण* तथा *नारायणपरायण* शब्दों का कई बार प्रयोग करने के बाद अन्त में *कृष्णपदारविन्दयो:* कहते हैं। इस तरह वे इंगित करते हैं कि नारायण तथा वासुदेव दोनों ही के उद्गम कृष्ण हैं। यद्यपि नारायण तथा वासुदेव कृष्ण से भिन्न नहीं हैं, किन्तु एकमात्र कृष्ण की शरण में जाने से मनुष्य उनके सारे अंशों—यथा नारायण, वासुदेव तथा गोविन्द—को पूर्णतया समॢपत हो जाता है। जैसा कि *भगवद्गीता* (७.७) में कृष्ण कहते हैं— *मत्त: परतरम् नान्यत्* — मुझसे बढ़कर कोई सत्य नहीं। पूर्ण पुरुषोत्तम भगवान् के अनेक नाम तथा रूप हैं, किन्तु कृष्ण परम रूप हैं ( *कृष्णस्तु भगवान् स्वयम्* )। इसलिए कृष्ण नए भक्तों के लिए संस्तुति करते हैं कि वे एकमात्र उन्हीं की शरण में आयें ( *माम् एकम्* )। चूँकि नए भक्त यह नहीं समझ सकते कि नारायण, वासुदेव तथा गोविन्द रूप क्या हैं, इसलिए कृष्ण प्रत्यक्ष कहते हैं *मामेकम्* । यहाँ पर इसका समर्थन *कृष्णपदारविन्दयो:* शब्द से भी होता है। नारायण स्वयं नहीं बोलते, किन्तु कृष्ण या वासुदेव बोलते हैं— *भगवद्गीता* इसका उदाहरण है। अतएव *भगवद्गीता* के निर्देश का पालन करने का अर्थ है कृष्ण की शरण ग्रहण करना। और इस तरह से शरण ग्रहण करना ही भक्तियोग की सर्वोच्च सिद्धि है। परीक्षित महाराज ने शुकदेव गोस्वामी से पूछा था कि मनुष्य को नारकीय जीवन की विविध दशाओं में गिरने से किस तरह बचाया जा सकता है। इस श्लोक में शुकदेव गोस्वामी यह उत्तर देते हैं कि जिस आत्मा ने कृष्ण की शरण ग्रहण कर ली है, वह नरक नहीं जा सकता। वहाँ जाने की बात दूर, वह अपने स्वप्नों में भी न तो यमराज को, न ही उनके दूतों को, जो मनुष्य को ले जाने में समर्थ हैं, देखता है। दूसरे शब्दों में, यदि कोई नरक में गिरने से अपने को बचाना चाहता है, तो उसे पूरी तरह से कृष्ण की शरण में जाना चाहिए। *सकृत* शब्द महत्त्वपूर्ण है, क्योंकि यह सूचित करता है कि यदि कोई निष्ठापूर्वक एक बार भी कृष्ण की शरण ग्रहण करता है, तो वह बचा लिया जाता है, भले ही पापकर्म करने के कारण संयोगवश वह नीचे गिर रहा हो। इसीलिए *भगवद्गीता* (९.३०) में कृष्ण कहते हैं— *अपिचेत् सुदुराचारो भजते माम् अनन्यमा।* *साधुरेव स मन्तव्य: सश्यग्व्यवसितो हि स:॥* ''यदि कोई जघन्यतम कर्म भी करता है, किन्तु यदि वह भकि्त में रत रहता है, तो उसे साधु मानना चाहिए, क्योंकि वह समुचित विधि से अवस्थित हो गया है।ÓÓ यदि मनुष्य क्षण-भर के लिए भी कृष्ण को नहीं भूलता तो वह सुरक्षित है, चाहे वह पापकर्म करने से संयोगवश नीचे क्यों न गिर गया हो। *भगवद्गीता* के द्वितीय अध्याय (२.४०) में भगवान् यह भी कहते हैं— *नेहाभिक्रमनाशोऽस्त्ति प्रत्यवायो न विद्यते।* *स्वल्पमप्यस्य धर्मस्य त्रायते महतो भयात्॥* ''इस प्रयास में न तो हानि होती है, न ही ह्रास, अपितु इस पथ पर की गई अल्प प्रगति भी महान् भय से रक्षा कर सकती है।ÓÓ *गीता* में अन्यत्र (६.४०) भगवान् कहते हैं— *न हि कल्याणकृत कश्चिद् दुर्गङ्क्षत तात गच्छति* — जो व्यक्ति शुभकार्य करता है, वह कभी बुराई से परास्त नहीं होता। सर्वोच्च कल्याण (शुभ कार्य) तो कृष्ण की शरण में जाना है। नारकीय जीवन में गिरने से अपने को बचाने का यही एकमात्र मार्ग है। श्रील प्रबोधानन्द सरस्वती ने इसकी पुष्टि इस प्रकार से की है— *कैवल्यं नरकायते त्रिदशपूराकापुष्पायते* *दुर्दान्तेन्द्रियकालसर्पपटली प्रोत्खात दंष्ट्रायते।* *विश्वं पूर्णसुखायते विधिमहेन्द्रादिश्च कीटायते* *यत्कारुण्यकटाक्षवैभववतां तं गौरमेव स्तुम:॥* जिस व्यक्ति ने कृष्ण की शरण ग्रहण कर ली है उसके पापकर्मों की उपमा उस सर्प से दी गई है, जिसके विषदन्त निकाल दिये गये हैं ( *प्रोत्खात दंष्ट्रायते* )। ऐसे सर्प से आगे कोई डर नहीं रहता। वस्तुत:, मनुष्य को कृष्ण की शरण ग्रहण करने के बलबूते पर पापकर्म नहीं करने चाहिए। किन्तु यदि कृष्ण के शरणागत हुआ कोई व्यकि्त अपनी पुरानी आदतों के कारण कोई पापकर्म कर बैठता है, तो ऐसे पापकर्मों का कोई विनाशकारी प्रभाव नहीं होता। इसलिए मनुष्य को कृष्ण के चरणकमलों में ²ढ़ता से लग जाना चाहिए और गुरुजनों के निर्देशन में उनकी सेवा करनी चाहिए। इस तरह वह सभी परिस्थितियों में *अकुतोभय* अर्थात् भय से रहित होगा।  