**यथेह देवप्रवराषैविध्यमुपलवयते ।** **भूतेषु गुणवैचित्र्यात्तथान्यत्रानुमीयते ॥ ४६॥** 

**शब्दार्थ** 

**यथा—** **जिस तरह** **; इह—** **इस जीवन में** **; देव-प्रवरा:—** **हे देवताओं में श्रेष्ठ** **; त्रै-विध्यम्—** **तीन प्रकार के गुण** **; उपलवयते—** **प्राप्त किये जाते हैं** **; भूतेषु—** **सारे जीवों के मध्य** **; गुण-वैचित्र्यात्—** **तीन गुणों के द्वारा कल्मष की विविधता के कारण** **;** **तथा—** **उसी तरह** **; अन्यत्र—** **अन्य स्थानों में** **; अनुमीयते—** **अनुमान लगा लिया जाता है।** **.** 

**हे देवश्रेष्ठो! हम विभिन्न प्रकार के तीन जीवन देखते हैं, जो प्रकृति के तीन गुणों के** **कल्मष के कारण हैं। इस तरह जीव शान्त, अशान्त तथा मूर्ख; सुखी, दु:खी या इन दोनों के** **बीच; तथा धाॢमक, अधाॢमक या अर्धधाॢमक जाने जाते हैं। हम यह निष्कर्ष निकाल सकते** **हैं कि अगले जीवन में ये तीन प्रकार की प्रकृतियाँ इसी प्रकार से कर्म करेंगी।** **तात्पर्य :** प्रकृति के तीन गुणों के कार्य तथा फल इसी जीवन में ²ष्टिगोचर होते हैं। उदाहरणार्थ, कुछ लोग अतीव सुखी हैं, कुछ अत्यधिक पीडि़त हैं और कुछ सुख तथा दुख की मिली जुली स्थिति में हैं। यह प्रकृति के गुणों—सतो, रजो तथा तमो गुण—के साथ विगत संगति का परिणाम है। चूँकि ये विविधताएँ इस जीवन में ²ष्टिगोचर होती हैं, अत: हम यह अनुमान लगा सकते हैं कि सारे जीव प्रकृति के विभिन्न गुणों के संसर्ग के अनुसार अपने अगले जीवनों में भी सुखी, दुखी या इन दोनों के बीच में होंगे। इसलिए सबसे अच्छी नीति तो यह है कि अपने को प्रकृति के तीन गुणों से विलग कर लिया जाये और उनके कल्मष से सदैव परे रहा जाये। ऐसा तभी सश्भव है जब मनुष्य अपने को भगवान् की भक्ति में पूरी तरह लगा दे। जैसा कि *भगवद्गीता* (१४.२६) में कृष्ण पुष्टि करते हैं— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो समस्त परिस्थितियों में एकान्तिक भाव से पूर्ण भक्ति में प्रवृत्त होता है, वह तुरन्त ही प्रकृति के गुणों को लाँघ जाता है और इस प्रकार ब्रह्म के पद तक पहुँच जाता है।ÓÓ भगवान् की सेवा में पूरी तरह से लीन हुए बिना मनुष्य प्रकृति के तीन गुणों के कल्मष से प्रभावित होता रहता है, अत: वह दुख या सुख तथा दुख के मिले-जुले रूप को भोगता है।  