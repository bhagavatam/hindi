*श्रीमद्भागवत* में दस विषयों के वर्णन मिलते हैं जिनमें सृष्टि, परवर्ती सृष्टि तथा लोक सश्मिलित हैं। *श्रीमद्भागवत* के वक्ता शुकदेव गोस्वामी पहले ही तृतीय, चतुर्थ तथा पंचम स्कन्धों में सृष्टि, परवर्ती सृष्टि तथा लोकप्रणालियों का वर्णन कर चुके हैं। अब इस छठे स्कन्ध में, जिसमें उन्नीस अध्याय हैं, वे *पोषण* अर्थात् भगवान् द्वारा संरक्षण का वर्णन करेंगे। प्रथम अध्याय में अजामिल का इतिहास है, जो एक बहुत बड़ा पापी व्यक्ति माना जाता था, किन्तु जब विष्णु के चार दूत यमराज के दूतों से उसे छुड़ाने पहुँचे तो उसे मुकि्त मिल गई। इस अध्याय में इसका पूर्ण विवरण दिया गया है कि अपने पापमय जीवन के फलों से छुटकारा पाने के बाद वह किस तरह मुक्त हुआ। पापकर्म इस जीवन तथा अगले दोनों ही जीवनों में कष्टप्रद होते हैं। हमें यह निश्चित रूप से जान लेना चाहिए कि समस्त कष्टमय जीवन का कारण पापकर्म है। सकाम कर्म के मार्ग में मनुष्य पापकर्म अवश्य करता है और कर्मकाण्ड की विचारधारा के अनुसार विभिन्न प्रकार के प्रायश्चित्तों की संस्तुति की जाती है। किन्तु प्रायश्चित्त की ऐसी विधियाँ मनुष्य को उस अज्ञान से मुक्त नहीं करातीं जो पापमय जीवन का मूल है। फलस्वरूप प्रायश्चित्त के बाद भी वह पापकर्म करने के प्रति उसकी प्रवृति्त बनी रहती है इसलिए यह प्रायश्चित्त शुद्धीकरण के लिए अपर्याप्त है। ज्ञान के मार्ग पर वस्तुओं को यथार्थ रूप में समझने से व्यक्ति पापमय जीवन से मुक्त हो जाता है। इसलिए ज्ञानार्जन को भी प्रायश्चित्त की एक विधि माना जाता है। सकाम कर्म सश्पन्न करते समय मनुष्य तपस्या, ब्रह्मचर्य, मन तथा इन्द्रिय के संयम, सत्यता तथा योगावयास के द्वारा पापमय जीवन के कर्मों से मुक्त बन सकता है। ज्ञान को जाग्रत करके भी व्यक्ति पाप के फलों को निष्प्रभावित कर सकता है। किन्तु इनमें से कोई भी विधि उसे पापकर्म करने की प्रवृत्ति से मुक्त नहीं कर सकती। भक्तियोग के द्वारा मनुष्य पापमय जीवन की प्रवृत्ति से पूरी तरह बच सकता हैैं; अन्य विधियाँ अधिक उपयोगी नहीं हैं। इसलिए वैदिक साहित्य का निष्कर्ष है; कि *कर्मकाण्ड* तथा *ज्ञानकाण्ड* की विधियों की अपेक्षा *भक्ति* अधिक महत्त्वपूर्ण है। एकमात्र भक्तिमार्ग ही हर एक के लिए कल्याणकारी है। सकाम कर्म तथा चिन्तनपरक ज्ञान स्वतंत्ररूप से किसी को मुक्त नहीं कर सकते, किन्तु कर्म तथा ज्ञान से स्वतंत्र रहते हुए भकि्त इतनी शकि्तशाली होती है कि जो व्यकि्त कृष्ण के चरणकमलों पर अपने मन को स्थिर कर लेता है, उसके स्वप्न में भी यमदूत न आने की गारंटी रहती हैं। भक्ति की शक्ति सिद्ध करने के लिए शुकदेव गोस्वामी ने अजामिल के इतिहास का वर्णन किया। अजामिल कान्यकुब्ज (वर्तमान कन्नौज) का निवासी था। उसके माता-पिता ने उसे वेदों का अध्ययन करके तथा विधि-विधानों का पालन करके पूर्ण ब्राह्मण बनने का प्रशिक्षण दिया था, किन्तु अपने विगत कर्मों के कारण यह युवक ब्राह्मण किसी तरह से एक वेश्या के प्रति आकृष्ट हो गया और उसकी संगति के फलस्वरूप वह अत्यधिक पतित बन गया और उसने सारे विधि विधानों को त्याग दिया। उसने उस वेश्या के गर्भ से दस पुत्र उत्पन्न किये, जिनमें से अन्तिम का नाम नारायण था। अजामिल की मृत्यु के समय, जब यमदूत उसे लेने आये, तो उसने भयवश जोर से नारायण का नाम पुकारा, क्योंकि वह अपने इस सबसे छोटे पुत्र में बहुत आसक्त था। इस तरह उसने आदि नारायण भगवान् विष्णु का स्मरण किया। यद्यपि उसने पूर्णतया निरपराध होकर नारायण के पवित्र नाम का उच्चारण नहीं किया था, फिर भी उसका प्रभाव पड़ा। ज्योंही उसने नारायण के पवित्र नाम का उच्चारण किया, त्योंही भगवान् विष्णु के दूत वहाँ पर प्रकट हुए। अत: भगवान् विष्णु के दूतों तथा यमराज के दूतों के बीच वाद-विवाद उठ खड़ा हुआ और इस वार्तालाप को सुनकर अजामिल मुक्त हो गया। तब सकाम कर्मों का बुरा प्रभाव उसकी समझ में आया और वह यह भी समझ सका कि भकि्त-विधि कितनी उच्च है।  

**श्रीपरीक्षिदुवाच** 

**निवृत्तिमार्ग: कथित आदौ भगवता यथा ।** **क्रमयोगोपलब्धेन ब्रह्मणा यदसंसृति: ॥ १॥** 