**कस्य वा कुत आयाता: कस्मादस्य निषेधथ ।** **ङ्क्षक देवा उपदेवा या यूयं ङ्क्षक सिद्धसत्तमा: ॥ ३३॥** 

**शब्दार्थ** 

**कस्य—** **किसके सेवक** **; वा—** **अथवा** **; कुत:—** **कहाँ से** **; आयाता:—** **तुम आये हो** **; कस्मात्—** **किस कारण से** **; अस्य—** **इस** **अजामिल का (ले जाना)** **; निषेधथ—** **हम मना कर रहे हैं** **; किम्—** **क्या** **; देवा:—** **देवता** **; उपदेवा:—** **तथा उपदेवता** **; या:—** **जो** **; यूयम्—** **तुम सभी** **; किम्—** **क्या** **; सिद्ध-सत्-तमा:—** **सिद्धों या शुद्ध भक्तों में सर्वश्रेष्ठ।** **.** 

**महाशयो! तुम किसके सेवक हो, कहाँ से आये हो और अजामिल का शरीर छूने से हमें** **क्यों मना कर रहे हो? क्या तुम लोग स्वर्गलोक के देवता हो, उपदेवता हो या कि सर्वश्रेष्ठ** **भक्तों में से कोई हो?** **तात्पर्य :** इस श्लोक में प्रयुक्त सबसे महत्त्वपूर्ण शब्द *सिद्ध-सत्तमा:* है, जिसका अर्थ है ''सिद्धों में सर्वश्रेष्ठ।ÓÓ *भगवद्गीता* (७.३) में कहा गया है— *मनुष्याणां सहस्रेषु कश्चिद् यतति* *सिद्धये:* लाखों पुरुषों में कोई एक सिद्ध—अथवा दूसरे शब्दों में स्वरूपसिद्ध बनने का प्रयास करता है। स्वरूपसिद्ध व्यक्ति जानता है कि वह शरीर नहीं है, अपितु आध्यात्मिक आत्मा है ( *अहं* *ब्रह्मास्मि* )। आजकल प्राय: सारे लोग इस तथ्य से अनजान हैं, किन्तु जो इसे समझता है, वह सिद्धि प्राप्त कर चुका होता है, अत: *सिद्ध* कहलाता है। जब मनुष्य समझता है कि वह सर्वश्रेष्ठ चेतन आत्मा का भिन्नांश है और तब सर्वश्रेष्ठ चेतन आत्मा की भक्ति में अपने को लगाता है, तो वह *सिद्ध-सत्तम* बन जाता है। तब वह वैकुण्ठलोक या कृष्णलोक में रहने का पात्र बन जाता है। इस प्रकार 'सिद्ध-सत्तमÓ शब्द मुक्त शुद्ध भक्त को वर्णित करता है। चूँकि यमदूत यमराज के सेवक हैं, जो कि स्वयं *सिद्धसत्तमों* में से एक हैं, अत: वे जान गये कि *सिद्ध सत्तम* देवताओं तथा उपदेवताओं से ऊपर है और इतना ही नहीं, इस जगत के सारे जीवों से ऊपर है। अतएव यमदूतों ने विष्णुदूतों से पूछा कि वे लोग उस स्थान पर कैसे उपस्थित हैं जहाँ एक पापी मनुष्य मरने वाला है। यह भी ध्यान देने की बात है कि अजामिल अभी मरा नहीं था, क्योंकि यमदूत उसके हृदय से आत्मा निकालने का प्रयास कर रहे थे, व आत्मा को निकाल नहीं सके थे, अतएव अजामिल अभी मरा नहीं था। इसका उद्घाटन बाद के श्लोकों में होगा। जब यमदूतों तथा विष्णुदूतों के मध्य वाद-विवाद चल रहा था, तो अजामिल अचेतन अवस्था में था। वाद-विवाद से इस बात का निर्णय होना था कि अजामिल की आत्मा पर किसका दावा होगा।  