**विकर्षतोऽन्तर्हृदयाद्दासीपतिमजामिलम् ।** **यमप्रेष्यान्विष्णुदूता वारयामासुरोजसा ॥ ३१॥** 

**शब्दार्थ** 

**विकर्षत:—** **छीनते हुए** **; अन्त: हृदयात्—** **हृदय के भीतर से** **; दासी-पतिम्—** **वेश्या के पति** **; अजामिलम्—** **अजामिल को** **;** **यम-प्रेष्यान्—** **यमराज के दूतों को** **; विष्णु-दूता:—** **विष्णु के दूतों ने** **; वारयाम् आसु:—** **मना किया** **; ओजसा—** **गूंजती** **वाणी में।** **.** 

**यमराज के दूत वेश्यापति अजामिल के हृदय के भीतर से आत्मा को खींच रहे थे,** **किन्तु भगवान् विष्णु के दूतों ने गूंजती वाणी में उन्हें ऐसा करने से मना किया।** **तात्पर्य :** एक वैष्णव अर्थात् उस व्यक्ति की, जिसने भगवान् के चरणकमलों की शरण ले ली है, विष्णुदूतों के द्वारा सदैव रक्षा की जाती है। चूँकि अजामिल ने नारायण के नाम का उच्चारण किया था, अतएव विष्णुदूत न केवल उस स्थान पर तुरन्त आ गये, अपितु उन्होंने यमदूतों को तुरन्त आदेश दिया कि वे उसको हुएँ भी नहीं। गरजती वाणी में बोलते हुए विष्णुदूतों ने यमदूतों को यह धमकी दी कि यदि वे अजामिल की आत्मा को उसके हृदय से सींचना जारी रखा, तो वे दण्डित होंगे। यमराज के दूतों का कार्यक्षेत्र सभी पापी जीवों तक ही व्याप्त है, किन्तु विष्णुदूत किसी को भी दण्ड देने में सक्षम हैं, जिसमें यमराज भी सश्मिलित हैं, यदि वह किसी वैष्णव के साथ बुरा करें। भौतिकतावादी विज्ञानी यह नहीं जानते कि वे अपने भौतिक यंत्रों के द्वारा शरीर के भीतर आत्मा की खोज कहाँ करें, किन्तु इस श्लोक में स्पष्ट कहा गया है कि आत्मा हृदय के भीतर होता है। यमदूत अजामिल की आत्मा हृदय के भीतर से निकाल रहे थे। इसी तरह हम यह जान पाते हैं कि परमात्मा विष्णु भी हृदय के भीतर स्थित हैं ( *ईश्वर: सर्वभूतानां हृद्देशेऽर्जुन तिष्ठति* )। उपनिषदों में कहा गया है कि परमात्मा तथा आत्मा दोनों ही शरीर रूपी एक ही वृक्ष में दो मित्र पकि्षयों के रूप में रहते हैं। परमात्मा मित्रवत् कहे जाते हैं, क्योंकि पूर्ण पुरुषोत्तम भगवान् आदि आत्मा पर इतने दयालु हैं कि जब यह आदि आत्मा एक शरीर से दूसरे में देहान्तरण करता है, तो भगवान् उसके साथ-साथ जाते हैं। यही नहीं, व्यष्टि आत्मा की इच्छा तथा कर्म के अनुसार भगवान् माया के माध्यम से उसके लिए दूसरा शरीर उत्पन्न करते हैं। शरीर का हृदय एक यांत्रिक व्यवस्था है। *भगवद्गीता* (१८.६१) में भगवान् कहते हैं— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! परमेश्वर प्रत्येक जीव के हृदय में स्थित हैं और वे भौतिक शक्ति से निॢमत यंत्र में सवार की भाँति बैठे समस्त जीवों को अपनी माया से घुमा (भरमा) रहे हैं।ÓÓ *यन्त्र* का अर्थ है मशीन—यथा स्वतोचालित मशीन। शरीररूपी यंत्र का चालक व्यष्टि आत्मा है, जो इसका निर्देशक या स्वामी भी है, किन्तु परम स्वामी तो पूर्ण पुरुषोत्तम भगवान् ही हैं। मनुष्य का शरीर माया के माध्यम से उत्पन्न किया जाता है ( *कर्मणा दैवनेत्रेण* ) और इस जीवन के कर्मों के अनुसार दूसरा यंत्र उत्पन्न किया जाता है और वह भी दैवी माया के निरीक्षण में ( *दैवी ह्येषा गुणमयी मम माया* *दुरत्यया* )। उपयुक्त समय पर मनुष्य के अगले शरीर का तत्काल चुनाव किया जाता है और व्यष्टि आत्मा तथा परमात्मा दोनों ही उस शरीर रूपी यंत्र में प्रवेश कर जाते हैं। यह देहान्तरण की विधि है। एक शरीर से दूसरे शरीर में स्थानन्तरण के समय यमराज के दूत आत्मा को निकाल कर उसे विशेष प्रकार के नारकीय जीवन में रखते हैं जिससे वह उस दशा में रहने का अवयस्त हो ले जिसमें उसे अगले शरीर में रहना है।  