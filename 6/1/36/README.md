**वेदप्रणिहितो धर्मो ह्यधर्मस्तद्विपर्यय: ।** **वेदो नारायण: साक्षात्स्वयश्भूरिति शुश्रुम ॥ ४०॥** 

**शब्दार्थ** 

**यमदूता: ऊचु:—** **यमदूतों ने कहा** **; वेद—** **चारों वेदों (साम, यजु, ऋग तथा अथर्व) से** **; प्रणिहित:—** **स्वीकृत, संस्तुत** **;** **धर्म:—** **धाॢमक सिद्धान्त** **; हि—** **निस्सन्देह** **; अधर्म:—** **अधाॢमक सिद्धान्त** **; तत्-विपर्यय:—** **उसके विपरीत (जो वैदिक** **आदेशों द्वारा समॢथत नहीं है)** **; वेद:—** **ज्ञान के ग्रन्थ, वेद** **; नारायण: साक्षात्—** **प्रत्यक्ष पूर्ण पुरुषोत्तम भगवान् (नारायण** **के शब्द होने से)** **; स्वयम्-भू:—** **स्वत: जन्मा, आत्मनिर्भर (नारायण की श्वास से प्रकट होने वाला तथा अन्य किसी से न** **सीखा हुआ)** **; इति—** **इस प्रकार** **; शुश्रुम—** **हमने सुना है।** **.** 

**यमदूतों ने उत्तर दिया: जो वेदों द्वारा संस्तुत है, वही धर्म है और इसका विलोम अधर्म** **है। वेद साक्षात् पूर्ण पुरुषोत्तम भगवान् हैं, नारायण हैं और स्वयं उत्पन्न हुए हैं। हमने यमराज** **से यह सुना है।** **तात्पर्य :** यमराज के सेवकों ने एकदम सही उत्तर दिया। उन्होंने धर्म या अधर्म के नियमों को गढऩे की बजाए यमराज के मुख से जो सुना था उसे बतला दिया। *महाजनो येन गत: स पन्था:* । मनुष्य को चाहिए कि *महाजन* अर्थात् प्रामाणिक व्यक्ति का अनुसरण करे। यमराज बारह अधिकारियों (महाजनों) में से एक हैं। इसलिए यमराज के सेवकों अर्थात् यमदूतों ने पूर्ण स्पष्टता के साथ उत्तर दिया कि हमने सुना है ( *शुश्रम* )। आधुनिक सवयता के सदस्य मनगढ़ंत दोषपूर्ण धाॢमक सिद्धान्त गढ़ लेते हैं। यह धर्म नहीं है। वे यह जानते ही नहीं कि धर्म क्या है और अधर्म क्या है। इसीलिए, जैसाकि *श्रीमद्भागवत* के प्रारश्भ में कहा गया है— *धर्म: प्रोज्झितकैतवोऽत्र* — वह धर्म जिसका समर्थन वेद नहीं करते *श्रीमद्भागवत धर्म* में अमान्य है। *भागवतधर्म* में उतना ही रहता है, जो पूर्ण पुरुषोत्तम भगवान् द्वारा प्रदत्त होता है। भागवतधर्म तो *सर्वधर्मान्परित्यज्य मामेकं* *शरणं व्रज* है—मनुष्य को पूर्ण पुरुषोत्तम भगवान् की सत्ता स्वीकार करके उनकी शरण में जाना चाहिए और वे जो कुछ कहते है, मानना चाहिए। यही धर्म है। उदाहरणार्थ अर्जुन यह सोच कर कि ङ्क्षहसा अधर्म है, युद्ध करने से इनकार कर रहा था, किन्तु कृष्ण ने उसे युद्ध करने के लिए प्रेरित किया। अर्जुन ने कृष्ण के आदेश का पालन किया, अतएव वह वास्तव में धर्मी है, क्योंकि कृष्ण का आदेश धर्म है। *भगवद्गीता* (१५.१५) में कृष्ण कहते हैं— *वेदैश्च सर्वैरहमेव वेद्य:* —वेद अर्थात् ज्ञान का असली उद्देश्य मुझे जानना है। जो कृष्ण को पूरी तरह जान लेता है, वह मुक्त है। जैसा कि *भगवद्गीता* (४.९) में कृष्ण कहते हैं— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो मेरे आविर्भाव तथा कर्मों की दिव्य प्रकृति को जानता है, वह इस शरीर को छोडऩे पर इस संसार में पुन:जन्म नहीं लेता, अपितु मेरे सनातन धाम को प्राप्त होता है।ÓÓ जो कृष्ण को समझता है और उनके आदेश का पालन करता है, वह घर को लौटने अर्थात् भगवद्धाम वापस जाने का पात्र है। यह निष्कर्ष निकाला जा सकता है कि धर्म उसका द्योतक है, जिसका वेदों में आदेश हुआ है और अधर्म वह है, जो वेदों द्वारा समॢथत नहीं है। वस्तुत: धर्म नारायण द्वारा गढ़ा हुआ नहीं है। वेदों में कहा गया है— *अस्य महतो भूतस्य* *निश्वसितम् एतद् यद् ऋृग्वेद: इति* —धर्म के आदेश परम पुरुष नारायण की श्वास से निकलते हैं। नारायण शाश्वत विद्यमान रहते हैं और शाश्वत श्वास लेते हैं, अतएव धर्म अर्थात् नारायण के आदेश भी शाश्वत विद्यमान रहते हैं। मध्व-गौङिय़-सश्प्रदाय के आदि आचार्य श्रील मध्वाचार्य कहते हैं— *वेदानां प्रथमो वक्ता हरिरेव यतो विभु:।* *अतो विष्ण्वात्मका वेदा इत्याहुर्वेदवादिन:॥* वेदों के दिव्य शब्द पूर्ण पुरुषोत्तम भगवान् के मुख से निकले हैं। अतएव वैदिक सिद्धान्तों को वैष्णव सिद्धान्त समझना चाहिए, क्योंकि वेदों के उद्गम विष्णु हैं। वेदों में विष्णु के आदेशों के अतिरिक्त कुछ भी नहीं है और जो वैदिक सिद्धान्तों का पालन करता है, वह वैष्णव है। वैष्णव इस जगत द्वारा गढ़े हुए जनसमुदाय का सदस्य नहीं होता। वैष्णव तो वेदों का असली ज्ञाता होता है, जिसकी पुष्टि *भगवद्गीता* में हुई है ( *वेदैश्च सर्वैरहमेव वेद्य:* )।  