**स बद्धहृदयस्तस्मिन्नर्भके कलभाषिणि ।** **निरीक्षमाणस्तल्लीलां मुमुदे जरठो भृशम् ॥ २५॥** 

**शब्दार्थ** 

**स:—** **वह** **; बद्ध-हृदय:—** **अत्यधिक लिप्त** **; तस्मिन्—** **उस** **; अर्भके—** **छोटे बच्चे के प्रति** **; कल-भाषिणि—** **तोतली भाषा में** **बोलने वाला** **; निरीक्षमाण:—** **देखते हुए** **; तत्—** **उसकी** **; लीलाम्—** **क्रीड़ाएँ (यथा चलना तथा पिता से बातें करना)** **;** **मुमुदे—** **आनन्द लेता** **; जरठ:—** **वृद्ध व्यक्ति** **; भृशम्—** **अत्यधिक।** **.** 

**बालक की तोतली भाषा तथा लडख़ड़ाती चाल से वृद्ध अजामिल उसके प्रति** **अत्यधिक अनुरक्त था। वह उस बालक की देखरेख करता तथा उसकी क्रीड़ाओं का आनन्द** **लेता।** **तात्पर्य :** यहाँ पर स्पष्ट उल्लेख हुआ है कि बालक नारायण इतना छोटा था कि वह न तो ठीक से बोल पाता था, न चल पाता था। चूँकि वह वृद्ध व्यकि्त उस बच्चे से अत्यधिक लिप्त था, अत: वह बच्चे की क्रीड़ाओं से आनन्दित होता था और चूँकि बालक का नाम नारायण था, अत: वह वृद्ध व्यक्ति सदैव नारायण के नाम का उच्चारण करता रहता था। यद्यपि वह आदि नारायण को नहीं, बल्कि उस छोटे बालक को पुकारता था, किन्तु नारायण नाम इतना शकि्तशाली है कि अपने बालक का नाम पुकारने पर भी वह शुद्ध बनता जा रहा था ( *हरेर्नाम हरेर्नाम हरेर्नामैव केवलम्* )। इसीलिए श्रील रूप गोस्वामी ने घोषणा की है कि यदि मन किसी तरह से भी कृष्ण के नाम के प्रति आकृष्ट हो जाये ( *तस्मात् केनाप्युपायेन मन: कृष्णे निवेशयेत्* ), तो वह मुक्ति के मार्ग पर होता है। हिन्दू समाज में यह प्रथा है कि माता पिता अपने बच्चों के नाम कृष्णदास, गोविन्द दास, नारायण दास तथा वृन्दावन दास आदि रखते हैं। इस तरह वे कृष्ण, गोविन्द, नारायण तथा वृन्दावन के नामों का उच्चारण करते हैं और शुद्ध होने का अवसर प्राप्त करते हैं।  