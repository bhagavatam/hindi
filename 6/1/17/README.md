**प्रायश्चित्तानि चीर्णानि नारायणपराङ्मुखम् ।** **न निष्पुननि्त राजेन्द्र सुराकुश्भमिवापगा: ॥ १८॥** 

**शब्दार्थ** 

**प्रायश्चित्तानि—** **प्रायश्चित्त की विधियाँ** **; चीर्णानि—** **अच्छे ढंग से सश्पन्न** **; नारायण-पराङ्मुखम्—** **अभक्त** **; न निष्पुननि्त—** **पवित्र नहीं कर सकतीं** **; राजेन्द्र—** **हे राजन्** **; सुरा-कुश्भम्—** **शराब से भरा पात्र** **; इव—** **स²श** **; आप-गा:—** **नदियों का जल।** **.** 

**हे राजन्! जिस तरह सुरा से सने हुए पात्र को अनेक नदियों के जल से धोने पर भी शुद्ध** **नहीं किया जा सकता, उसी तरह अभक्तों को प्रायश्चित्त की विधियों से शुद्ध नहीं बनाया जा** **सकता, भले ही वे उन्हें बहुत अच्छी तरह से सश्पन्न क्यों न करें।** **तात्पर्य :** प्रायश्चित्त की विधियों से लाभ उठाने के लिए मनुष्य को थोड़ा-बहुत निष्ठावान तो होना ही चाहिए, अन्यथा उसके शुद्ध होने की सश्भावना नहीं रहती। इस श्लोक में स्पष्ट है कि वे लोग जो कर्मकाण्ड तथा ज्ञानकाण्ड का लाभ उठाते हैं, किन्तु किञ्चित् भी भकि्त नहीं करते इन अन्य मार्गों का अनुसरण करने-मात्र से शुद्ध नहीं किये जा सकते। *प्रायश्चित्तानि* शब्द *कर्मकाण्ड* तथा *ज्ञानकाण्ड* दोनों को ही सूचित करने के लिए बहुवचन में प्रयुक्त हुआ है। इसीलिए नरोत्तम दास ठाकुर कहते हैं— *कर्मकाण्ड, ज्ञानकाण्ड, केवल विषेर भाण्ड* । इस तरह वे कर्मकाण्ड तथा ज्ञानकाण्ड के मार्गों की उपमा विष के पात्रों से देते हैं। सुरा तथा विष एक ही कोटि में आते हैं। *श्रीमद्भागवत* के इस श्लोक के अनुसार, जिस व्यक्ति ने भक्तिमार्ग के बारे में काफी सुन रखा है, किन्तु जो उसमें अनुरक्त नहीं है, जो कृष्णभावनाभावित नहीं है, वह सुरा के पात्र के तुल्य है। ऐसा व्यक्ति भक्ति के रंच मात्र स्पर्श के बिना शुद्ध नहीं किया जा सकता।  