**स पाशहस्तांषीन्²ष्ट्वा पुरुषानतिदारुणान् ।** **वक्रतुण्डानूध्र्वरोश्ण आत्मानं नेतुमागतान् ॥ २८॥** **दूरे क्रीडनकासक्तं पुत्रं नारायणाह्वयम् ।** **प्लावितेन स्वरेणोच्चैराजुहावाकुलेन्द्रिय: ॥ २९॥** 

**शब्दार्थ** 

**स:—** **वह व्यक्ति (अजामिल)** **; पाश-हस्तान्—** **उनके हाथों में रस्सियाँ लिए** **; त्रीन्—** **तीन** **; ²ष्ट्वा—** **देखकर** **; पुरुषान्—** **पुरुषों को** **; अति-दारुणान्—** **अत्यन्त भयावह सूरत वाले** **; वक्र-तुण्डान्—** **टेढ़े मुखों वाले** **; ऊध्र्व-रोश्ण:—** **खड़े रोमों वाले** **;** **आत्मानम्—** **स्वयं को** **; नेतुम्—** **ले जाने के लिए** **; आगतान्—** **आये हुए** **; दूरे—** **थोड़ी दूरी पर** **; क्रीडनक-आसक्तम्—** **खेल** **में लगे** **; पुत्रम्—** **पुत्र को** **; नारायण-आह्वयम्—** **नारायण नाम के** **; प्लावितेन—** **अश्रुपूर्ण नेत्रों से** **; स्वरेण—** **वाणी से** **;** **उच्चै:—** **अत्यन्त ऊँची** **; आजुहाव—** **पुकारा** **; आकुल-इन्द्रिय:—** **चिन्ता से पूरित होकर।** **.** 

**तब अजामिल ने तीन भयावह व्यक्तियों को देखा जिनके शरीर वक्र, भयानक और** **मुख टेढ़े थे तथा शरीर पर रोम खड़े हुए थे। वे अपने हाथों में रस्सियाँ लिए हुए उसे यमराज** **के धाम ले जाने के लिए आये थे। जब उसने उन्हें देखा तो वह अत्यधिक विमोहित था और** **कुछ दूर पर खेल रहे अपने बच्चे के प्रति आसक्ति के कारण अजामिल उसका नाम लेकर** **जोर- जोर से पुकारने लगा। इस तरह अपनी आँखों में आँसू भरे हुए किसी तरह से उसने** **नारायण के पवित्र नाम का उच्चारण किया।** **तात्पर्य :** जो व्यक्ति पापकर्म करता है, वह अपने शरीर, मन तथा वाणी से करता है। अतएव अजामिल को यमराज के धाम ले जाने के लिए यमराज के तीन दूत आये। सौभाग्यवश, यद्यपि अजामिल अपने पुत्र का नाम ले रहा था, किन्तु उसने *हरिनाम* नारायण के चार अक्षरों का उच्चारण किया, इसलिए नारायण के दूत, विष्णुदूत, भी तुरन्त वहाँ आ गये। चूँकि अजामिल यमराज की रस्सियों से अत्यधिक भयभीत था, अतएव उसने अश्रुपूरित नेत्रों से भगवान् के नाम का उच्चारण किया। किन्तु वास्तव में उसका मन्तव्य नारायण के पवित्र नाम का उच्चारण करना न था। वह तो अपने पुत्र को पुकार रहा था।  