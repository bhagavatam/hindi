**तस्य प्रवयस: पुत्रा दश तेषां तु योऽवम: ।** **बालो नारायणो नाश्ना पित्रोश्च दयितो भृशम् ॥ २४॥** 

**शब्दार्थ** 

**तस्य—** **उस (अजामिल) का** **; प्रवयस:—** **अत्यन्त वृद्ध** **; पुत्रा:—** **पुत्र** **; दश—** **दस** **; तेषाम्—** **उनमें से** **; तु—** **लेकिन** **; य:—** **एक जो** **; अवम:—** **सबसे छोटा** **; बाल:—** **बालक** **; नारायण:—** **नारायण** **; नाश्ना—** **नाम वाला** **; पित्रो:—** **माता-पिता का** **;** **च—** **तथा** **; दयित:—** **प्रिय** **; भृशम्—** **अत्यधिक।** **.** 

**उस वृद्ध अजामिल के दस पुत्र थे, जिनमें से सबसे छोटे का नाम नारायण था। चूँकि** **नारायण सबसे छोटा पुत्र था, अत: स्वाभाविक है कि वह अपने पिता तथा माता दोनों का** **ही अत्यन्त लाड़ला था।** **तात्पर्य :** *प्रवयस:* शब्द अजामिल के पापाचार का सूचक है, क्योंकि अ_ासी वर्ष का होते हुए भी उसके एक नन्हा सा पुत्र था। वैदिक संस्कृति के अनुसार ज्योंही मनुष्य पचास वर्ष की आयु प्राप्त कर ले उसे घर का त्याग कर देना चाहिए। उसे घर पर रहकर बच्चे पैदा नहीं करते रहना चाहिए। यौन जीवन की छूट पच्चीस-वर्षों तक अर्थात् पच्चीस से पैंतालीस या अधिक से अधिक पचास वर्ष की आयु के बीच, के लिए, है। इसके बाद यौन जीवन की आदत त्याग देनी चाहिए और तब *वानप्रस्थ* के रूप में घर छोड़कर उचित रीति से संन्यास ग्रहण करना चाहिए। किन्तु वेश्या की संगति के कारण अजामिल ने अपनी सारी ब्राह्मण-संस्कृति खो दी थी और वह अपने तथाकथित गृहस्थ जीवन में भी अत्यन्त पापी बन चुका था।  