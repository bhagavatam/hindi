**कर्मणा कर्मनिर्हारो न ह्यात्यनि्तक इष्यते ।** **अविद्वदधिकारित्वात्प्रायश्चित्तं विमर्शनम् ॥ ११॥** 

**शब्दार्थ** 

**श्री-बादरायणि: उवाच—** **व्यासपुत्र शुकदेव गोस्वामी ने उत्तर दिया** **; कर्मणा—** **कर्म से** **; कर्म-निर्हार:—** **सकाम कर्मों का** **निराकरण** **; न—** **नहीं** **; हि—** **निस्सन्देह** **; आत्यन्तिक:—** **अन्तिम** **; इष्यते—** **सश्भव होता है** **; अविद्वत्-अधिकारित्वात्—** **ज्ञान** **हुए बिना** **; प्रायश्चित्तम्—** **असली प्रायश्चित्त** **; विमर्शनम्—** **वेदान्त का पूर्ण ज्ञान।** **.** 

**वेदव्यास-पुत्र शुकदेव गोस्वामी ने उत्तर दिया : हे राजन्! चूँकि अपवित्र कर्मों को** **निष्प्रभावित करने के उद्देश्य से किये गये कर्म भी सकाम होते हैं, अतएव वे मनुष्य को** **सकाम कर्म करने की प्रवृत्ति से छुटकारा नहीं दिला सकते। जो व्यक्ति अपने को प्रायश्चित्त** **के विधि-विधानों के अधीन बना लेते हैं, वे तनिक भी बुद्धिमान नहीं हैं। अपितु, वे सभी** **तमोगुण में होते हैं। जब तक मनुष्य तमोगुण से मुक्त नहीं हो जाता, तब तक एक कर्म का** **दूसरे से निराकरण करने का प्रयास करना निरर्थक है, क्योंकि इससे मनुष्य की इच्छाओं का** **उन्मूलन नहीं होगा। इस तरह ऊपर से पवित्र लगने वाला व्यक्ति निस्सन्देह पाप पूर्ण कर्म** **करने के लिए उन्मुख होगा। अतएव असली प्रायश्चित्त तो पूर्ण ज्ञान अर्थात् वेदान्त में प्रबुद्ध** **होना है, जिससे मनुष्य परम सत्य भगवान् को समझता है।** **तात्पर्य :** गुरु शुकदेव गोस्वामी ने परीक्षित महाराज की परीक्षा ले ली है और ऐसा लगता है कि राजा ने सकाम कर्म से युक्त प्रायश्चित्त विधि का खण्डन करके परीक्षा की एक अवस्था उत्तीर्ण कर ली है। अब शुकदेव गोस्वामी चिन्तनपरक ज्ञान के पद का सुझाव रख रहे हैं। *कर्मकाण्ड* से ** *ज्ञानकाण्ड* की ओर अग्रसर होते हुए वे *प्रायश्चित्तं विमर्शनम्* —असली प्रायश्चित्त तो पूर्ण ज्ञान है— का सुझाव रखते हैं। *विमर्शन* चिन्तनपरक ज्ञान के अनुशीलन का द्योतक है। *भगवद्गीता* में ज्ञान से विहीन कॢमयों की तुलना गधों से की गई है। *भगवद्गीता* (७.१५) में कृष्ण कहते हैं— *न मां दुष्कृतिनो मूढा: प्रपद्यन्ते नराधमा:।* *माययापहृतज्ञाना आसुरं भावमाश्रिता:॥* ''वे दुष्ट जो नितान्त मूर्ख हैं, मनुष्यों में अधम हैं, जिनका ज्ञान माया ने हर लिया है और जो असुरों के नास्तिकतावादी स्वभाव में भागीदार बनते हैं, वे मेरी शरण में नहीं आते।ÓÓ इस तरह वे कर्मी जो पापकर्म में लिप्त रहते हैं और जीवन के असली लक्ष्य को नहीं जानते मूढ़ या गधे कहलाते हैं। किन्तु *विमर्शन* की व्यालया *भगवद्गीता* में भी (१५.१५) हुई है जहाँ पर कृष्ण कहते हैं—वेदैश्च सर्वैरहमेव वेद्य:—वैदिक अध्ययन का उद्देश्य पूर्ण पुरुषोत्तम भगवान् को समझना है। यदि कोई वेदान्त का अध्ययन करता है और चिन्तनपरक ज्ञान में ही प्रगति करता है परन्तु परमेश्वर को नहीं समझता तो वह मूढ़ का मूढ़ बना रहता है। जैसा कि *भगवद्गीता* (७.१९) में कहा गया है—जब मनुष्य कृष्ण को समझता है और उनकी शरण में आ जाता है तभी उसे असली ज्ञान प्राप्त होता है ( *बहूनां जन्मनामन्तेज्ञानवान् मां प्रपद्यते* )। इसलिए विद्वान तथा भौतिक कल्मष से मुक्त बनने के लिए मनुष्य को चाहिए कि कृष्ण को समझने का प्रयास करे, क्योंकि ऐसा करने से वह समस्त पवित्र तथा अपवित्र कर्मों (पाप-पुण्य) तथा उनके फलों से तुरन्त छूट जाता है।  