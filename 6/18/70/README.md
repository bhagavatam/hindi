**आराधनं भगवत ईहमाना निराशिष: ।** **ये तु नेच्छन्त्यपि परं ते स्वार्थकुशला: स्मृता: ॥ ७४॥** 

**शब्दार्थ** 

**आराधनम्—** **उपासना** **; भगवत:—** **श्रीभगवान् की** **; ईहमाना:—** **वांछित** **; निराशिष:—** **भौतिक इच्छाओं से रहित, निष्काम** **;** **ये—** **जो** **; तु—** **निस्सन्देह** **; न इच्छन्ति—** **कामना नहीं करते** **; अपि—** **भी** **; परम्—** **मुक्ति** **; ते—** **वे** **; स्व-अर्थ—** **अपने हित में** **;** **कुशला:—** **कुशल, दक्ष** **; स्मृता:—** **माने हुए।** **.** 

**यद्यपि पूर्ण पुरुषोत्तम भगवान् की उपासना में ही निरत रहने वालों को भगवान् से** **किसी भी प्रकार की भौतिक इच्छा, यहाँ तक कि मुकि्त की भी कामना नहीं रहती, तो भी** **भगवान् कृष्ण उनकी समस्त कामनाओं को परिपूर्ण करते हैं।** **तात्पर्य :** जब ध्रुव महाराज को भगवान् विष्णु के दर्शन हुए तो उन्होंने भगवान् से कोई वर नहीं माँगा क्योंकि वे भगवान् के दर्शन से ही पूर्णत: तुष्ट थे। तो भी भगवान् इतने दयालु हैं कि उन्होंने महाराज ध्रुव को ब्रह्माण्ड के सर्वश्रेष्ठ लोक, ध्रुवलोक, भेज दिया क्योंकि प्रारश्भ में उन्होंने अपने पिता के राज्य से भी बड़े राज्य की कामना की थी। अत: शाष का कथन है— *अकाम: सर्वकामो वा मोक्षकाम उदारधी:।* *तीव्रेण भक्तियोगेन यजेत पुरुषं परम्॥* ''उदार बुद्धि वाला व्यक्ति, चाहे सकाम हो, निष्काम हो या मुक्ति का इच्छुक हो, उसे सब प्रकार से परब्रह्म की उपासना करनी चाहिए।ÓÓ ( *भागवत २.३.१०* )। मनुष्य को चाहिए कि वह पूर्णभक्ति में निरत हो। तब, भले ही वह निष्काम क्यों न हो, उसकी पूर्व इच्छित कामनाओं की पूॢत भगवान् की उपासना मात्र से हो जाती है। वास्तविक भक्त मुक्ति की भी कामना नहीं करता ( *अन्याभिलाषिता शून्यम्* )। किन्तु भगवान् अपने भक्त को अक्षय ऐश्वर्य प्रदान करके उसकी कामना पूरी करते हैं। कर्मी का ऐश्वर्य नष्ट हो जाता है, किन्तु भक्त का ऐश्वर्य अविनश्वर है। भक्त ज्यों ज्यों अधिक भक्ति करता है त्यों त्यों उसका ऐश्वर्य बढ़ता जाता है।  