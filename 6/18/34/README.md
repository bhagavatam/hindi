**वरदो यदि मे ब्रह्मन्पुत्रमिन्द्रहणं वृणे ।** **अमृत्युं मृतपुत्राहं येन मे घातितौ सुतौ ॥ ३७॥** 

**शब्दार्थ** 

**दिति: उवाच—** **दिति ने कहा** **; वर-द:—** **वरदान देने वाला** **; यदि—** **यदि** **; मे—** **मुझको** **; ब्रह्मन्—** **हे परम आत्मन्** **; पुत्रम्—** **पुत्र की** **; इन्द्र-हणम्—** **इन्द्र का वध करने वाला** **; वृणे—** **याचना करती हूँ** **; अमृत्युम्—** **अमर** **; मृत-पुत्रा—** **जिसके पुत्र मर** **चुके हैं** **; अहम्—** **मैं** **; येन—** **जिसके द्वारा** **; मे—** **मेरे** **; घातितौ—** **मारे गये** **; सुतौ—** **दो पुत्र।** **.** 

**दितिने उत्तर दिया—हे पतिदेव! हे महात्मन्! मैं अपने दो पुत्र खो चुकी हूँ। यदि आप** **मुझे वर देना चाहते हैं, तो मैं ऐसा अमर पुत्र चाहूँगी जो इन्द्र का वध कर सके। मैं इसलिए** **यह प्रार्थना कर रही हूँ क्योंकि इन्द्र ने विष्णु की सहायता से मेरे दो पुत्रों, हिरण्याक्ष तथा** **हिरण्यकशिपु, का वध किया है।** **तात्पर्य :** *इन्द्र-हणम्* शब्द का अर्थ है, ''इन्द्र को मारने में समर्थ,ÓÓ किन्तु इसका एक दूसरा अर्थ, ''जो इन्द्र का अनुगमन करे,ÓÓ भी होता है। *अमृत्युम्* शब्द से देवताओं का बोध होता है, जो दीर्घजीवी होने के कारण सामान्य मनुष्यों की भाँति नहीं मरते। उदाहरणार्थ, भगवान् ब्रह्मा की आयु ** *भगवद्गीता* में इस प्रकार बताई गई है— *सहस्रयुगपर्यन्तम् अहर्यद् ब्रह्मणो विदु:* । ब्रह्मा का एक दिन अर्थात् १२ घंटे का समय ४३,००,००० गुणित १,००० वर्ष होता है। इस प्रकार उसका जीवनकाल सामान्य मनुष्य की कल्पना से परे है। इसलिए देवताओं को कभी-कभी अमर अर्थात् न मरने वाला कहा जाता है। किन्तु इस भौतिक जगत में सबको मरना है। अत: *अमृत्युम्* शब्द बताता है कि दिति ऐसा पुत्र चाहती थी जो देव-तुल्य हो।  