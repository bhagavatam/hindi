निमित्त उसने किस प्रकार व्रत का पालन किया। इसमें यह भी उल्लेख है कि किस प्रकार इन्द्र ने दिति के गर्भ में ही पुत्र को खण्ड-खण्ड करके उस की योजना को विफल बनाने का प्रयास किया। त्वष्टा तथा उसके वंशजों के प्रसंग में आदित्यों तथा अन्य देवताओं के वंश का वर्णन किया गया है। अदिति के पाँचवें पुत्र सविता की पत्नी पृश्नि के तीन पुति्रयाँ सावित्री, व्याहृति तथा त्रयी थीं एवं अग्निहोत्र, पशु, सोम, चातुर्मास्य तथा पंच महायज्ञ नामक महान् पुत्र हुए। भग की पत्नी सिद्धि के तीन पुत्र हुए, जिनके नाम महिमा, विभु तथा प्रभु थे तथा आशी नाम की एक कन्या भी उत्पन्न हुई। धाता की चार पत्नियों कुहू, सिनीवाली, राका तथा अनुमति से क्रमश: सायम्, दर्श, प्रात: तथा पूर्णमास नामक चार पुत्र उत्पन्न हुए। विधाता की पत्नी क्रिया से पाँच पुरीष्य उत्पन्न हुए जो पाँच प्रकार के अग्निदेवों के प्रतिनिधि थे। ब्रह्मा के मानस पुत्र भृगु ने पुत्र वरुण की पत्नी चर्षणी के गर्भ से जन्म लिया और ऋषि वाल्मीकि वरुण के वीर्य से उत्पन्न हुए। अगस्त्य तथा वसिष्ठ वरुण तथा मित्र के दो पुत्र थे। वे दोनों उर्वशी के रूप पर मोहित हो गये तो उनकावीर्य स्खलित हो गया जिसे मिट्टी के पात्र में रखा गया। उसी पात्र से अगस्त्य तथा वसिष्ठ की उत्पत्ति हुई। मित्र की पत्नी रेवती के गर्भ से तीन पुत्र हुए उत्सर्ग, अरिष्ठ तथा पिप्पल। अदिति के कुल बारह पुत्र हुए जिनमें इन्द्र ग्यारहवाँ था। इन्द्र की पत्नी का नाम पौलोमी (शची देवी) रखा गया। उसके तीन पुत्र हुए जयन्त, ऋषभ तथा मीढुष। पूर्ण पुरुषोत्तम भगवान् स्वयं अपनी शक्ति से वामनदेव के रूप में प्रकट हुए। उनकी पत्नी कीॢत के गर्भ से बृहत्श्लोक नामक पुत्र जन्मा। उसके प्रथम पुत्र का नाम सौभग था। यह अदिति के पुत्रों का विवरण है। श्रीभगवान् के अवतार आदित्य उरुक्रम का विवरण अष्टम स्कन्ध में दिया जायेगा। इस अध्याय में दिति से उत्पन्न असुरों का भी विवरण दिया गया है। दिति के वंश में परम साधु-भक्त प्रह्लाद तथा उनके नाती बलि भी उत्पन्न हुए। हिरण्यकशिपु तथा हिरण्याक्ष दिति के प्रथम पुत्र थे। हिरण्यकशिपु तथा उनकी पत्नी कयाधु के चार पुत्र हुए संह्लाद, अनुह्लाद, ह्लाद तथा प्रह्लाद। उनके एक पुत्री भी थी जिसका नाम ङ्क्षसहिका था। विप्रचित नामक असुर के संयोग से ङ्क्षसहिका के राहु नामक पुत्र हुआ जिसका शिरच्छेद श्रीभगवान् ने किया था। संह्लाद की पत्नी कृति से पंचजन नामक पुत्र उत्पन्न हुआ। ह्लाद की पत्नी धमनि से वातापि और इल्वल नामक दो पुत्र उत्पन्न हुए। इल्वल ने वातापि को मेढा बनाकर उसे अगस्त्य को खाने के लिए दिया। अनुह्लाद की पत्नी सूर्या की कोख से बाष्कल तथा महिष नामक दो पुत्रों ने जन्म लिया। प्रह्लाद के पुत्र का नाम विरोचन था और पौत्र का नाम बलि महाराज। बलि महाराज के एक सौ पुत्र थे जिनमें बाण सबसे ज्येष्ठ था। आदित्यों तथा अन्य देवताओं की वंशावली बताने के बाद शुकदेव गोस्वामी ने दिति के मरुत नामक पुत्रों का वर्णन किया है और यह बताया है किस प्रकार वे देवता-पद को प्राप्त हुए। इन्द्र की सहायता के लिए ही भगवान् विष्णु ने हिरण्याक्ष तथा हिरण्यकशिपु का वध किया। अत: दिति को अत्यन्त ईष्र्या हुई। इसी कारण वह ऐसा पुत्र चाहती थी जो इन्द्र का बध कर सके। उसने अपनी सेवा से कश्यप मुनि को मोहित किया जिससे वह उनसे इस कार्य को करने के लिए महान् पुत्र प्राप्त कर सके। वेद वाक्य *विद्वांसम् अपि कर्षति* के अनुसार कश्यपमुनि इस परम सुन्दरी अपनी पत्नी, से परम आकृष्ट हुए और उसकी किसी भी प्रार्थना को स्वीकार करने का वचन दे दिया। किन्तु जब उसने इन्द्र का बध करने वाले पुत्र के लिए प्रार्थना कि तो कश्यपमुनि ने अपने आपको धिक्कारा और अपनी पत्नी दिति से कहा कि वैष्णव अनुष्ठानों के अनुसार अपनी शुदि्ध करे। जब कश्यप के उपदेश से दिति सेवा-भक्ति करने लगी, तो इन्द्र उसके मन्तव्य को समझ गया अत: वह उसके सभी कार्यकलापों का निरीक्षण करने लगा। एक दिन इन्द्र ने देखा कि वह सेवा कार्य से विचलित हो गई अत: वह उसके गर्भ में प्रविष्ट हो गया और उसके पुत्र को उनचास खण्डों में काट डाला। इस प्रकार उनचास प्रकार के मरुत (वायु) प्रकट हुए किन्तु दिति ने वैष्णव अनुष्ठान किये थे इसलिए सभी पुत्र वैष्णव हो गये।  

**श्रीशुक उवाच** 