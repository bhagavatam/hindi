**चकर्त सप्तधा गर्भं वज्रेण कनकप्रभम् ।** **रुदन्तं सप्तधैकैकं मा रोदीरिति तान्पुन: ॥ ६२॥** 

**शब्दार्थ** 

**चकर्त—** **काट दिया** **; सप्त-धा—** **सात खंडों में** **; गर्भम्—** **गर्भ को** **; वज्रेण—** **अपने वज्र से** **; कनक—** **स्वर्ण की** **; प्रभम्—** **ज्योति वाले** **; रुदन्तम्—** **रोते हुए** **; सप्त-धा—** **सात खंडों में** **; एक-एकम्—** **प्रत्येकों** **; मा रोदी:—** **मत रोओ** **; इति—** **इस** **प्रकार** **; तान्—** **उनको** **; पुन:—** **फिर।** **.** 

**दिति के गर्भ में प्रविष्ट होकर इन्द्र ने अपने वज्र से चमकते हुए सोने के समान गर्भ** **(भ्रूण) को सात खण्डों में काट डाला। सात स्थानों में सात विभिन्न जीव रोने लगे। इन्द्र ने** **''मत रोÓÓ ऐसा कहकर प्रत्येक को पुन: सातखण्डों में काट डाला।** **तात्पर्य :** श्रील विश्वनाथ चक्रवर्ती ठाकुर लिखते हैं कि इन्द्र ने अपनी योगशकि्त से पहले एक मरुत के शरीर को सात भागों में बढ़ा दिया और फिर मूल शरीर के सात भागों में से प्रत्येक को काटकर कुल उनचास भाग कर दिये। जब प्रत्येक शरीर के सात खण्ड किये गये तो अन्य जीवात्माएँ इन शरीरों में प्रविष्ट कर गईं। इस प्रकार वे उन वृक्षों के तुल्य बन गईं जिन्हें विभिन्न हिस्सों में काटकर पर्वत के ऊपर लगा दिया जाता है और वे पृथक् सत्ता प्राप्त कर लेते हैं। पहला शरीर एक ही था और जब उसे कई खण्डों में काटा गया तो अन्य जीवात्माएँ इन नवीन शरीरों में प्रवेश कर गईं।  