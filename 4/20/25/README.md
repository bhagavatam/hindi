**न कामये नाथ तदप्यहं क्वचिन्-** **न यत्र युष्मच्चरणाश्बुजासव: ।** **महत्तमान्तर्हृदयान्मुखच्युतो** **विधत्स्व कर्णायुतमेष मे वर: ॥ २४॥** 

**शब्दार्थ** 

**न—** **नहीं** **; कामये—** **इच्छा करता हूँ** **; नाथ—** **हे स्वामी** **; तत्—** **वह** **; अपि—** **भी** **; अहम्—** **मैं** **; क्वचित्—** **किसी भी समय** **; न—** **नहीं** **; यत्र—** **जहाँ** **; युष्मत्—** **तुश्हारे** **; चरण-अश्बुज—** **चरणकमलों का** **; आसव:—** **अमृत** **; महत्-तम—** **सबसे बड़े भक्तों के** **;** **अन्त:-हृदयात्—** **अन्तस्तल से** **; मुख—** **मुखों से** **; च्युत:—** **निकली** **; विधत्स्व—** **प्रदान कीजिये** **; कर्ण—** **कान** **; अयुतम्—** **दस** **लाख** **; एष:—** **यह** **; मे—** **मेरा** **; वर:—** **वर।** **.** 

**हे भगवान्, मैं आपसे तादात्श्य के वर की इच्छा नहीं करता, क्योंकि इसमें आपके चरण-** **कमलों का अमृत रस नहीं है। मैं तो दस लाख कान प्राप्त करने का वर माँगता हूँ जिससे मैं** **आपके शुद्ध भक्तों के मुखारविन्दों से आपके चरण-कमलों की महिमा का गान सुन सकूँ।** **तात्पर्य :** पिछले श्लोक में महाराज पृथु ने भगवान् को *कैवल्य-पति* कहकर सश्बोधित किया है, किन्तु इसका अभिप्राय यह नहीं है कि वे *कैवल्य* चाह रहे थे। इसका स्पष्टीकरण इस श्लोक में हुआ है : ''हे भगवान्! मैं ऐसा वर नहीं चाहता।ÓÓ महाराज पृथु भगवान् की महिमा के श्रवण के लिए दस लाख कान चाहते थे। उन्होंने इसका विशेष उल्लेख किया है कि भगवान् की महिमा शुद्ध भक्तों के मुख से निकलनी चाहिए जो अपने अन्तस्तल से बोलते हैं। *श्रीमद्भागवत* के प्रारश्भ में (१.१.३) में कहा गया है— *शुकमुखादमृतद्रवसंयुतम्* —श्रीशुकदेव गोस्वामी के मुखारविन्द से निस्सृत होने के कारण *श्रीमद्भागवत* और अधिक सुस्वादु बन गया। हम यह सोच सकते हैं कि भगवान् की महिमा तो किसी के भी मुख से, चाहे भक्त हो या अभक्त, निकल सकती है, किन्तु यहाँ पर विशेष रूप से उल्लिखित है कि भगवान् की महिमा शुद्ध भक्तों के हृदय से निकलनी चाहिए। श्रील सनातन गोस्वामी ने अभक्तों के मुख से भगवद्-महिमा सुनने की पूरी तरह से मनाही की है। *श्रीमद्भागवत* के अनेक व्यावसायिक कथावाचक हैं, जो अत्यन्त आलंकारिक ढंग से कथा कहते हैं, किन्तु शुद्ध भक्त उनके मुख से कथा सुनना पसन्द नहीं करते, क्योंकि ऐसा महिमा-वर्णन मात्र भौतिक ध्वनि का उच्चारण है। किन्तु जब यही महिमा शुद्ध भक्त के मुख से सुनी जाती है, तो भगवान् की महिमा का तुरन्त प्रभाव पड़ता है। *भागवत* (३.२५.२५) में आये हुए *सतां प्रसंगान् मम वीर्य संविद:* शब्दों का अर्थ है, जब शुद्ध भक्त भगवान् की महिमा का उच्चारण करता है, तो वह प्रभावशाली होती है। ब्रह्माण्ड में भगवान् के असंलय भक्त हैं और वे अनन्तकाल से भगवान् की महिमा का वर्णन करते रहे हैं, किन्तु तो भी उसका कोई अन्त नहीं है। इसीलिए पृथु महाराज ने असंलय कान माँगे जिस प्रकार कि रूप गोस्वामी ने भी भगवान् के गुणगान करने तथा सुनने के लिए लाखों जीभों तथा कानों की याचना की थी। दूसरे शब्दों में, यदि हमारे कान निरन्तर भगवान् की महिमा को सुनने में व्यस्त रहें तो उन्हें उस मायावादी दर्शन को सुनने का अवकाश ही नहीं मिल सकेगा जिसके कारण आध्यात्मिक उन्नति संकट में फँसी है। श्री चैतन्य महाप्रभु ने कहा है कि यदि कोई मनुष्य मायावादी चिन्तक से भगवान् के कार्य-कलापों के विषय में सुनता है, तो भले ही वह वैदिक साहित्य क्यों न हो, अन्तत: उसका विनाश हो जाता है। ऐसे मायावादी दर्शन को सुनकर आध्यात्मिक जीवन के परम उद्देश्य को प्राप्त नहीं किया जा सकता।  