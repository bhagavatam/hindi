**एक: शुद्ध: स्वयंज्योतिॢनर्गुणोऽसौ गुणाश्रय: ।** **सर्वगोऽनावृत: साक्षी निरात्मात्मात्मन: पर: ॥ ७॥** 

**शब्दार्थ** 

**एक:—** **एक** **; शुद्ध:—** **शुद्ध** **; स्वयम्—** **स्वयं** **; ज्योति:—** **तेजोमय** **; निर्गुण:—** **भौतिक उपाधियों से रहित** **; असौ—** **वह** **; गुण-** **आश्रय:—** **उत्तम गुणों का आगार** **; सर्व-ग:—** **सर्वत्र जाने में समर्थ** **; अनावृत:—** **अनाच्छादित** **; साक्षी—** **गवाह** **; निरात्मा—** **किसी** **अन्य आत्मा के** **; आत्म-आत्मन:—** **शरीर तथा मन को** **; पर:—** **दिव्य।** **.** 

**आत्मा एक, शुद्ध, अभौतिक तथा स्वयं-तेजमय है। वह समस्त उत्तम गुणों का आगार एवं** **सर्व-व्यापक है। वह किसी भौतिक आवरण से रहित और समस्त कार्यों का साक्षी है। वह अन्य** **जीवात्माओं से सर्वथा भिन्न तथा समस्त देहधारियों से परे है।** **तात्पर्य :** पिछले श्लोक में दो महत्त्वपूर्ण शब्द आये हैं— *असंसक्त:* अर्थात् ''बिना आसक्ति केÓÓ तथा *बुध:* अर्थात् ''हर वस्तु को जानने वाला।ÓÓ जानने वाले से तात्पर्य है कि वह न केवल अपनी स्वाभाविक स्थिति से पूर्ण रूप से परिचित हो, वरन् भगवान् की भी स्थिति को जाने। श्रीविश्वनाथ चक्रवर्ती ठाकुर के अनुसार इस श्लोक में भगवान् विष्णु अपने अथवा परमात्मा के सश्बन्ध में वर्णन कर रहे हैं। परमात्मा सदैव देहधारी आत्मा से तथा भौतिक जगत से भी भिन्न हैं। अत: उन्हें *पर* कहा गया है। *पर* का अर्थ है, भगवान् एक है। भगवान् एक हैं, जबकि इस संसार में आये हुए बद्धजीव विभिन्न रूपों में रहते हैं। ये देवता, मनुष्य, पशु, वृक्ष, पक्षी, मधुमक्खी इत्यादि रूपो में रहते हैं। इस प्रकार जीवात्माएँ एक न होकर अनेक हैं। जैसे कि, वेदों में पुष्टि की गई है : *नित्यो नित्योनां चेतन* *तनानाम्* ऐसी जीवात्माएँ जो अनेक हैं और संसार में बँधी हुई हैं, शुद्ध नहीं होतीं। किन्तु भगवान् शुद्ध और अनासक्त होते हैं। भौतिक देह से ढके होने के कारण जीवात्माएँ आत्म-तेजोमय नहीं होतीं, जबकि परमात्मा स्वतेजोमय होता है। जीवात्माएं प्रकृति के गुणों से दूषित होने के कारण सगुण कहलाते हैं, जबकि परमात्मा भौतिक गुणों पर निर्भर न होने के कारण निर्गुण कहलाते हैं। प्रकृति के गुणों से दूषित होने के कारण जीवात्माएँ *गुणाश्रित* हैं, जबकि भगवान् *गुणाश्रय* हैं। बद्धजीव की ²ष्टि भौतिक कल्मष से ढकी रहती है, अत: वह अपने कर्मों के कारण को तथा अपने विगत जीवन को नहीं देख सकता। किन्तु भगवान् भौतिक देह से प्रच्छन्न न होने के कारण जीवात्मा के समस्त कार्यों के साक्षी हैं। जीवात्मा तथा परमात्मा दोनों ही आत्मा हैं। वे गुण में एक हैं, किन्तु वे कई प्रकार से भिन्न भी हैं विशेषत: छ: ऐश्वर्यों के सश्बन्ध में जो भगवान् में पूर्णरुपेण विद्यमान हैं। पूर्णज्ञान का अर्थ होता है कि जीवात्मा अपनी तथा परमेश्वर की स्थिति को जाने। यही पूर्ण ज्ञान है।  