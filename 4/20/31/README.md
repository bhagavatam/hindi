**मन्ये गिरं ते जगतां विमोहिनीं** **वरं वृणीष्वेति भजन्तमात्थ यत् ।** **वाचा नु तन्त्या यदि ते जनोऽसित:** **कथं पुन: कर्म करोति मोहित: ॥ ३०॥** 

**शब्दार्थ** 

**मन्ये—** **मानता हूँ** **; गिरम्—** **वाणी** **; ते—** **तुश्हारी** **; जगताम्—** **भौतिक जगत के प्रति** **; विमोहिनीम्—** **मोहने वाली** **; वरम्—** **वर** **;** **वृणीष्व—** **स्वीकार करो (माँगो)** **; इति—** **इस प्रकार** **; भजन्तम्—** **आपके भक्तों को** **; आत्थ—** **आपने कहा** **; यत्—** **क्योंकि** **;** **वाचा—** **वेदों के कथन से** **; नु—** **निश्चय ही** **; तन्त्या—** **रस्सियों से** **; यदि—** **यदि** **; ते—** **तुश्हारे** **; जन:—** **सामान्य लोग** **; असित:—** **बँधे** **हुए नहीं** **; कथम्—** **कैसे** **; पुन:—** **फिर-फिर** **; कर्म—** **सकाम कर्म** **; करोति—** **करते हैं** **; मोहित:—** **मोहित होकर।** **.** 

**हे भगवन्, आपने अपने विशुद्ध भक्त से जो कुछ कहा है, वह निश्चय ही अत्यन्त मोह में** **डालने वाला है। आपने वेदों में जो लालच दिये हैं, वे शुद्ध भक्तों के लिए उपयुक्त नहीं हैं।** **सामान्य लोग वेदों की अमृतवाणी से बँधकर कर्मफल से मोहित होकर पुन: पुन: सकाम कर्मों** **में लगे रहते हैं।** **तात्पर्य :** गौड़ीय संप्रदाय के महान् आचार्य श्रील नरोत्तम दास ठाकुर ने कहा है कि जो लोग वेदों के सकाम कर्मों के प्रति अर्थात् कर्मकाण्ड तथा ज्ञानकाण्ड के प्रति अत्यधिक आसक्त हैं, समझो कि उनका सर्वनाश हो चुका है। वेदों में तीन प्रकार के कर्म बताये गये हैं—कर्मकाण्ड, ज्ञानकाण्ड तथा उपासनाकाण्ड। जो लोग कर्मकाण्ड तथा ज्ञानकाण्ड में रत हैं उनका सर्वनाश इस अर्थ में हो चुका है, क्योंकि जो भी इस भौतिक देह में बन्दी है, चाहे वह देवता हो राजा या निश्न पशु हो, सभी का विनाश होना है। प्रकृति के ताप-त्रय सबों के लिए हैं। अपनी आत्म-स्थिति को समझने के लिए ज्ञान का अनुशीलन भी कुछ हद तक समय का अपव्यय है। चूँकि जीवात्मा परमेश्वर का अंश है, अत: उसको चाहिए कि तुरन्त भकि्त में लग जाये। इसीलिए पृथु महाराज कहते हैं कि भौतिक वरों का लालच इस भौतिक जगत के बन्धन का दूसरा जाल है। अत: वे भगवान् से स्पष्ट कह देते हैं कि भौतिक सुविधाओं के रूप में उनके द्वारा प्रदान किये जाने वाले वर निश्चय ही मोह के कारण हैं। शुद्ध भक्त को कभी भी भुक्ति या मुक्ति में रुचि नहीं रहती। भगवान् कभी-कभी नवदीक्षित भक्तों को वर देते हैं, जिन्हें इसका ज्ञान नहीं हुआ रहता कि ये भौतिक सुविधाएँ उन्हें सुखी नहीं बना सकतीं। अत: *चैतन्य चरितामृत* में भगवान् का कथन है कि अल्पज्ञ किन्तु निष्ठावान् भक्त ही भगवान् से किसी लाभ की याचना कर सकता है, किन्तु भगवान् सर्वज्ञ होने के कारण सामान्यत: भौतिक वर नहीं देते, अपितु अपने भक्त के द्वारा भोग्य सारी सुविधाएँ हर लेते हैं, जिससे भक्त को अन्तत: पूर्ण रूप से समर्पण करना पड़ता है। दूसरे शब्दों में, भक्त के लिए भौतिक लाभ का वरदान कभी शुभ नहीं होता। वेदों के ये कथन कि बड़े-बड़े यज्ञ करने के प्रतिफल स्वरुप स्वर्गलोक की प्राप्ति होती है, मात्र भ्रामक हैं। अत: *भगवद्गीता* (२.४२) में भगवान् कहते हैं— *यामिमां पुष्पितां वाचं प्रवदन्त्यविपश्चित:।* अल्पज्ञ वर्ग के मनुष्य ( *अविपश्चित:* ) ही वेदों की सुधामयी वाणी से आकृष्ट होकर भौतिक लाभ की आकांक्षा से सकाम कर्म में प्रवृत्त होते हैं। इस प्रकार वे जन्म-जन्मांतर विभिन्न योनियों में भटकते रहते हैं।  