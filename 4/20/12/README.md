**उदासीनमिवाध्यक्षं द्रव्यज्ञानक्रियात्मनाम् ।** **कूटस्थमिममात्मानं यो वेदाप्नोति शोभनम् ॥ ११॥** 

**शब्दार्थ** 

**उदासीनम्—** **उदासीन** **; इव—** **केवल** **; अध्यक्षम्—** **अधीक्षक** **; द्रव्य—** **भौतिक तत्त्वों** **; ज्ञान—** **ज्ञानेन्द्रियाँ** **; क्रिया—** **कर्मेन्द्रियाँ** **;** **आत्मनाम्—** **तथा मन का** **; कूट-स्थम्—** **स्थिर** **; इमम्—** **यह** **; आत्मानम्—** **आत्मा** **; य:—** **जो कोई** **; वेद—** **जानता है** **; आप्नोति—** **प्राप्त करता है** **; शोभनम्—** **कल्याण।** **.** 

**जो कोई भी यह जानता है कि पाँच तत्त्वों, कर्मेन्द्रियों, ज्ञानेन्द्रियों तथा मन से निॢमत यह** **शरीर केवल स्थिर आत्मा द्वारा संचालित होता है, वह भौतिक बन्धन से मुक्त होने योग्य है।** **तात्पर्य :** इस श्लोक में बताया गया है कि मनुष्य बन्धन से किस प्रकार मुक्त हो सकता है। पहली बात जो मनुष्य को जाननी चाहिए, वह यह है कि जीव शरीर से पृथक् है। जीव *देही* है और यह भौतिक शरीर *देह* कहलाता है। देह निरन्तर परिवर्तनशील है, किन्तु आत्मा (देही) स्थिर है; इसीलिए आत्मा को *कूट-स्थम्* कहा जाता है देह में जो परिवर्तन होते हैं, वे तीन गुणों की प्रतिक्रिया के फलस्वरूप होते हैं जिसने आत्मा की स्थिर-स्थिति जान ली है, उसे सुख तथा दुख के रूप में प्रकृति के गुणों की अन्तक्रिया के आवागमन से विचलित नहीं होना चाहिए। *भगवद्गीता* में भी भगवान् ने कहा है कि शरीर पर तीनों गुणों की प्रतिकि्रया से सुख तथा दुख आते-जाते रहते हैं, अत: मनुष्य को इन बाह्य गतिविधियों से विचलित नहीं होना चाहिए। यद्यपि कभी-कभी मनुष्य इनमें फँस जाता है, किन्तु उसे इन्हें सहन करना सीखना चाहिए जीवात्मा को बाह्य शरीर के कर्म तथा फल के प्रति अनासक्त रहना चाहिए। *भगवद्गीता* में भगवान् श्रीकृष्ण कहते हैं कि पाँच भौतिक तत्त्वों (कि्षति, जल, पावक, गगन तथा समीर) एवं सूक्ष्म तत्त्वों (मन, बुद्धि तथा अहंकार) से बना हुआ यह शरीर आत्मा से सर्वथा भिन्न है। अत: मनुष्य को इन आठ तत्त्वों की क्रिया-प्रतिक्रिया से विचलित नहीं होना चाहिए। इस अनासकि्त की अवस्था को प्राप्त करने की व्यावहारिक विधि यह है कि भकि्त-मय सेवा की जाये। जो व्यकि्त चौबीसों घंटे भक्ति में लगा रहता है, वही बाह्य शरीर के घात-प्रतिघातों से अनासक्त रह सकता है। जब मनुष्य किसी विशेष विचार में मग्न होता है, तो वह किसी अन्य बाह्य कर्म को न तो देखता है, न सुनता है भले ही वह उसकी उपस्थिति में घट रहा हो। इसी प्रकार जो भक्ति में पूर्ण रूप से निमग्न रहते हैं उन्हें अपने बाह्य शरीर की परवाह नहीं रहती। यह अवस्था समाधि कहलाती है। जो व्यक्ति समाधि में स्थित होता है, वह उच्चकोटि का योगी कहलाता है।  