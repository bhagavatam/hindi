**भजन्त्यथ त्वामत एव साधवो** **व्युदस्तमायागुणविभ्रमोदयम् ।** **भवत्पदानुस्मरणा²ते सतां** **निमित्तमन्यद्भगवन्न विद्महे ॥ २९॥** 

**शब्दार्थ** 

**भजन्ति—** **पूजते हैं** **; अथ—** **अत:** **; त्वाम्—** **तुमको** **; अत: एव—** **अत:** **; साधव:—** **सभी साधु पुरुष** **; व्युदस्त—** **जो दूर करते हैं** **;** **माया-गुण—** **प्रकृति के गुण** **; विभ्रम—** **भ्रान्त विचार** **; उदयम्—** **उत्पन्न** **; भवत्—** **आपके** **; पद—** **चरणकमल** **; अनुस्मरणात्—** **निरन्तर स्मरण करने से** **; ऋते—** **सिवाय** **; सताम्—** **महान् पुरुषों का** **; निमित्तम्—** **कारण** **; अन्यत्—** **अन्य** **; भगवन्—** **हे भगवान्** **;** **न—** **नहीं** **; विद्महे—** **समझता हूँ।** **.** 

**बड़े-बड़े साधु पुरुष जो सदा ही मुक्त रहते हैं, आपकी भक्ति करते हैं, क्योंकि भक्ति के** **द्वारा ही इस संसार के मोहों से छुटकारा पाया जा सकता है। हे भगवन्, मुक्त जीवों द्वारा आपके** **चरणकमलों की शरण ग्रहण करने का एकमात्र कारण यही हो सकता है कि ऐसे जीव आपके** **चरणकमलों का निरन्तर ध्यान धरते हैं।** **तात्पर्य :** कर्मी लोग प्राय: दैहिक सुखों के लिए सकाम कर्म करते हैं, किन्तु ज्ञानी भौतिक सुखों की खोज में रुचि नहीं दिखाते। वे समझते हैं कि आत्मा होने के कारण उन्हें इस भौतिक जगत से कुछ भी लेना देना नहीं। आत्म-साक्षात्कार के पश्चात् परिपक्व बुद्धि वाले ज्ञानी भगवान् के चरणकमलों में समॢपत हो जाना चाहिए जैसाकि *भगवद्गीता* में कहा गया है— *बहूनां जन्मनामन्ते* —आत्म-साक्षात्कार तब तक पूर्ण नहीं होता, जब तक भक्त-पद को प्राप्त न हुआ जाये। अत: *भागवत* में कहा गया है कि जो *आत्माराम* हैं, वे प्रकृति के गुणों के समस्त संदूषणों से मुक्त होते हैं। जब तक मनुष्य प्रकृति के गुणों द्वारा, विशेष रूप से रज तथा तम गुणों के द्वारा, प्रभावित रहता है तब तक वह लोभी तथा कामी बना रहता है, अत: वह कठिन परिश्रम में लगा रहकर अहॢनश कार्य करता है। ऐसे अहंकार से वह लगातार एक योनि से दूसरी में घूमता रहता है और उसे किसी भी योनि में चैन नहीं मिलता। ज्ञानी इस तथ्य को जानता है, अत: वह कार्य करना बन्द करके कर्म-संन्यास ग्रहण कर लेता है। तो भी यह वास्तविक सन्तोष का पद नहीं है। आत्म-साक्षात्कार के पश्चात् ज्ञानी की भौतिक बुद्धि उसे भगवान् के चरणकमलों की शरण ग्रहण करने की ओर ले जाती है। तब वह निरन्तर भगवान् के चरणकमलों के ध्यान में मग्न रहने लगता है। अत: पृथु महाराज ने यह निष्कर्ष निकाला कि जिन मुक्त व्यक्तियों ने भक्ति-पथ ग्रहण कर लिया है, उन्हें जीवन का परम लक्ष्य प्राप्त हो चुका है। यदि मुक्ति ही अपने आप में अन्त होती तो मुक्त व्यक्ति द्वारा भक्ति ग्रहण किये जाने की आवश्यकता न पड़ती। दूसरे शब्दों में, भगवान् के चरणकमलों की भक्ति से प्राप्त होने वाला आनन्द आत्म-साक्षात्कार से प्राप्त दिव्य आनन्द अर्थात् *आत्मानन्द* से कहीं बढ़कर है। अत: पृथु महाराज ने निश्चय किया कि वे केवल भगवान् की महिमा का श्रवण करेंगे और इस प्रकार भगवान् के चरणकमलों में अपने मन को लगाएँगे। यही जीवन की चरम सिद्धि है।  