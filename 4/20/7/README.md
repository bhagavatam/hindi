**असंसक्त: शरीरेऽस्मिन्नमुनोत्पादिते गृहे ।** **अपत्ये द्रविणे वापि क: कुर्यान्ममतां बुध: ॥ ६॥** 

**शब्दार्थ** 

**असंसक्त:—** **अनासक्त** **; शरीरे—** **शरीर में** **; अस्मिन्—** **इस** **; अमुना—** **ऐसी देहात्मबुद्धि से** **; उत्पादिते—** **उत्पन्न** **; गृहे—** **घर में** **;** **अपत्ये—** **सन्तान में** **; द्रविणे—** **सश्पत्ति में** **; वा—** **अथवा** **; अपि—** **भी** **; क:—** **कौन** **; कुर्यात्—** **करना चाहिए** **; ममताम्—** **आकर्षण** **;** **बुध:—** **विद्वान पुरुष।** **.** 

**जो देहात्मबुद्धि के प्रति रंचमात्र भी आसक्त नहीं है, भला ऐसा अत्यन्त बुद्धिमान पुरुष** **किस प्रकार घर, सन्तान, सश्पत्ति तथा ऐसी ही अन्य शारीरिक बातों में देहात्मबुद्धि के द्वारा** **प्रभावित हो सकता है?** **तात्पर्य :** वैदिक अनुष्ठान भगवान् विष्णु को प्रसन्न करने के निमित्त होते हैं। किन्तु ऐसे कार्यों से वास्तव में भगवान् को प्रसन्न नहीं किया जा सकता, अपितु भगवान् की अनुमति से मनुष्य अपनी इन्द्रियों की तुष्टि करने का प्रयास करता है। दूसरे शब्दों में, जो भौतिकतावादी इन्द्रियतृप्ति में रुचि रखते हैं उन्हें वैदिक अनुष्ठान करने के बहाने अपनी इन्द्रियतुष्टि की अनुमति अथवा छूट प्रदान की जाती है। यही *त्रैगुण्यविषया वेदा:* कहलाता है। वैदिक कृत्य तो प्रकृति के तीनों गुणों पर निर्भर करते हैं। जो लोग भौतिक स्थिति से ऊपर उठ चुके होते हैं, वे ऐसे वैदिक कृत्यों की तनिक भी परवाह नहीं करते। अपितु वे तो भगवान् की दिव्य प्रेमाभक्ति जैसे उच्चतर कार्यों में रुचि रखते हैं। ऐसी भक्ति *निषैगुण्य*  कहलाती है। भगवान् की भक्ति का देहात्मबुद्धि से कोई सरोकार नहीं होता।  