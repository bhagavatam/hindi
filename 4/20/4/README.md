**सुधिय: साधवो लोके नरदेव नरोत्तमा: ।** **नाभिद्रुह्यन्ति भूतेवयो यॢह नात्मा कलेवरम् ॥ ३॥** 

**शब्दार्थ** 

**सु-धिय:—** **परम बुद्धिमान व्यक्ति** **; साधव:—** **शुभ करने के लिए उद्यत** **; लोके—** **इस जगत में** **; नर-देव—** **हे राजा** **; नर-उत्तमा:—** **मनुष्यों में श्रेष्ठ** **; न अभिद्रुह्यन्ति—** **द्रोह नहीं करते** **; भूतेवय:—** **अन्य जीवों से** **; यॢह—** **क्योंकि** **; न—** **कभी नहीं** **; आत्मा—** **स्व या** **आत्मा** **; कलेवरम्—** **यह शरीर।** **.** 

**हे राजन्, जो व्यक्ति परम बुद्धिमान तथा दूसरों का शुभचिन्तक होता है, वह मनुष्यों में श्रेष्ठ** **समझा जाता है। सिद्ध पुरुष कभी दूसरों से बैर नहीं करता। जो अग्रगण्य बुद्धिमान हैं, वे यह** **भली-भाँति जानते हैं कि यह भौतिक शरीर आत्मा से भिन्न है।** **तात्पर्य :** सामान्य के जीवन में हम देखते हैं कि यदि कोई पागल आदमी किसी की हत्या कर देता है, तो उच्च न्यायालय के न्यायमूॢत द्वारा उसे क्षमा दे दी जाती है। मुलय भाव यह है कि जीवात्मा सदैव शुद्ध रहता है, क्योंकि वह तो भगवान् का अंश होता है। जब वह भौतिक शकि्त के चंगुल में पड़ जाता है, तो वह भौतिक प्रकृति के तीनों गुणों का शिकार बन जाता है। वह जो कुछ भी करता है, भौतिक प्रकृति के वश में होकर करता है। जैसाकि *भगवद्गीता* (५.१४) में कहा गया है— *न कर्तृत्वं न कर्माणि लोकस्य सृजति प्रभु:।* *न कर्मफलसंयोगं स्वभावस्तु प्रवर्तते॥* ''देह रूपी नगरी का स्वामी देहबद्ध जीवात्मा, कर्म अथवा कर्मफल को नहीं रचता और न किसी को कर्म में प्रवृत्त करता है। यह सब तो प्रकृति के गुणों द्वारा ही रचा जाता है।ÓÓ वास्तव में जीवात्मा या आत्मा कुछ नहीं करता, सब कुछ प्रकृति के गुणों के वशीभूत होकर ही होता है। जब मनुष्य रोगी होता है, तो रोग के लक्षण समस्त प्रकार की पीड़ा के कारण बन जाते हैं। जो दिव्यचेतना या कृष्णचेतना में उन्नत हैं, वे न तो आत्मा से ईष्र्या करते हैं और न प्रकृति के गुणों के अधीन आत्मा के कार्यों से। उन्नत इन्द्रियातीत पुरुष *सुधिय:* कहलाते हैं। *सुधी* के कई अर्थ हैं—बुद्धि, अत्यन्त उन्नत तथा भक्त। जो भक्त है और बुद्धि से अत्यन्त उन्नत भी, वह आत्मा या शरीर के विरुद्ध कोई कार्यवाही नहीं करता। यदि कोई त्रुटि होती है, तो वह क्षमा कर देता है। कहा गया है कि क्षमा आत्मज्ञानी सिद्ध पुरुषों का गुण है।  