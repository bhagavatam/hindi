**वरान्विभो त्वद्वरदेश्वराद्बुध:** **कथं वृणीते गुणविक्रियात्मनाम् ।** **ये नारकाणामपि सन्ति देहिनां** **तानीश कैवल्यपते वृणे न च ॥ २३॥** 

**शब्दार्थ** 

**पृथु: उवाच—** **पृथु महाराज ने कहा** **; वरान्—** **आशीर्वाद, वर** **; विभो—** **हे परमेश्वर** **; त्वत्—** **तुमसे** **; वर-द-ईश्वरात्—** **भगवान् से,** **जो वर देने वालों में अग्रणी हैं** **; बुध:—** **बुद्धिमान पुरुष** **; कथम्—** **कैसे** **; वृणीते—** **याचना कर सकता है** **; गुण-विक्रिया—** **प्रकृति** **के गुणों से मोहग्रस्त** **; आत्मनाम्—** **जीवात्माओं का** **; ये—** **जो** **; नारकाणाम्—** **नरकवासी जीवात्माओं का** **; अपि—** **भी** **; सन्ति—** **हैं** **;** **देहिनाम्—** **देहधारियों का** **; तान्—** **वे सब** **; ईश—** **हे ईश्वर** **; कैवल्य-पते—** **तादात्श्य के दाता** **; वृणे—** **याचना करता हूँ** **; न—** **नहीं** **;** **च—** **भी।** **.** 

**हे प्रभो, आप वर देने वाले देवों में सर्वश्रेष्ठ हैं। अत: कोई भी बुद्धिमान व्यक्ति आपसे ऐसे** **वर क्यों माँगेगा जो प्रकृति के गुणों से मोहग्रस्त जीवात्माओं के निमित्त हैं? ऐसे वरदान तो नरक** **में वास करने वाली जीवात्माओं को भी अपने जीवन-काल में स्वत: प्राप्त होते रहते हैं। हे** **भगवन्, आप निश्चित ही अपने साथ तादात्श्य प्रदान कर सकते हैं, किन्तु मैं ऐसा वर नहीं** **चाहता।** **तात्पर्य :** मनुष्य की याचना के अनुसार भिन्न-भिन्न प्रकार के वर होते हैं। कॢमयों के लिए श्रेष्ठ वर उच्चलोकों की प्राप्ति है, जहाँ जीवन-काल दीर्घ है और जीवन तथा सुख का स्तर अधिक ऊँचा है। अन्य लोग, यथा ज्ञानी तथा योगी भगवान् में तादात्श्य के इच्छुक रहते हैं। यह *कैवल्य* है। इसीलिए भगवान् को *कैवल्यपति* कहा गया है। किन्तु भक्तों को भगवान् से एक भिन्न प्रकार का वर प्राप्त होता है। वे न ही स्वर्ग की चिन्ता करते हैं और न ही भगवान् में तादात्श्य चाहते हैं। भक्तों के अनुसार कैवल्य और भगवान् में तादात्श्य तथा नरक में कोई अन्तर नहीं होता। इस प्रकार जगत का प्रत्येक प्राणी नारक कहलाता है, क्योंकि यह संसार स्वयं नारकीय होता है। महाराज पृथु ने कहा कि उन्हें न तो कॢमयों द्वारा अभीप्सित वर की कामना है, न ज्ञानियों तथा योगियों द्वारा अभीप्सित वरों की। भगवान् चैतन्य के परम भक्त श्रील प्रबोधानन्द सरस्वती प्रभु ने कहा है कि *कैवल्य* नारकीय जीवन से श्रेष्ठ नहीं होता और जहाँ तक स्वर्गलोक के आनन्दों की बात है, वे मायाजाल के अतिरिक्त और कुछ नहीं हैं। भक्त इनकी इच्छा नहीं रखते। भक्तों को तो श्रीब्रह्मा या श्रीशिव द्वारा ग्रहण किये गये पदों की भी कोई परवाह नहीं रहती, न ही वे भगवान् विष्णु की समता करना चाहते हैं। भगवान् के शुद्ध भक्त होने के नाते पृथु महाराज ने अपनी स्थिति स्पष्ट कर दी।  