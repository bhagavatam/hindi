**दैतेया दानवा वत्सं प्रह्लादमसुरर्षभम् ।** **विधायादूदुहन्क्षीरमय:पात्रे सुरासवम् ॥ १६॥** 

**शब्दार्थ** 

**दैतेया:—** **दिति के पुत्र** **; दानवा:—** **असुरों ने** **; वत्सम्—** **बछड़ा** **; प्रह्लादम्—** **प्रह्लाद महाराज को** **; असुर—** **दानव** **; ऋषभम्—** **प्रधान** **;** **विधाय—** **बनाकर** **; अदूदुहन्—** **दुह लिया** **; क्षीरम्—** **दूध** **; अय:—** **लोह** **; पात्रे—** **पात्र में** **; सुरा—** **शराब** **; आसवम्—** **खमीर से** **बनाया गया द्रव यथा यवसुरा।** **.** 

**दिति के पुत्रों तथा असुरों ने असुर-कुल में उत्पन्न प्रह्लाद महाराज को बछड़ा बनाया और** **उन्होंने अनेक प्रकार की सुरा तथा आसव निकाल कर उसे लोहे के पात्र में रख दिया।** **तात्पर्य :** असुरों के अपने पेय हैं, जो सुरा तथा यवसुरा के रूप में होते हैं, ठीक वैसे ही जैसे देवता सोमरस का पान करते हैं। दिति से उत्पन्न असुरजन सुरा तथा यवसुरा पीकर प्रसन्न रहते हैं। आज के समय में भी आसुरी वृत्ति वाले लोग सुरा तथा यवसुरा ही पीने के आदी होते हैं। इस प्रसंग में प्रह्लाद महाराज का नाम अत्यन्त महत्त्वपूर्ण है। चूँकि प्रह्लाद महाराज हिरण्यकशिपु के पुत्र रूप में असुरों के कुल में उत्पन्न हुए थे, अत: उनकी कृपा से असुरगण तब से आज तक सुरा तथा यवसुरा पीते आ रहे हैं। *अय:* (लोहा) शब्द भी महत्त्व का है। जहाँ अमृतमय सोम को स्वर्णपात्र में रखा जाता था, वहीं सुरा तथा यवसुरा लोहपात्र में रखी जाती थीं। सोमरस श्रेष्ठ होने के कारण स्वर्णपात्र में रखा जाता है और सुरा तथा यवसुरा निकृष्ट होने से लोह पात्र में।  