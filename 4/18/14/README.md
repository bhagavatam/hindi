**कृत्वा वत्सं सुरगणा इन्द्रं सोममदूदुहन् ।** **हिरण्मयेन पात्रेण वीर्यमोजो बलं पय: ॥ १५॥** 

**शब्दार्थ** 

**कृत्वा—** **बनाकर** **; वत्सम्—** **बछड़ा** **; सुर-गणा:—** **देवताओं ने** **; इन्द्रम्—** **स्वर्ग के राजा इन्द्र को** **; सोमम्—** **अमृत** **; अदूदुहन्—** **दुह** **लिया** **; हिरण्मयेन—** **सोने के** **; पात्रेण—** **पात्र से** **; वीर्यम्—** **मानसिक शक्ति** **; ओज:—** **इन्द्रियों की शक्ति** **; बलम्—** **शारीरिक शक्ति** **;** **पय:—** **दूध।** **.** 

**समस्त देवताओं ने स्वर्ग के राजा इन्द्र को बछड़ा बनाया और उन्होंने पृथ्वी में से सोम रस** **अर्थात् अमृत दुह लिया। इस प्रकार वे मानसिक, शारीरिक तथा ऐन्द्रिय शक्ति में अत्यन्त** **बलशाली हो गये।** **तात्पर्य :** इस श्लोक में *सोम* का अर्थ अमृत है। *सोम* एक प्रकार का पेय है, जो स्वर्गलोक में चन्द्रमा से लेकर विभिन्न उच्च लोकों में देवलोकों तक बनाया जाता है। सोम नामक इस पेय को पीकर देवता मन से, इन्द्रिय से तथा शरीर से अधिक शक्तिशाली हो उठते हैं। *हिरण्मयेन पात्रेण* से सूचित होता है कि यह सोम रस सामान्य मादक शराब नहीं है। देवता किसी प्रकार का मादक पेय नहीं छूते थे। और न सोम कोई दवा है। यह एक भिन्न प्रकार का पेय है, जो स्वर्गलोक में उपलब्ध है। असुरों द्वारा तैयार की जानेवाली शराब से सोम सर्वथा भिन्न है। जैसाकि अगले श्लोक में बताया गया है।  