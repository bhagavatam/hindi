**ऋषयो दुदुहुर्देवीमिन्द्रियेष्वथ सत्तम ।** **वत्सं बृहस्पङ्क्षत कृत्वा पयश्छन्दोमयं शुचि ॥ १४॥** 

**शब्दार्थ** 

**ऋषय:—** **ऋषियों ने** **; दुदुहु:—** **दुहा** **; देवीम्—** **पृथ्वी को** **; इन्द्रियेषु—** **इन्द्रियों में** **; अथ—** **तब** **; सत्तम—** **हे विदुर** **; वत्सम्—** **बछड़ा** **;** **बृहस्पतिम्—** **बृहस्पति मुनि को** **; कृत्वा—** **करके** **; पय:—** **दूध** **; छन्द:-मयम्—** **वैदिक स्तोत्रों के रूप में** **; शुचि—** **शुद्ध।** **.** 

**समस्त ऋषियों ने बृहस्पति को बछड़ा बनाया और इन्द्रियों को दोहनी। उन्होंने शब्द, मन** **तथा श्रवण को पवित्र करनेवाले समस्त प्रकार के वैदिक ज्ञान को दुह लिया।** **तात्पर्य :** बृहस्पति स्वर्ग के पुरोहित हैं। ऋषियों ने ताॢकक विधि से बृहस्पति के माध्यम से मानव समाज के लाभ के लिए, न केवल इस लोक में वरन् समस्त ब्रह्माण्डों में वैदिक ज्ञान प्राप्त किया। दूसरे शब्दों में, वैदिक ज्ञान को मानव समाज की आवश्यकता माना जाता है। यदि मानव समाज पृथ्वी से शरीर-भरण के लिए अन्न तथा अन्य आवश्यक वस्तुएँ लेकर सन्तुष्ट हो जाये तो समाज पर्याप्त उन्नति नहीं कर सकता। मानवता के पास मन, कान तथा ध्वनि स्पन्दन (स्फुरण) के लिए समुचित भोजन होना चाहिए। जहाँ तक दिव्य स्फुरण का प्रश्न है, समस्त वैदिक ज्ञान का सार हरे कृष्ण महामंत्र है। यदि कलियुग में इस वैदिक महामंत्र का नित्य श्रवणं-कीर्तन की भक्तिमयी विधि से श्रवण तथा कीर्तन होता रहे तो समस्त समाज पवित्र हो जाए और मानवता भौतिक तथा आध्याति्मक रूप से सुखी रहे।  