**यक्षरक्षांसि भूतानि पिशाचा: पिशिताशना: ।** **भूतेशवत्सा दुदुहु: कपाले क्षतजासवम् ॥ २१॥** 

**शब्दार्थ** 

**यक्ष—** **यक्षगण (कुबेर के वंशज)** **; रक्षांसि—** **राक्षसगण (मांसभक्षी)** **; भूतानि—** **भूतों** **; पिशाचा:—** **पिशाचों ने** **; पिशित-** **अशना:—** **मांस खाने के अवयस्त** **; भूतेश—** **रुद्र रूपी शिव-अवतार** **; वत्सा:—** **बछड़ा** **; दुदुहु:—** **दुह लिया** **; कपाले—** **कपाल के** **पात्र में** **; क्षत-ज—** **रक्त** **; आसवम्—** **खमीर उठा पेय।** **.** 

**तब मांसाहार के आदी यक्षों, राक्षसों, भूतों तथा पिशाचों ने श्री शिव के अवतार रुद्र** **(भूतनाथ) को बछड़ा बनाया और रक्त से निॢमत पेय पदार्थों को दुहकर उन्हें कपालों से बने** **पात्रों में रखा।** **तात्पर्य :** मनुष्यों के रूप में कुछ प्रकार की जीवात्माएँ ऐसी भी हैं जिनका रहन-सहन तथा भोज्य पदार्थ अत्यन्त घृणित है। सामान्य रूप से वे मांस तथा खमीर उठे रक्त का भोजन करते हैं, जिसे इस श्लोक में *क्षतजासवम्* कहा गया है। ऐसे अधम पुरुषों के अगुआ, जिन्हें यक्ष, राक्षस, भूत तथा पिशाच कहा जाता है, तमोगुणी होते हैं। ये रुद्र के अधीन आते हैं। रुद्र शिव के अवतार हैं और प्रकृति के तमोगुण के स्वामी हैं। शिवजी का दूसरा नाम भूतनाथ है, जिसका अर्थ है, ''भूतों के स्वामी।ÓÓ रुद्र का जन्म ब्रह्मा के नेत्रों के मध्य, भूकुटियों से तब हुआ जब वे चार कुमारों पर अत्यन्त कुपित हो गये थे।  