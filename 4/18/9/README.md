**वत्सं कल्पय मे वीर येनाहं वत्सला तव ।** **धोक्ष्ये क्षीरमयान्कामाननुरूपं च दोहनम् ॥ ९॥** **दोग्धारं च महाबाहो भूतानां भूतभावन ।** **अन्नमीप्सितमूर्जस्वद्भगवान्वाञ्छते यदि ॥ १०॥** 

**शब्दार्थ** 

**वत्सम्—** **बछड़ा** **; कल्पय—** **व्यवस्था करो** **; मे—** **मेरे लिए** **; वीर—** **हे वीर** **; येन—** **जिससे** **; अहम्—** **मैं** **; वत्सला—** **स्नेहपूर्ण** **; तव—** **तुश्हारा** **; धोक्ष्ये—** **पूरी करूँगी** **; क्षीर-मयान्—** **दूध के रूप में** **; कामान्—** **इच्छित वस्तुएँ** **; अनुरूपम्—** **विभिन्न जीवात्माओं के** **अनुसार** **; च—** **भी** **; दोहनम्—** **दोहनी, पात्र** **; दोग्धारम्—** **दुहनेवाला** **; च—** **भी** **; महा-बाहो—** **हे सशक्त भुजाओंवाले** **; भूतानाम्—** **समस्त जीवात्माओं के** **; भूत-भावन—** **जीवात्माओं के रक्षक** **; अन्नम्—** **अन्न** **; ईप्सितम्—** **वांछित** **; ऊर्ज:-वत्—** **पोषणयुक्त** **;** **भगवान्—** **पूज्य आप** **; वाञ्छते—** **इच्छा करते हैं** **; यदि—** **यदि।** **.** 

**हे परम वीर, जीवात्माओं के रक्षक, यदि आप जनता को प्रचुर अन्न देकर उनके कष्टों का** **निवारण करना चाहते हैं और यदि आप मुझे दुह कर उनका पोषण करना चाहते हैं, तो इसके** **लिए आपको उपयुक्त बछड़ा तथा दूध रखने के लिए दोहनी की व्यवस्था करनी होगी। साथ ही** **दुहनेवाले का भी प्रबन्ध करना होगा। चूँकि मैं अपने बछड़े के प्रति अत्यन्त वत्सला हूँगी, अत:** **मुझसे दुग्ध प्राप्त करने की आपकी मनोकामना पूरी हो जाएगी।** **तात्पर्य :** गाय दुहने के लिए ये उत्तम आदेश हैं। गाय के लिए सर्वप्रथम बछड़ा चाहिए जिसके स्नेह से गाय स्वेच्छा से अधिक दूध दे सकेगी। इसके साथ ही पटु दुहनेवाला तथा दूध रखने के लिए पात्र (दोहनी) भी चाहिए। जिस प्रकार गाय बछड़े के प्रति वत्सल हुए बिना अधिक दूध नहीं दे सकती, उसी प्रकार पृथ्वी भी कृष्णभक्तों के प्रति वत्सल हुए बिना प्रचुर अन्न उत्पन्न नहीं कर सकती। यद्यपि गोरूप में पृथ्वी को अलंकारिक शैली से व्यक्त किया गया है, किन्तु इसका भावार्थ अत्यन्त सुस्पष्टï है। जिस प्रकार बछड़ा गाय से दूध निकलवा सकता है, उसी प्रकार समस्त जीवात्माएँ जिनमें पशु, पक्षी, मधुमक्खी, सर्प तथा जलचर सश्मिलित हैं, पृथ्वी से तभी अपना-अपना भोजन प्राप्त कर सकते हैं जब वे *असत्* या *अधृत-व्रत* न हों, जैसाकि पहले कहा जा चुका है। जब मानव समाज *असत्*  अथवा कृष्णचेतनाशून्य हो जाता है, तो सारे संसार को दुख उठाना पड़ता है। यदि मनुष्य सदाचरण करें तो पशुओं को भी पर्याप्त भोजन मिलेगा और वे सुखी रहेंगे। ईश्वरविहीन मानव पशुओं को सुरक्षा तथा उनके भोजन के प्रति अपने कर्तव्य को न समझ कर अन्न के अभाव की पूॢत के लिए उनका वध करता है। इस प्रकार कोई भी सुखी नहीं रहता और विश्व की वर्तमान दशा का यही कारण है।  