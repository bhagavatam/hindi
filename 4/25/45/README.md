**सप्तोपरि कृता द्वार: पुरस्तस्यास्तु द्वे अध: ।** **पृथग्विषयगत्यर्थं तस्यां य: कश्चनेश्वर: ॥ ४५॥** 

**शब्दार्थ** 

**सप्त—** **सात** **; उपरि—** **ऊपर** **; कृता:—** **निॢमत** **; द्वार:—** **द्वार** **; पुर:—** **नगरी के** **; तस्या:—** **उस** **; तु—** **तब** **; द्वे—** **दो** **; अध:—** **नीचे** **;** **पृथक्—** **भिन्न-भिन्न** **; विषय—** **स्थानों तक** **; गति-अर्थम्—** **जाने के लिए** **; तस्याम्—** **उस नगरी में** **; य:—** **जो** **; कश्चन—** **कोई भी** **;** **ईश्वर:—** **स्वामी, अधीक्षक।** **.** 

**उस नगरी के नौ द्वारों में से सात तो भूतल पर थे और दो पृथ्वी के नीचे थे। कुल नौ द्वार** **बनाए गए थे और ये नवों द्वार भिन्न-भिन्न स्थानों को जाते थे। इन सारे द्वारों का उपयोग उस** **नगरी का अधीक्षक करता था।** **तात्पर्य :** शरीर के सात द्वार जो ऊपर स्थित हैं, वे हैं—दो आँखें, दो नथुने, दो कान तथा एक मुँह। दो अधोमुखी द्वार हैं—गुदा तथा जननेन्द्रियाँ। इन समस्त द्वारों का उपयोग शरीर का राजा, जो कि जीव है, भिन्न भिन्न भौतिक आनन्द उठाने के लिए करता है। विभिन्न स्थानों के लिए भिन्न-भिन्न द्वारों का होना आज भी भारत के प्राचीन नगरों में पाया जाता है। पहले राजधानी चारों ओर से दीवालों से घिरी रहती थी और विभिन्न शहरों या दिशाओं में जाने के लिए विभिन्न द्वारों से होकर जाना होता था। पुरानी दिल्ली में आज भी कश्मीरी द्वार (गेट), लाहोरीद्वार (गेट) जैसे विभिन्न द्वार तथा चाहारदीवारी के ध्वंसावशेष विद्यमान हैं। इसी प्रकार अहमदाबाद में दिल्ली द्वार है। इस उपमा की मुलय बात यह है कि जीव विभिन्न भौतिक ऐश्वर्यों का भोग करना चाहता है और प्रकृति ने इस हेतु शरीर में अनेक छिद्र बनाये हैं, जिन्हें वह इन्द्रियभोग के लिए काम में ला सकता है।  