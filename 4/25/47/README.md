**खद्योताविर्मुखी च प्राग्द्वारावेकत्र निॢमते ।** **विभ्राजितं जनपदं याति तावयां द्युमत्सख: ॥ ४७॥** 

**शब्दार्थ** 

**खद्योता—** **खद्योता नामक** **; आविर्मुखी—** **आविर्मुखी नामक** **; च—** **भी** **; प्राक्—** **पूर्व दिशा की ओर** **; द्वारौ—** **दो द्वार** **; एकत्र—** **एक** **स्थान पर** **; निॢमते—** **बनाये गये थे** **; विभ्राजितम्—** **विभ्राजित नामक** **; जन-पदम्—** **नगरी** **; याति—** **जाता था** **; तावयाम्—** **उनसे** **;** **द्युमत्—** **द्युमान नामक** **; सख:—** **अपने मित्र के साथ।** **.** 

**खद्योता तथा आविर्मुखी नाम के दो द्वार पूर्व की ओर स्थित थे, किन्तु वे दोनों एक स्थान** **पर ही बनाये गये थे। राजा इन दोनों द्वारों से होकर विभ्राजित नामक नगरी को अपने मित्र द्युमान** **के साथ जाया करता था।** **तात्पर्य :** खद्योता तथा आविर्मुखी ये दोनों नाम ''जुगनूÓÓ तथा ''प्रकाश स्तश्भÓÓ के सूचक हैं। इससे सूचित होता है कि दोनों आँखों में से बाईं आँख की देखने की शकि्त कम है। यद्यपि दोनों आँखें एक ही स्थान पर स्थित हैं, किन्तु दाईं आँख अधिक देखती है और बाईं कम। राजा अथवा जीव इन दोनों द्वारों का उपयोग वस्तुओं को ठीक ढंग से देखने के लिए करता है, किन्तु वह उन्हें तब तक ठीक से नहीं देख सकता जब तक उसके साथ द्युमान् नामक मित्र न हो। यह मित्र सूर्य है। यद्यपि दोनों आँखें एक स्थान पर स्थित हैं, किन्तु वे सूर्य के बिना देख नहीं सकतीं। *विभ्राजितं जनपदम्।* यदि कोई कुछ स्पष्ट देखना चाहता है ( *विभ्राजितम्* ) तो उसे दोनों आँखों से देखना चाहिए तथा उनके मित्र सूर्य की सहायता लेनी चाहिए। प्रत्येक व्यक्ति इस शरीर का राजा है, क्योंकि वह अपनी इच्छानुसार विभिन्न द्वारों का उपयोग करता है। यद्यपि उसे अपने देखने तथा सुनने की शक्ति पर गर्व रहता है, किन्तु वह प्रकृति की सहायता पर बहुत कुछ आश्रित है।  