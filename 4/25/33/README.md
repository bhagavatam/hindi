**न विदाम वयं सश्यक्कर्तारं पुरुषर्षभ ।** **आत्मनश्च परस्यापि गोत्रं नाम च यत्कृतम् ॥ ३३॥** 

**शब्दार्थ** 

**न—** **नहीं** **; विदाम—** **जानती हूँ** **; वयम्—** **मैं (हम)** **; सश्यक्—** **भली-भाँति** **; कर्तारम्—** **पैदा करने वाले को** **; पुरुष-ऋषभ—** **हे** **मनुष्यों में श्रेष्ठ** **; आत्मन:—** **अपना** **; च—** **तथा** **; परस्य—** **औरों का** **; अपि—** **भी** **; गोत्रम्—** **गोत्र, वंश का इतिहास** **; नाम—** **नाम** **;** **च—** **तथा** **; यत्-कृतम्—** **कौन किसके द्वारा बनाया गया है।** **.** 

**उस युवती ने कहा : हे मनुष्यश्रेष्ठ, मैं नहीं जानती कि मुझे किसने उत्पन्न किया है? मैं तुश्हें** **यह ठीक-ठीक नहीं बता सकती। न ही मैं अपने या दूसरों के गोत्र के नामों को जानती हूँ।** **तात्पर्य :** जीव अपनी उत्पत्ति को नहीं जानता। वह यह नहीं जानता कि इस जगत की रचना क्यों हुई, दूसरे लोग इस जगत में क्यों काम कर रहे हैं और इस जगत का चरम स्रोत क्या है। कोई भी इन प्रश्नों के उत्तर नहीं जानता। यही अज्ञान या अविद्या है। जीवन की उत्पत्ति के विषय में खोज करने पर कुछ विलयात विज्ञानी रासायनिक संघटनों की कोशिकाओं के समुच्चय को ढूँढ पाये हैं, किन्तु वास्तव में इस जगत में जीवन के मूल स्रोत को कोई भी नहीं जानता। *ब्रह्मजिज्ञासा* पद का प्रयोग इस जगत में अपने अस्तित्व के मूल स्रोत को जानने की उत्सुकता को सूचित करने के लिए किया जाता है। कोई दार्शनिक, विज्ञानी या राजनीतिज्ञ ठीक-ठीक नहीं जानता है कि हम कहाँ से आये, हम अपने अस्तित्व के लिए क्यों विकट संघर्ष कर रहे हैं और फिर हम कहाँ जाएँगे। सामान्यत: लोगों का यह मत है कि हम सब यहाँ संयोगवश आये हैं और जब हमारे ये शरीर नष्ट हो जाएँगे तो हमारे सारे नाटकीय कार्य- कलाप बन्द हो जाएँगे और हम शून्य हो जाएँगे। ऐसे विज्ञानी तथा विचारक निॢवशेषवादी एवं शून्यवादी हैं। इस श्लोक में सुन्दरी जीव की वास्तविक स्थिति बता रही है। वह पुरञ्जन को अपने पिता का नाम नहीं बता सकती, क्योंकि उसे यह ज्ञात नहीं है कि वह कहाँ से आई और न वह यह जानती है कि वह उस स्थान में क्यों आई है। वह साफ-साफ कह देती है कि इन सब बातों के विषय में वह अनजान है। इस भौतिक जगत में जीव की यही स्थिति है। कहने को तो अनेक विज्ञानी, दार्शनिक तथा बड़े-बड़े नेता हैं, किन्तु वे यह नहीं जानते कि वे कहाँ से आये हैं और न यह जानते हैं कि तथाकथित सुख पाने के लिए वे इस जगत में व्यस्त क्यों हैं। इस जगत में रहने के लिए अनेक सुविधाएँ हैं, किन्तु हम इतने मूर्ख हैं कि कभी यह नहीं पूछते कि किसने इस संसार को हमारे रहने योग्य बनाया और इसकी इतने सुन्दर ढंग से व्यवस्था की है? प्रत्येक वस्तु व्यवस्थित रूप से चल रही है; किन्तु अज्ञानी लोग सोचते हैं कि इस संसार में सारी वस्तुएँ संयोग से बनी हैं और मृत्यु के पश्चात् वे शून्य हो जाएँगी। वे सोचते हैं कि यह सुन्दर आवास स्थल अपने आप इसी तरह बना रहेगा।  