**स एकदा हिमवतो दक्षिणेष्वथ सानुषु ।** **ददर्श नवभिद्र्वाॢभ: पुरं लक्षितलक्षणाम् ॥ १३॥** 

**शब्दार्थ** 

**स:—** **उस राजा पुरञ्जन ने** **; एकदा—** **एक बार** **; हिमवत:—** **हिमालय पर्वत के** **; दक्षिणेषु—** **दक्षिणी** **; अथ—** **तत्पश्चात्** **; सानुषु—** **शिखरों पर** **; ददर्श—** **देखा** **; नवभि:—** **नौ** **; द्वाॢभ:—** **द्वारों से युक्त** **; पुरम्—** **नगर** **; लक्षित—** **²श्य** **; लक्षणाम्—** **सुलक्षणों वाला।** **.** 

**एक बार, इस प्रकार से विचरण करते हुए, उसने हिमालय पर्वत के दक्षिण में, भारतवर्ष** **नामक देश में एक नगर देखा जिसमें चारों ओर नौ दरवाजे थे और जो समस्त सुलक्षणों से युक्त** **था।** **तात्पर्य :** हिमालय पर्वत के दक्षिण का भूभाग भारतवर्ष है। जो जीव भारतवर्ष में जन्म लेता है, वह अत्यन्त भाग्यशाली माना जाता है। निस्सन्देह, चैतन्य महाप्रभु ने कहा है— *भारत-भूमिते हैल मनुष्य-जन्म यार।* *जन्म सार्थक करिÓकर पर-उपकार॥* ( *चै. च. आदि* ९.४१) इस प्रकार जो भी भारतभूमि में जन्म लेता है, उसे जीवन की सारी सुविधाएँ प्राप्त होती हैं। वह भौतिक तथा आध्याति्मक उन्नति के लिए इन सुविधाओं का उपयोग करके अपने जीवन को सार्थक बना सकता है। जीवन-उद्देश्य प्राप्त करने के पश्चात्, मनुष्य अपने ज्ञान तथा अनुभव को मानव-हित में सारे संसार में वितरित कर सकता है। दूसरे शब्दों में, जो मनुष्य अपने पूर्व-पुण्यों के कारण भारतवर्ष में जन्म लेता है, उसे इस मनुष्य-जीवन को विकसित करने की पूरी सुविधा मिलती है। भारतवर्ष की जलवायु ऐसी है कि कोई भी इसमें भौतिक परिस्थितियों से प्रभावित हुए बिना शान्तिपूर्वक जीवन बिता सकता है। दरअसल, महाराज युधिष्ठिर या भगवान् रामचन्द्र जी के काल में लोग समस्त चिन्ताओं से मुक्त रहते थे। न तो अधिक शीत होती थी, न अधिक गर्मी पड़ती थी। भगवान् रामचन्द्र अथवा महाराज युधिष्ठिïर के काल में तीनों प्रकार के ताप (अध्यात्मिक, अधिभौतिक तथा अधिदैविक) थे ही नहीं। किन्तु इस समय, अन्य देशों की तुलना में भारत कृत्रिमत: विक्षुब्ध है। इन सब भौतिक हलचलों के बावजूद इस देश की संस्कृति ऐसी है कि मनुष्य सरलता से जीवन का लक्ष्य अर्थात् मोक्ष प्राप्त कर सकता है। इस तरह भारतवर्ष में जन्म लेने के लिए मनुष्य को पूर्वजन्म में पुण्य करने होते हैं। इस श्लोक का *लक्षित-लक्षणाम्* शब्द सूचित करता है कि भारतवर्ष में शरीर धारण करना अत्यन्त शुभ है। वैदिक संस्कृति ज्ञानमय है और इस देश में जन्म लेने वाला मनुष्य यहाँ के वैदिक ज्ञान तथा सांस्कृतिक पद्धति का, जिसे *वर्णाश्रम-धर्म* कहते हैं, लाभ उठा सकता है। आज भी विश्व में भ्रमण करते समय बहुत से ऐसे देश हमारी ²ष्टि में आये हैं जहाँ मनुष्यों को सारी भौतिक सुविधाएँ हैं, किन्तु आध्यात्मिक उन्नति के लिए कोई सुविधा नहीं हैं। हमें सर्वत्र या तो सुविधाओं का अभाव मिलता है या एकांगी सुविधाएँ ²ष्टिगोचर होती हैं। अंधा चल सकता है, किन्तु देख नहीं सकता और लँगड़ा चल नहीं सकता, किन्तु देख सकता है। *अन्ध-पङ्गु-न्याय।* अंधा व्यक्ति लँगड़े को अपने कंधे पर बिठा सकता है और लँगड़ा आदमी उसे रास्ता बता सकता है। इस प्रकार वे सहयोग से काम चला लेते हैं, किन्तु अलग-अलग वे देखने या चलने का काम ठीक से नहीं कर सकते। इसी प्रकार यह मनुष्य देह आध्यात्मिक जीवन एवं भौतिक सुविधाओं को व्यवस्थित रखने के लिए प्राप्त हुई है। पाश्चात्य देशों में तो विशेष रूप से भौतिक सुविधाएँ उपलब्ध हैं, किन्तु किसी को आध्याति्मक उन्नति का कोई ज्ञान नहीं है। अनेक लोग आध्यात्मिक ज्ञान के पीछे दीवाने हैं, किन्तु बीच में अनेक ठग आकर उनका धन ले कर उन्हें उल्लू बनाकर चले जाते हैं। सौभाग्यवश कृष्णभावनामृत-आन्दोलन भौतिक तथा आध्याति्मक उन्नति के लिए सभी प्रकार की सुविधाएँ प्रदान करता है। इसलिए पाश्चात्य देशों के लोगों को चाहिए कि इस आन्दोलन का लाभ उठाएँ। भारत के गाँव, जो आज भी औद्योगिक शहरों से अछूते हैं, वहाँ कोई चाहे जिस भी अवस्था में हो उस में रह सकता है और आध्यात्मिक उन्नति कर सकता है। इस शरीर को नौ द्वारों से युक्त नगर कहा गया है। ये नौ द्वार हैं—दो नेत्र, दो कान, दो नथुने, एक मुँह, उपस्थ तथा गुदा। जब नवों द्वार स्वच्छ रहें और ठीक से कार्य करें तो समझना चाहिए कि शरीर स्वस्थ है। भारतवर्ष में ग्रामीणों द्वारा ये नौ द्वार स्वच्छ रखे जाते हैं, क्योंकि वे प्रात:काल जल्दी उठकर नदी या कुएँ में स्नान करते हैं, मन्दिर में जाकर मंगल-आरती करते हैं और हरे कृष्ण महामंत्र का उच्चारण करके प्रसाद ग्रहण करते हैं। इस प्रकार मनुष्य जीवन की प्रत्येक सुविधा का लाभ उठाया जा सकता है। हम पाश्चात्य देशों में अपने संघ के विभिन्न केन्द्रों में इस पद्धति को क्रमश: लागू कर रहे हैं। जो इसका लाभ उठाता है, वह आध्यात्मिक जीवन की ओर अधिकाधिक उन्मुख होता है। इस समय भारतवर्ष की तुलना लँगड़े व्यक्ति से की जा सकती है और पाश्चात्य देशों की अंधे व्यक्ति से। विगत दो हजार वर्षों से भारतवर्ष विदेशी शासकों के अधीन रहा है, जिससे उसकी प्रगति लँगड़ी हो चुकी है। पाश्चात्य देशों में भौतिक ऐश्वर्य की चमक-दमक से लोगों की आँखें अंधी हो चुकी हैं। इस कृष्णाभावनामृत-आन्दोलन में भारतवर्ष के लँगड़े व्यक्ति तथा पाश्चात्य देश के अंधे व्यक्ति को मिल जाना चाहिए। तब भारत का लँगड़ा मनुष्य पाश्चात्य देश के अंधे वासी की सहायता से चल सकता है और पाश्चात्य देश का अंधा भारत के लँगड़े की सहायता से देख सकता है। संक्षेप में, पाश्चात्य देशों की भौतिक उन्नति तथा भारत की आध्याति्मक निधि को समस्त मानव समाज की उन्नति के लिए एकसाथ जोड़ दिया जाना चाहिए।  