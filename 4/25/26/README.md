**का त्वं कञ्जपलाशाक्षि कस्यासीह कुत: सति ।** **इमामुप पुरीं भीरु ङ्क्षक चिकीर्षसि शंस मे ॥ २६॥** 

**शब्दार्थ** 

**का—** **कौन** **; त्वम्—** **तुम** **; कञ्ज-पलाश—** **कमल की पंखडिय़ों के समान** **; अक्षि—** **आँखें** **; कस्य—** **किसकी** **; असि—** **हो** **; इह—** **यहाँ** **; कुत:—** **कहाँ से** **; सति—** **हे साध्वी** **; इमाम्—** **यह** **; उप—** **निकट** **; पुरीम्—** **नगर** **; भीरु—** **हे डरपोक** **; किम्—** **क्या** **;** **चिकीर्षसि—** **करना चाहती हो** **; शंस—** **कृपा करके बताओ** **; मे—** **मुझे।** **.** 

**हे कमलनयनी, कृपा करके मुझे बताओ कि तुम कहाँ से आ रही हो, तुम कौन हो और तुम** **किसकी पुत्री हो? तुम अत्यन्त साध्वी लगती हो। यहाँ आने का तुश्हारा क्या प्रजोजन है? तुम** **क्या करना चाह रही हो? कृपया ये सारी बातें मुझसे कहो।** **तात्पर्य :** *वेदान्त सूत्र* की प्रथम सूक्ति है— *अथातो ब्रह्मजिज्ञासा।* मनुष्य देह पाकर अपने आपसे तथा अपनी बुद्धि से अनेक प्रश्न करने चाहिए। मनुष्य से निश्न जीवों में उनकी बुद्धि जीवन की मूल आवश्यकताओं—खाने, सोने, संभोग करने तथा स्वयं की रक्षा करने—से ऊपर नहीं उठ पाती। कुत्ते, बिल्लियाँ तथा बाघ भी कुछ-न-कुछ खाने के लिए, कहीं-न-कहीं सोने के लिए, अपनी रक्षा के लिए तथा सफलतापूर्वक संभोग करने के लिए प्रयत्नशील रहते हैं। किन्तु मनुष्य का शरीर पाकर उसे इतना बुद्धिमान तो होना ही चाहिए कि स्वयं से यह पूछे कि मैं कौन हूँ? मैं इस संसार में क्यों आया? मेरा क्या कर्तव्य है? परम नियन्ता कौन है? जड़ तथा जंगम में क्या अन्तर है? इत्यादि ऐसे अनेक प्रश्न हैं। जो बुद्धिमान है उसे तो प्रत्येक वस्तु के आदि स्रोत के विषय में जिज्ञासा करनी चाहिए— *अथातो* *ब्रह्मजिज्ञासा।* हर जीव में कुछ-न-कुछ बुद्धि होती है, किन्तु मनुष्य का रूप मिलने पर जीव को अपने आध्यात्मिक स्वरूप के विषय में जिज्ञासा करनी चाहिए। यही वास्तविक मानवीय बुद्धि है। कहा गया है कि जो केवल अपने शरीर के विषय में ही जागरूक रहता है, वह पशु के तुल्य है भले ही वह मानव देह-धारी हो। *भगवद्गीता* (१५.१५) ** में श्रीकृष्ण कहते हैं— *सर्वस्य चाहं हृदि सन्निविष्टो मत्त:* *स्मृतिज्र्ञानमपोहनं च* —मैं सबके हृदय में स्थित हूँ और मुझी से स्मृति, ज्ञान तथा विस्मृति उत्पन्न होते हैं।ÓÓ पशु रूप में जीव ईश्वर से अपने सश्बन्ध को बिल्कुल भूला रहता है। यह *अपोहनम्* या विस्मृति है। किन्तु मनुष्य रूप में यह चेतना अधिक विकसित रहती है, अत: मनुष्य को ईश्वर के साथ अपना सश्बन्ध समझने का अवसर मिलता है। मनुष्य देह धारण करके उसे अपनी बुद्धि का उपयोग ऐसे ही प्रश्नों के पूछने में करना चाहिए जिस प्रकार कि पुरञ्जन जीव अज्ञात तरुणी से पूछता है कि वह कहाँ से आई है, उसका क्या काम है इत्यादि। ये *आत्मतत्त्व* के विषय में जिज्ञासाएँ हैं। निष्कर्ष यह निकला कि जब तक जीव आत्मतत्त्व (आत्म-साक्षात्कार) के विषय में जिज्ञासु नहीं होता, तब तक वह पशु के समान है।  