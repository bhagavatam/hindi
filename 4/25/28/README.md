**त्वं ह्रीर्भवान्यस्यथ वाग्रमा पङ्क्षत** **विचिन्वती ङ्क्षक मुनिवद्रहो वने ।** **त्वदङ्घ्रिकामाप्तसमस्तकामं** **क्व पद्मकोश: पतित: कराग्रात् ॥ २८॥** 

**शब्दार्थ** 

**त्वम्—** **तुम** **; ह्री:—** **लज्जा** **; भवानी—** **शिव की पत्नी** **; असि—** **हो** **; अथ—** **कि** **; वाक्—** **सरस्वती, विद्या की देवी** **; रमा—** **लक्ष्मी** **;** **पतिम्—** **पति के** **; विचिन्वती—** **विचार में मग्न, खोज में रत** **; किम्—** **क्या तुम हो** **; मुनि-वत्—** **मुनि के समान** **; रह:—** **एकान्त** **स्थान में** **; वने—** **वन में** **; त्वत्-अङ्घ्रि—** **तुश्हारे पाँव** **; काम—** **इच्छुक** **; आप्त—** **प्राप्त** **; समस्त—** **सभी** **; कामम्—** **इच्छित वस्तुएँ** **;** **क्व—** **कहाँ हैं** **; पद्म-कोश:—** **कमल पुष्प** **; पतित:—** **गिरा हुआ** **; कर—** **हाथ के** **; अग्रात्—** **अग्रभाग या हथेली से।** **.** 

**हे सुन्दर बाला, तुम साक्षात् लक्ष्मी या भगवान् शिव की पत्नी भवानी अथवा ब्रह्मा की पत्नी** **अर्थात् विद्या की देवी सरस्वती के समान हो। यद्यपि तुम अवश्यमेव इनमें से एक हो, किन्तु मैं** **तुश्हें इस वन में अकेले विचरण करती देख रहा हूँ। निस्सन्देह, तुम मुनियों की भाँति मौन हो।** **ऐसा तो नहीं है कि तुम अपने पति को खोज रही हो? चाहे तुश्हारा पति जो कोई भी हो, किन्तु** **जिस तन्मयता से तुम उसे खोज रही हो यह देखकर उसे सारे ऐश्वर्य प्राप्त हो जाएँगे। मैं सोचता हूँ** **कि तुम लक्ष्मी हो, किन्तु तुश्हारे हाथ में कमल पुष्प नहीं है, अत: मैं पूछ रहा हूँ कि तुमने उसे** **कहाँ फेंक दिया?** **तात्पर्य :** प्रत्येक व्यक्ति सोचता है, वह सबसे बुद्धिमान है। कभी वह अपनी बुद्धि को शिव की पत्नी उमा की पूजा में लगाता है, जिससे सुन्दर षी प्राप्त हो। कभी कभी कोई ब्रह्मा के समान विद्वान् बनना चाहता है, तो वह अपनी बुद्धि को विद्या की देवी सरस्वती की पूजा में लगाता है। कभी-कभी जब कोई विष्णु के समान ऐश्वर्यशाली बनना चाहता है, तो वह लक्ष्मी की पूजा करता है। इस श्लोक में पुरञ्जन नामक मोहग्रस्त जीव इतनी सारी जिज्ञासाएँ करता है और यह नहीं समझ पाता कि वह अपनी बुद्धि किस तरह लगाए। बुद्धि का उपयोग भगवान् की सेवा के लिए करना चाहिए। जब मनुष्य इस प्रकार अपनी बुद्धि लगाता है, तो ऐश्वर्य की देवी स्वत: अनुकूल हो जाती हैं। ऐश्वर्य की देवी लक्ष्मी जी कभी भी अपने पति विष्णु के बिना नहीं रहतीं, अत: जब कोई विष्णु को पूजता है, तो लक्ष्मी जी स्वत: अनुकूल हो जाती है। मनुष्य को रावण के समान अकेले लक्ष्मी की पूजा नहीं करनी चाहिए, क्योंकि वे दीर्घकाल तक बिना पति के नहीं रह सकतीं। इसीलिए उनका एक नाम चञ्चला है। इस श्लोक से स्पष्ट है कि उस तरुणी से बात करने वाला पुरञ्जन हमारी बुद्धि का प्रतीक है। वह उस तरुणी की लज्जाशीलता की प्रशंसा ही नहीं करता, वरन् उस लज्जा के कारण क्रमश: उसके प्रति और अधिक आकृष्ट होता जाता है। वह वास्तव में उसका पति बनना चाह रहा है, इसीलिए वह पूछता है कि क्या वह भावी पति के विषय में सोच रही है या कि वह विवाहित है। यह भोग-इच्छा का उदाहरण है। जो ऐसी इच्छाओं से आकॢषत होता है, वह इस संसार से बँध जाता है और जो आकॢषत नहीं होता उसे मोक्ष प्राप्त होता है। राजा पुरञ्जन उस तरुणी की सुन्दरता की प्रशंसा कर रहा था मानो वह लक्ष्मी हो, किन्तु साथ ही वह सतर्क था कि लक्ष्मी का भोग विष्णु के अतिरिक्त अन्य कोई नहीं कर सकता। चूँकि उसे सन्देह था कि वह तरुणी लक्ष्मी है या नहीं, इसीलिए वह पूछता है कि वह कमल क्यों नहीं धारण किये है? यह संसार भी लक्ष्मी के समान है, क्योंकि माया भगवान् विष्णु के निर्देशानुसार कार्य करती हैं, जैसाकि *भगवद्गीता* का कथन है ( *मयाध्यक्षेण प्रकृति: सूयते सचराचरम्* )। कोई भी जीव इस संसार का भोग नहीं कर सकता। यदि कोई इसका भोग करना चाहता है, तो वह तुरन्त रावण, हिरण्यकशिपु या कंस जैसा असुर बन जाता है। चूँकि रावण ऐश्वर्य की देवी, सीतादेवी, का भोग करना चाहता था, अत: वह अपने परिवार, सश्पत्ति तथा ऐश्वर्य सहित विनष्ट हो गया। किन्तु यदि भगवान् विष्णु चाहें तो माया को भोगा जा सकता है। अपनी इन्द्रियों तथा इच्छाओं की तुष्टि का अर्थ है लक्ष्मी का नहीं, अपितु माया का भोग।  