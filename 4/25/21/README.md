**पञ्चशीर्षाहिना गुप्तां प्रतीहारेण सर्वत: ।** **अन्वेषमाणामृषभमप्रौढां कामरूपिणीम् ॥ २१॥** 

**शब्दार्थ** 

**पञ्च—** **पाँच** **; शीर्ष—** **सिर** **; अहिना—** **सर्प द्वारा** **; गुप्ताम्—** **रक्षित** **; प्रतीहारेण—** **अंगरक्षक द्वारा** **; सर्वत:—** **चारों ओर** **;** **अन्वेषमाणाम्—** **खोज करती हुई** **; ऋषभम्—** **पति** **; अप्रौढाम्—** **भोली-भाली, किशोरी** **; काम-रूपिणीम्—** **अत्यन्त आकर्षक।** **.** 

**वह षी पाँच फनों वाले एक सर्प द्वारा चारों ओर से रक्षित थी। वह अत्यन्त सुन्दरी तथा** **तरुणी थी और उपयुक्त पति खोजने के लिए अत्यधिक उत्सुक प्रतीत हो रही थी।** **तात्पर्य :** जीव के शरीर के भीतर प्राण-शक्ति के रूप में पाँच प्रकार के वायु—प्राण, अपान, व्यान, समान तथा उदान—कार्य करते हैं। प्राण की तुलना सर्प से की गई है, क्योंकि वह केवल हवा पीकर रह सकता है। वायु द्वारा ले जाये गये प्राण को प्रतिहार या अंगरक्षक के रूप में वॢणत किया गया है। प्राण के बिना कोई एक पल भी जीवित नहीं रह सकता। दरअसल, सारी इन्द्रियाँ प्राण के अधीन कार्य करती हैं। वह षी, जो बुद्धि की प्रतीक है, पति की तलाश में थी। इससे पता चलता है कि बुद्धि चेतना के बिना कार्य नहीं कर सकती। सुन्दर षी जब तक उपयुक्त पति द्वारा रक्षित नहीं होती, तब तक वह व्यर्थ है। बुद्धि को सदैव नवीन रहना चाहिए, इसीलिए यहाँ *अप्रौढाम्* (तरुणी) शब्द प्रयुक्त हुआ है। भौतिक भोग का अर्थ है रूप, रस, गन्ध, शब्द तथा स्पर्श के लिए बुद्धि का प्रयोग।  