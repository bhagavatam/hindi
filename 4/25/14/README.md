**प्राकारोपवनाट्टालपरिखैरक्षतोरणै: ।** **स्वर्णरौप्यायसै: शृङ्गै: सङ्कुलां सर्वतो गृहै: ॥ १४॥** 

**शब्दार्थ** 

**प्राकार—** **दीवालें** **; उपवन—** **उद्यान** **; अट्टाल—** **अटारियाँ, मीनारें** **; परिखै:—** **खाइयों से** **; अक्ष—** **खिड़कियों** **; तोरणै:—** **द्वारों से** **;** **स्वर्ण—** **सोना** **; रौप्य—** **चाँदी** **; अयसै:—** **लोहे से निॢमत** **; शृङ्गै:—** **कंगूरों या शिखरों से** **; सङ्कुलाम्—** **खचाखच भरा हुआ** **;** **सर्वत:—** **चारों ओर** **; गृहै:—** **घरों से।** **.** 

**वह नगर चारों ओर दीवालों तथा उद्यानों से घिरा था और उसके भीतर मीनारें, नहरें,** **खिड़कियाँ तथा झरोखे थे। वहाँ के घर सोने, चाँदी तथा लोहे के बने गुश्बदों से अलंकृत थे।** **तात्पर्य :** शरीर की सुरक्षा के लिए त्वचा की दीवाल होती है। शरीर के रोम उद्यानों के तुल्य हैं तथा नाक तथा मस्तक जैसे उच्चस्थ भाग मीनारों के समान हैं। शरीर में पड़ी हुई झुॢरयाँ खाइयों या नहरों के तुल्य हैं, आँखें झरोखे हैं और पलकें सुरक्षात्मक दरवाजे हैं। तीन प्रकार की धातुएँ—सोना, चाँदी तथा लोहा—ये प्रकृति के तीन गुणों के सूचक हैं। सोना सतोगुण का, चाँदी रजोगुण का तथा लोहा तमोगुण का प्रतीक है। इस शरीर को कभी-कभी तीन तत्त्वों (त्रिधातुओं) से युक्त एक थैला कहा जाता है। ये त्रिधातुएँ हैं—कफ, पित्त तथा वायु। *यस्मात्बुद्धि: कुणपे त्रिधातुके।*  *भागवत* के अनुसार (१०.८४.१३) जो व्यक्ति कफ, पित्त तथा वात के इस थैले को आत्मा (स्व) मानता है, वह गाय या गधे के तुल्य है।  