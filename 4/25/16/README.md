**सभाचत्वररथ्याभिराक्रीडायतनापणै: ।** **चैत्यध्वजपताकाभिर्युक्तां विद्रुमवेदिभि: ॥ १६॥** 

**शब्दार्थ** 

**सभा—** **सभा भवन** **; चत्वर—** **चौराहे** **; रथ्याभि:—** **सड़कों से** **; आक्रीड-आयतन—** **द्यूतक्रीड़ा स्थल** **; आपणै:—** **दूकानों से** **;** **चैत्य—** **विहार स्थल** **; ध्वज-पताकाभि:—** **ध्वज तथा पताकाओं से** **; युक्ताम्—** **सुसज्जित** **; विद्रुम—** **वृक्षरहित** **; वेदिभि:—** **चबूतरों** **से।** **.** 

**उस नगर में अनेक सभाभवन, चौराहे, सड़कें, खान-पान-गृह, द्यूतक्रीड़ा-स्थल, बाजार,** **विश्रामालय, झंडियाँ, पताकाएँ तथा सुन्दर उद्यान थे। वह नगर इन सबसे घिरा था।** **तात्पर्य :** राजधानी का इस प्रकार से वर्णन हुआ है। राजधानी में अनेक सभागार तथा चौराहे, अनेक सड़कें तथा वीथियाँ, द्यूतक्रीड़ा स्थल, बाजार, विश्राम-गृह हुआ करते हैं, जो तरह-तरह की झंडियों तथा पताकाओं से सजे होते हैं। चौराहों में चारों ओर वेदिका स्तश्भ लगे रहते हैं और ये चौराहे वृक्षों से रहित होते हैं। शरीर का हृदय सभागार के समान है, क्योंकि जीवात्मा परमात्मा सहित हृदय के भीतर स्थित रहता है, जैसाकि *भगवद्गीता* (१५.१५) ** में कहा गया है— *सर्वस्य चाहं हृदि* *सन्निविष्टो मत्त: स्मृतिज्र्ञानमपोहनं च।* यह हृदय ही समस्त स्मृति, विस्मृति तथा विचार विमर्ष का केन्द्र होता है। शरीर में आँखें, कान तथा नाक इन्द्रियभोग के आकर्षण-स्थल के तुल्य हैं तथा शरीर के भीतर चलने वाली वायु इधर-उधर जाने वाली सड़कों के तुल्य हैं। शरीर के भीतर तथा स्नायुओं में वायु को नियमित करने की योगविधि *सुषुश्ना* कहलाती है, जिसका अर्थ है मोक्ष का मार्ग। यह शरीर विश्रामालय के तुल्य है, क्योंकि जीवात्मा थककर इस शरीर में ही विश्राम करता है। हथेलियाँ तथा तलवे झंडे तथा झंडियों के तुल्य माने जा सकते हैं।  