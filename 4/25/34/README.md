**इहाद्य सन्तमात्मानं विदाम न तत: परम् ।** **येनेयं निॢमता वीर पुरी शरणमात्मन: ॥ ३४॥** 

**शब्दार्थ** 

**इह—** **यहाँ** **; अद्य—** **आज** **; सन्तम्—** **विद्यमान** **; आत्मानम्—** **जीवात्माएँ** **; विदाम—** **इतना ही जानते हैं** **; न—** **नहीं** **; तत: परम्—** **इसके आगे** **; येन—** **जिससे** **; इयम्—** **यह** **; निॢमता—** **उत्पन्न की गई** **; वीर—** **हे वीर** **; पुरी—** **नगरी** **; शरणम्—** **विश्रामस्थल** **;** **आत्मन:—** **समस्त जीवों का।** **.** 

**हे वीर, हम इतना ही जानते हैं कि हम इस स्थान में हैं। हम यह नहीं जानते कि आगे क्या** **होगा। दरअसल, हम इतने मूर्ख हैं कि यह भी जानने का प्रयत्न नहीं करते कि हमारे रहने के** **लिए किसने इतना सुन्दर स्थान बनाया है?** **तात्पर्य :** कृष्णचेतना का अभाव ही अविद्या (अज्ञान) है। *श्रीमद्भागवत* (५.५.५) में इसे *पराभवस्तावदबोधजात:* कहा गया है। प्रत्येक व्यक्ति अज्ञानी रूप में उत्पन्न होता है, यही *भागवत* का कथन है। अपनी अज्ञानता के कारण हम राष्ट्रवाद, परोपकारवाद, अन्तर्राष्ट्रीयवाद, विज्ञान, दर्शन इत्यादि कई अन्य चीजों को जन्म देते हैं। इन सबके मूल में हमारा अज्ञान काम करता है। यदि अज्ञान ही मूल सिद्धान्त हो तो फिर ज्ञान की इतनी उन्नति से क्या लाभ? जब तक मनुष्य कृष्णभक्ति नहीं करता तब तक उसके सारे कार्य व्यर्थ हैं। यह मनुष्य जीवन अज्ञान को भगाने के लिए मिला है, किन्तु लोग बिना जाने हुए कि अज्ञान को कैसे भगाया जाये, तरह-तरह की योजनाएँ बनाते रहते हैं और मृत्यु के बाद ये सारी योजनाएँ नष्ट हो जाती हैं।  