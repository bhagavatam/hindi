**देवहूर्नाम पुर्या द्वा उत्तरेण पुरञ्जन: ।** **राष्ट्रमुत्तरपञ्चालं याति श्रुतधरान्वित: ॥ ५१॥** 

**शब्दार्थ** 

**देवहू:—** **देवहू** **; नाम—** **नाम से विलयात** **; पुर्या:—** **पुरी का** **; द्वा:—** **द्वार** **; उत्तरेण—** **उत्तरी दिशा में** **; पुरञ्जन:—** **राजा पुरञ्जन** **;** **राष्ट्रम्—** **देश** **; उत्तर—** **उत्तरी** **; पञ्चालम्—** **पंचाल** **; याति—** **जाता था** **; श्रुत-धर-अन्वित:—** **अपने मित्र श्रुतधर के साथ।** **.** 

**उत्तर दिशा में देवहू नामक द्वार था जिससे होकर राजा पुरञ्जन अपने मित्र श्रुतधर के साथ** **उत्तर-पञ्चाल नामक स्थान को जाया करता था।** **तात्पर्य :** दोनों कान उत्तर तथा दक्षिण दिशा में स्थित हैं। दक्षिण दिशा में स्थित कान अत्यन्त प्रबल है और वह इन्द्रियभोग की बातें सुनने के लिए उत्सुक रहता है। किन्तु उत्तर दिशा में स्थित कान गुरु से दीक्षा लेने तथा चिदाकाश (परव्योम) जाने के काम आता है। दाहिना कान *पितृहू* कहलाता है, जिसका अर्थ है कि इससे उच्चतर लोक तथा पितृ लोक की प्रापि्त की जाती है, किन्तु बायाँ कान, जो *देवहू* कहलाता है और भी अधिक उच्चतर लोकों, जैसे महर्लोक, तपोलोक तथा ब्रह्मलोक या इनसे भी ऊपर के लोकों को जहां मनुष्य स्थायी रूप से स्थित होने की इच्छा रखता है प्राप्त करने के काम आता है। *भगवद्गीता* (९.२५) ** में इसकी व्यालया की गई है— *यान्ति देवव्रता देवानि्पतृन्यान्ति पितृव्रता:।* *भूतानि यानि्त भूतेज्या यानि्त मद्याजिनोऽपि माम्॥* ''जो देवताओं को पूजते हैं, वे देवताओं के बीच उत्पन्न होंगे, जो भूत-प्रेतों की पूजा करते हैं, वे उनके बीच जन्म लेंगे, जो पूर्वजों (पितरों) को पूजते हैं, वे पितरों के पास जाते हैं और जो मेरी पूजा करते हैं, वे मेरे पास रहते हैं।ÓÓ जो लोग इस जन्म में तथा अगले जन्म में सुखी रहना चाहते हैं, वे पितृलोक जाना चाहते हैं। ऐसे लोग वैदिक आदेशों को दायें कान से सुनते हैं। किन्तु जो तपोलोक, ब्रह्मलोक, वैकुण्ठलोक या कृष्णलोक जाना चाहते हैं, उन्हें ऐसे लोकों में पहुँचने के लिए गुरु से दीक्षा लेनी होनी है।  