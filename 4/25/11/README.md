**सोऽन्वेषमाण: शरणं बभ्राम पृथिवीं प्रभु: ।** **नानुरूपं यदाविन्ददभूत्स विमना इव ॥ ११॥** 

**शब्दार्थ** 

**स:—** **वह राजा पुरञ्जन** **; अन्वेषमाण:—** **खोजता हुआ** **; शरणम्—** **आश्रय** **; बभ्राम—** **घूमा** **; पृथिवीम्—** **सश्पूर्ण पृथ्वीलोक पर** **;** **प्रभु:—** **स्वतंत्र स्वामी बनने के लिए** **; न—** **कभी नहीं** **; अनुरूपम्—** **इच्छानुकूल, उपयुक्त** **; यदा—** **जब** **; अविन्दत्—** **पा सका** **;** **अभूत्—** **हुआ** **; स:—** **वह** **; विमना:—** **खिन्न** **; इव—** **स²श।** **.** 

**राजा पुरञ्जन अपने रहने के लिए उपयुक्त स्थान खोजने लगा और इस तरह वह सारा संसार** **घूम आया। फिर भी कड़ी दौड़-धूप के बाद भी उसे अपनी इच्छा के अनुकूल कोई स्थान नहीं** **मिला। अन्त में वह अत्यन्त खिन्न और निराश हो उठा।** **तात्पर्य :** पुरञ्जन का भ्रमण ठीक वैसा ही था जैसाकि आज के हिप्पियों का। सामान्यत: ये हिप्पी उच्चकुल के तथा बड़े बाप की सन्तानें होते हैं। ऐसा नहीं है कि वे सदैव निर्धन ही रहे हों। वे किसी न किसी तरह अपने धनी माता-पिता के आश्रय को त्याग कर सारे विश्व भर में घूमते रहते हैं। जैसाकि इस श्लोक में उल्लेख किया गया है, जीवात्मा *प्रभु* बनना चाहता है। *प्रभु* का अर्थ है ''स्वामीÓÓ किन्तु वस्तुत: जीवात्मा स्वामी नहीं होता, वह तो ईश्वर का नित्य दास है। जब जीवात्मा भगवान् श्रीकृष्ण की शरण त्याग कर स्वतंत्र रूप से प्रभु बनना चाहता है, तो वह सारी सृष्टि का चक्कर लगाता है। जीवन की चौरासी लाख योनियाँ हैं और इस सृष्टि में अरबों-खरबों लोक हैं। जीवात्मा इन समस्त योनियों तथा विभिन्न लोकों में भटकता रहता है और वह राजा पुरञ्जन के समान है, जिसने अपने अनुकूल स्थान की खोज करने के लिए सारे विश्व का भ्रमण किया था। श्री नरोत्तमदास ठाकुर के गीत की पंक्तियाँ हैं— *कर्मकाण्ड, ज्ञानकाण्ड, केवल विषेर भाण्ड* — ''कर्मकाण्ड तथा ज्ञानकाण्ड के पथ विष के मजबूत बर्तन के तुल्य हैं।ÓÓ *अमृत बलिया येबा खाय,* *नाना योनि सदा फिरे* —''जो धोखे से इस विष को अमृत समझ कर पीता है, वह विभिन्न योनियों में घूमता रहता है।ÓÓ *कदर्य भक्षण करे* —''और वह अपने शरीर के अनुसार सभी प्रकार की घृणित वस्तुएँ खाता है।ÓÓ उदाहरणार्थ, जब जीवात्मा शूकर का शरीर धारण करता है, तो वह विष्टा खाता है। जब वह कौवे के रूप में रहता है, तो सभी प्रकार का मल, यहाँ तक कि पीब तथा मज्जा भी खाता है और प्रसन्न होता है। इस प्रकार नरोत्तमदास ठाकुर यह इंगित करते हैं कि जीवात्मा विभिन्न शरीरों में भ्रमण करता और कुत्सित से कुत्सित पदार्थ खाता रहता है और जब वह अन्तत: सुखी नहीं हो पाता तो या तो खिन्न रहने लगता है या फिर हिप्पी बन जाता है। अत: इस श्लोक में कहा गया है कि राजा को कहीं भी कोई उपयुक्त स्थान नहीं मिल पाया ( *न* *अनुरूपम्* )। इसका कारण यह है कि किसी भी योनि में तथा संसार के किसी भी लोक में जीवात्मा सुखी नहीं रह सकता क्योंकि इस संसार की प्रत्येक वस्तु आत्मा के अनुकूल नहीं है। जैसाकि इस श्लोक में कहा गया है, जीवात्मा स्वतंत्र होकर प्रभु बनना चाहता है, किन्तु ज्योंही वह इस विचार को अपने मन से निकाल देता है और ईश्वर अर्थात् श्रीकृष्ण का दास बन जाता है, तो वह तुरन्त सुखी हो जाता है। इसीलिए श्रील भक्तिविनोद ठाकुर गाते हैं— *मिछे मायार वशे, याच्छ भेसेÓ, खाच्छ हाबुडुबु* *भाइ* —''हे जीव! तुम माया की तरंगों में क्यों बहे जा रहे हो?ÓÓ *भगवद्गीता* (१८.६१) ** में कहा गया है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन्सर्वभूतानि यन्त्रारूढानि मायया॥* ''हे अर्जुन! परमेश्वर प्रत्येक प्राणी के हृदय में स्थित है और उन सभी जीवों का निर्देशन कर रहा है, जो माया रूपी यंत्र पर आरूढ़ हैं।ÓÓ जीवात्मा शरीर रूपी यंत्र द्वारा अनेक योनियों में से होकर न जाने कितने-कितने लोकों में ले जाया जाता है। इसीलिए भक्तिविनोद ठाकुर जीवात्मा से पूछते हैं कि उसे क्यों इन शारीरिक यंत्रों द्वारा इतनी भिन्न-भिन्न परिस्थितियों में ले जाया जा रहा है। उनका उपदेश है कि कृष्ण की शरण में जाने से माया की तरंगों को पार किया जा सकता है— *जीव कृष्णदास, ए विश्वास, कर्ले तÓआर दु:ख नाइ।* ज्योंही कृष्ण से हमारा साक्षात्कार हो जाता है, भगवान् आदेश देते हैं कि— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''सभी प्रकार के धर्मों को छोड़कर एकमात्र मेरी शरण में आओ। मैं तुश्हें सारे पापकर्मों से मुक्त कर दूँगा। डरो नहीं। ( *भगवद्गीता* १८.६६)। इस प्रकार हम तुरन्त ही एक शरीर से दूसरे में और एक लोक से दूसरे लोक में विचरण करने की झंझट से मुक्त हो जाते हैं। श्री चैतन्य महाप्रभु कहते हैं— *ब्रह्माण्ड भ्रमिते कोन भाग्यवान् जीव*  ( *चैतन्य-चरितामृत, मध्य* १९.१५१)। यदि कोई भ्रमण करता हुआ जीवात्मा इतना भाग्यशाली हुआ कि भक्तों की संगति कर सके और कृष्णभावनाभावित हो सके तो वास्तव में यहीं से उसका असली जीवन प्रारश्भ हो जाता है। कृष्णभावनामृत-आन्दोलन सभी भटकती हुई जीवात्माओं को श्रीकृष्ण की शरण में जाने का तथा इस प्रकार सुखी बनने का अवसर प्रदान करता है। इस श्लोक के *विमना इव* शब्द अत्यन्त महत्त्वपूर्ण हैं। इस भौतिक जगत में स्वर्ग का राजा इन्द्र भी चिन्ता से पूर्ण रहता है। जहाँ ब्रह्मा तक चिन्तित हों वहाँ इस लोक के सामान्य प्राणियों का क्या कहना? *भगवद्गीता* (८.१६) भी पुष्टि करती है— *आब्रह्म भुवनाल्लोका: पुनरावॢतनोऽर्जुन* —''इस भौतिक जगत में सर्वोच्च लोक से लेकर निश्नतम लोक तक—ये सभी दुख के आगार हैं, जहाँ जन्म तथा मृत्यु बारश्बार होते रहते हैं।ÓÓ इस जगत में जीवात्मा कभी सन्तुष्ट नहीं होता। यहाँ तक कि ब्रह्मा, इन्द्र या चन्द्र का पद प्राप्त करके भी मनुष्य चिन्तित रहता है, क्योंकि वह इस संसार को सुख का स्थान मानता है।  