**न जानामि महाभाग परं कर्मापविद्धधी: ।** **ब्रूहि मे विमलं ज्ञानं येन मुच्येय कर्मभि: ॥ ५॥** 

**शब्दार्थ** 

**राजा उवाच—** **राजा ने उत्तर दिया** **; न—** **नहीं** **; जानामि—** **जानता हूँ** **; महा-भाग—** **हे महापुरुष** **; परम्—** **दिव्य** **; कर्म—** **कर्मों के** **द्वारा** **; अपविद्ध—** **बींधी जाकर** **; धी:—** **मेरी बुद्धि** **; ब्रूहि—** **कृपया बताइये** **; मे—** **मुझको** **; विमलम्—** **विशुद्ध** **; ज्ञानम्—** **ज्ञान** **;** **येन—** **जिससे** **; मुच्येय—** **मैं छुटकारा पा सकूँ** **; कर्मभि:—** **कर्मों से।** **.** 

**राजा ने उत्तर दिया: हे महात्मन् नारद, मेरी बुदि्ध सकाम कर्मों में उलझी हुई है, अत: मुझे** **अपने जीवन के चरम लक्ष्य का ज्ञान नहीं रह गया है। कृपा करके मुझे विशुद्ध ज्ञान प्रदान** **कीजिये जिससे मैं सकाम कर्मों के बन्धन से छुटकारा पा सकूँ।** **तात्पर्य :** श्री नरोत्तमदास ठाकुर का गीत है— *सत्संग छाडिÓ कैनु असते विलास।* *ते-कारणे लागिल ये कर्म-बन्ध-फाँस॥* जब तक मनुष्य सकाम कर्मों से बँधा रहेगा उसे एक के बाद दूसरा शरीर धारण करना होगा। यह *कर्म-बन्ध-फाँस* कहलाती है। चाहे कोई पुण्यकर्मों से बँधा रहे या पापकर्मों से, दोनों ही भौतिक शरीरों में बँधे रहने के कारण हैं। पुण्यकर्मों के कारण मनुष्य समृद्ध परिवार में जन्म लेकर अच्छी शिक्षा तथा सुन्दर शरीर प्राप्त कर सकता है, किन्तु इसका यह तात्पर्य नहीं है कि उसको जीवन के दुखों से छुटकारा मिल गया। पाश्चात्य देशों में न तो समृद्ध परिवार में जन्म लेना कोई असामान्य बात है, न उच्च शिक्षा तथा सुन्दर शरीर प्राप्त करना ही, किन्तु इसका यह भी अर्थ नहीं है कि पाश्चात्य लोग जीवन के कष्टों से मुक्त हैं। यद्यपि आजकल पाश्चात्य देशों की तरुण पीढ़ी को पर्याप्त शिक्षा, शारीरिक सुन्दरता तथा धन उपलब्ध है और यद्यपि वहाँ पर्याप्त भोजन, वष तथा इन्द्रियृपि्त की समस्त सुविधाएँ सुलभ हैं, किन्तु वे दुखी हैं। दरअसल वे इतने दुखी हैं कि वे हिप्पी बन रहे हैं और प्रकृति के नियम उन्हें अत्यन्त दुखमय जीवन बिताने के लिए बाध्य करते हैं। वे मैले-कुचैले घूमते हैं। न तो उनके कोई आश्रय है, न भोजन है। वे सड़कों में सोते हैं। इससे निष्कर्ष यह निकलता है कि कोई पुण्यकर्म करने से ही सुखी नहीं बन सकता। यह सच नहीं है कि जो राजसी ठाठ-बाट में जीवन बिताते हैं, वे जन्म, जरा, रोग तथा मृत्यु के भौतिक कष्टों से मुक्त हैं। अत: कोई पुण्य या पापकर्मों के आधार पर ही सुखी नहीं हो सकता। ऐसे कर्मों से केवल बन्धन तथा एक शरीर से दूसरे में देहान्तर होता है। नरोत्तम दास ठाकुर इसे ही *कर्म-बन्ध-फाँस* कहते हैं। राजा प्राचीनबॢहषत् ने इसे स्पष्टत: स्वीकार करते हुए नारद मुनि से प्रश्न किया कि वे इस *कर्म-* *बन्ध-फाँस* से किस प्रकार निकल सकते हैं। *वेदान्त सूत्र* के प्रथम श्लोक में वस्तुत: यही बात कही गई है— *अथातो ब्रह्म जिज्ञासा।* जब मनुष्य *कर्म-बन्ध-फाँस* का निर्वाह करते हुए हताश दशा को प्राप्त हो जाता है, तो वह जीवन के वास्तविक महत्त्व के विषय में जिज्ञासा प्रकट करता है। यही *ब्रह्म-* *जिज्ञासा* है। जीवन के चरमलक्ष्य के विषय में जिज्ञासा करने के लिए वेदों का ( *मुण्डकोपनिषद्*  ११.२.१२) आदेश है— *तद् विज्ञानार्थं स गुरुमेवाभिगच्छेत्* —''तत्त्वज्ञान प्राप्त करने के लिए प्रामाणिक गुरु के पास जाना चाहिए।ÓÓ राजा प्राचीनबॢहषत् को नारद मुनि जैसे परम गुरु मिले, अत: उन्होंने उस ज्ञान के विषय में प्रश्न किया जिससे *कर्म-बन्ध-फाँस* से छूटा जा सके। मानव जीवन का यही वास्तविक उद्देश्य है। जैसाकि *श्रीमद्भागवत* (१.२.१०) में कहा गया है *जीवस्य तत्व-जिज्ञासा जाथेयिश चेह कर्ममि:* मनुष्य का एकमात्र कार्य है कि वह प्रामाणिक गुरु से *कर्म-बन्ध-फाँस* से निकलने का उपाय पूछे। 

**** 