**मुलया नाम पुरस्ताद्द्वास्तयापणबहूदनौ ।** **विषयौ याति पुरराड्रसज्ञविपणान्वित: ॥ ४९॥** 

**शब्दार्थ** 

**मुलया—** **मुलयता या मुलय** **; नाम—** **नामक** **; पुरस्तात्—** **पूर्व दिशा में** **; द्वा:—** **द्वार** **; तया—** **उससे** **; आपण—** **आपण नामक** **;** **बहूदनौ—** **बहूदन नामक** **; विषयौ—** **दो स्थान** **; याति—** **जाता था** **; पुर-राट्—** **नगर का राजा (पुरञ्जन)** **; रस-ज्ञ—** **रसज्ञ नामक** **;** **विपण—** **विपण नामक** **; अन्वित:—** **के साथ।** **.** 

**पूर्व दिशा में स्थित पाँचवें द्वार का नाम मुलया अर्थात् मुलय था। इस द्वार से वह रसज्ञ तथा** **विपण नामक दो मित्रों के साथ बहूदन तथा आपण नामक दो स्थानों को जाता था।** **तात्पर्य :** यहाँ पर मुख को मुलय अर्थात् सबसे महत्त्वपूर्ण द्वार बतलाया गया है। मुख इसलिए महत्त्वपूर्ण द्वार है, क्योंकि इससे दो कार्य सश्पन्न होते हैं। पहला खाने का तथा दूसरा बोलने का। खाने का काम रसज्ञ अर्थात् जीभ नामक मित्र के द्वारा सश्पन्न होता है, क्योंकि जीभ विभिन्न प्रकार के भोजनों का स्वाद ले सकती है। जीभ से बोलने का भी काम लिया जाता है—चाहे भौतिक सुख की बात हो या वैदिक ज्ञान हो। लेकिन यहाँ पर भौतिक इन्द्रिय-सुख पर बल है इसीलिए *रसज्ञ* शब्द व्यवहृत हुआ है।  