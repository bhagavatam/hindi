**आसुरी नाम पश्चाद्द्वास्तया याति पुरञ्जन: ।** **ग्रामकं नाम विषयं दुर्मदेन समन्वित: ॥ ५२॥** 

**शब्दार्थ** 

**आसुरी—** **आसुरी** **; नाम—** **नामक** **; पश्चात्—** **पश्चिम दिशा में** **; द्वा:—** **द्वार** **; तया—** **उससे** **; याति—** **जाया करता था** **; पुरञ्जन:—** **राजा** **पुरञ्जन** **; ग्रामकम्—** **ग्रामक** **; नाम—** **नामक** **; विषयम्—** **विषय भोग की नगरी** **; दुर्मदेन—** **दुर्मद से** **; समन्वित:—** **के साथ-साथ।** **.** 

**पश्चिम दिशा में आसुरी नामक एक द्वार था, जिससे होकर राजा पुरञ्जन अपने मित्र दुर्मद के** **साथ ग्रामक नाम की नगरी को जाया करता था।** **तात्पर्य :** नगरी की पश्चिमी दिशा में आसुरी नाम का द्वार था, क्योंकि यह विशेषकर असुरों के लिए था। असुर शब्द उनके लिए प्रयुक्त होता है, जो इन्द्रियतृप्ति में विशेषकर कामवासना की तृप्ति में लगे रहते हैं, क्योंकि वे विषयी जीवन के प्रति अत्यधिक आसक्त होते हैं। इस प्रकार पुरञ्जन जीव अपनी कामेन्द्रियों से भरपूर भोग करता है। फलत: वह *ग्रामक* नामक स्थान को जाया करता था। भौतिक इन्द्रियतृप्ति *ग्राश्य* भी कहलाती है और वह स्थान जहाँ कामेच्छा तुष्ट की जाती है, *ग्रामक*  कहलाता है। *ग्रामक* जाते समय पुरञ्जन अपने साथ *दुर्मद* को ले लेता था। *विषय* शब्द भोजन, शयन, संभोग तथा सुरक्षा (भय) इन चार शारीरिक आवश्यकताओं के लिए प्रयुक्त होता है। *दुर्मदेन* शब्द का विश्लेषण इस प्रकार किया जा सकता है— *दुर्* अर्थात् ''दुष्ट या पापीÓÓ और *मद* अर्थात् ''पागलपनÓÓ। प्रत्येक जीवात्मा, जो भौतिक प्रकृति के सश्पर्क में है, *मद* या पागल कहलाता है। कहा जाता है— *पिशाची पाइले येन मतिच्छन्न हय।* *मायाग्रस्त जीवेर हय से भाव उदय॥* ( *प्रेम-विवर्त* ) ** जब मनुष्य पर भूत सवार होता है, तो वह पागल हो जाता है और वह अनाप-शनाप बोलता है। अत: इन्द्रियतृप्ति में व्यस्त रहने के लिए दुर्मद जैसे मित्र को अर्थात् जो भवरोग से बुरी तरह ग्रस्त हो मित्र बनाया जाता है। *आसुरी नाम पश्चाद् द्वा:* शब्द एक दूसरे अर्थ के कारण महत्त्वपूर्ण हैं। सूर्य सर्वप्रथम पूर्व दिशा में—बंगाल की खाड़ी में—दिखता है और धीरे-धीरे यह पश्चिम को जाता है। ऐसा अनुभव किया जाता है कि पश्चिम के लोग इन्द्रियतृप्ति में अधिक आसक्त होते हैं। श्री चैतन्य महाप्रभु ने स्वयं इसकी पुष्टि की है— *पश्चिमेर लोक सब मूढ अनाचार* ( *चैतन्यचरितामृत* , आदि १०.८९)। जितना ही पश्चिम चलते जाइये, लोग आध्यात्मिक जीवन में उतना ही कम रुचि रखने वाले दिखेंगे। वे वैदिक आदर्शों के प्रतिकूल आचरण करते मिलेंगे। इसके फलस्वरूप पश्चिम के लोग इन्द्रियतृप्ति के प्रति अधिक आसक्त हैं। इसी *भागवत* में पुष्टि हुई है कि *आसुरीनाम पश्चाद् द्वा:।* दूसरे शब्दों में, पश्चिमी देश के लोग आसुरी सवयता में अर्थात् भौतिकतावादी जीवन में रुचि रखते हैं। इसीलिए भगवान् चैतन्य की इच्छा थी कि संसार की पश्चिमी दिशा में कृष्णभावनामृत-आन्दोलन का प्रचार हो, जिससे इन्द्रियतृप्ति में आसक्त लोग इसके उपदेशों से लाभ उठा सकें।  