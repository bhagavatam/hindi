**उपगीयमानो ललितं तत्र तत्र च गायकै: ।** **क्रीडन्परिवृत: षीभिह्र्रदिनीमाविशच्छुचौ ॥ ४४॥** 

**शब्दार्थ** 

**उपगीयमान:—** **गाया जाकर** **; ललितम्—** **अत्यन्त सुन्दर ढंग से** **; तत्र तत्र—** **जहाँ तहाँ** **; च—** **भी** **; गायकै:—** **चारणों द्वारा** **;** **क्रीडन्—** **खेलते हुए** **; परिवृत:—** **घिरा हुआ** **; षीभि:—** **षियों से** **; ह्रदिनीम्—** **नदी के जल में** **; आविशत्—** **घुसा** **; शुचौ—** **जब** **वह बहुत गर्म होता तो।** **.** 

**राजा पुरञ्जन की महिमा तथा महिमामय कार्यों का गान अनेक चारण किया करते थे। ग्रीष्म** **ऋृतु में जब बहुत गर्मी पड़ती तो वह जलाशय में प्रवेश करता था। उसके चारों ओर अनेक** **षियाँ होती थीं और वह उनके संग आनन्द उठाता।** **तात्पर्य :** जीव अपने जीवन की विभिन्न अवस्थाओं में भिन्न-भिन्न कार्य करता है। इनमें से एक अवस्था *जाग्रत* है और दूसरी *स्वप्न* की। तीसरी अवस्था *सुषुप्ति* अर्थात् अचेतावस्था है और अन्तिम अवस्था मृत्यु के पश्चात् आती है। पिछले श्लोक में जाग्रत अवस्था का वर्णन हुआ है—अर्थात् पुरुष तथा षी का विवाह हो गया और वे एक सौ वर्षों तक आनन्द से रहे। इस श्लोक में स्वप्नावस्था का वर्णन है, क्योंकि पुरञ्जन जो भी कार्य दिन में करता वे उसे रात्रि में स्वप्न में दिखते। पुरञ्जन अपनी पत्नी के साथ इन्द्रियसुख के लिए रहता था और रात्रि में यही इन्द्रियसुख विभिन्न रूपों में दिखता था। जब मनुष्य अत्यधिक थक जाता है, तो उसे अच्छी नींद आती है और जब कोई धनी पुरुष थकता है, तो वह अनेक षी-मित्रों सहित विहार-स्थल में जाता है और उनके साथ जलक्रीड़ा करता है। इस संसार में जीव की ऐसी ही प्रवृत्ति होती है। जीव कभी भी षी से तुष्ट नहीं हो सकता जब तक उसे ब्रह्मचर्य की शिक्षा न प्राप्त हो। सामान्यत: मनुष्य अनेक षियों के साथ भोग करना चाहता है, यहाँ तक कि बुढ़ापे में भी उनकी कामेच्छा इतनी प्रबल रहती है कि वह तरुणियों के संग रहना चाहता है। इस प्रकार प्रबल कामेच्छा के कारण ही जीव इस संसार से अधिकाधिक उलझता जाता है।  