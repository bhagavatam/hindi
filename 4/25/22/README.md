**सुनासां सुदतीं बालां सुकपोलां वराननाम् ।** **समविन्यस्तकर्णावयां बिभ्रतीं कुण्डलश्रियम् ॥ २२॥** 

**शब्दार्थ** 

**सु-नासाम्—** **अत्यन्त सुन्दर नाक** **; सु-दतीम्—** **अत्यन्त सुन्दर दाँत** **; बालाम्—** **तरुणी** **; सु-कपोलाम्—** **सुन्दर मस्तक** **; वर-** **आननाम्—** **सुन्दर मुख** **; सम—** **समान रूप से** **; विन्यस्त—** **व्यवस्थित** **; कर्णावयाम्—** **दोनों कान** **; बिभ्रतीम्—** **चमचमाते हुए** **;** **कुण्डल-श्रियम्—** **सुन्दर कुण्डलों (बालियों) वाली।** **.** 

**उस षी के नाक, दाँत तथा मस्तक सभी अतीव सुन्दर थे। उसके कान भी समान रूप से** **सुन्दर थे और चमचमाते कुण्डलों से सुशोभित थे।** **तात्पर्य :** बुद्धि का शरीर इन्द्रियतृप्ति की वस्तुओं को भोगता है, जो उसे ऊपर से ढके हैं—यथा गंध, ²ष्टि तथा ध्वनि। *सुनासाम्* (सुन्दर नाक) शब्द गंध के द्वारा ज्ञान प्राप्त करने की इन्द्रिय को सूचित करता है। इसी प्रकार स्वाद के द्वारा ज्ञान प्राप्त करने का यंत्र मुख है, क्योंकि किसी वस्तु को चबा कर तथा जीभ से स्पर्श करके उसका स्वाद जाना जा सकता है। *सुकपोलाम्* (सुन्दर मस्तक) उस विमल मस्तिष्क (मन) का सूचक है, जो वस्तुओं को उसी रूप में जानने में समर्थ है। बुद्धि द्वारा सारी वस्तुएँ व्यवस्थित की जा सकती हैं। दोनों कानों में पहने गये कुण्डल बुद्धि की ही करामात हैं। इस प्रकार यहाँ पर ज्ञान प्राप्त करने की विधियों का वर्णन-आलंकारिक ढंग से प्रस्तुत किया गया है।  