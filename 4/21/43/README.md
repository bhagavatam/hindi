**गुणायनं शीलधनं कृतज्ञं** **वृद्धाश्रयं संवृणतेऽनु सश्पद: ।** **प्रसीदतां ब्रह्मकुलं गवां च** **जनार्दन: सानुचरश्च मह्यम् ॥ ४४॥** 

**शब्दार्थ** 

**गुण-अयनम्—** **जिसने समस्त सद्गुण प्राप्त किये हैं** **; शील-धनम्—** **उत्तम आचरण ही जिसकी सश्पत्ति है** **; कृत-ज्ञम्—** **आभारी** **;** **वृद्ध-आश्रयम्—** **विद्वानों की शरण ग्रहण करने वाला** **; संवृणते—** **प्राप्त करता है** **; अनु—** **निश्चय ही** **; सश्पद:—** **समस्त ऐश्वर्य** **;** **प्रसीदताम्—** **प्रसन्न हों** **; ब्रह्म-कुलम्—** **ब्राह्मण वर्ग** **; गवाम्—** **गौएं** **; च—** **तथा** **; जनार्दन:—** **भगवान्** **; स—** **सहित** **; अनुचर:—** **अपने भक्त** **; च—** **तथा** **; मह्यम्—** **मुझको।** **.** 

**जो कोई भी ब्राह्मणत्व के गुणों को अर्थात् सदाचार, कृतज्ञता तथा अनुभवी लोगों का** **आश्रय प्राप्त कर लेता है, उसे संसार का सारा ऐश्वर्य प्राप्त हो जाता है। अत: मेरी यही चाह है** **कि श्रीभगवान् अपने पार्षदों सहित ब्राह्मण कुल, गौओं तथा मुझ पर प्रसन्न रहें।** **तात्पर्य :** भगवान् की पूजा *नमो ब्रह्मण्यदेवाय गोब्राह्मणहिताय च* स्तुति से की जाती है। इस प्रकार यह स्पष्ट है कि भगवान् ब्राह्मणों तथा ब्राह्मण-संस्कृति के साथ ही गौओं का सश्मान एवं परिपालन करते हैं। दूसरे शब्दों में, जहाँ कहीं भी ब्राह्मण तथा ब्राह्मण-संस्कृति होगी वहाँ गौएँ तथा उनका संरक्षण होगा। जिस समाज या संस्कृति में ब्राह्मण या ब्राह्मण संस्कृति नहीं होती वहाँ गौओं को सामान्य पशु समझ कर मानव सवयता का त्याग करके उनका वध कर दिया जाता है। पृथु महाराज द्वारा *गवाम्* शब्द का विशेष उल्लेख महत्त्वपूर्ण है, क्योंकि भगवान् सदा से गौओं एवं भक्तों के साथ सश्बन्धित रहते आये हैं। चित्रों में भगवान् कृष्ण को सदैव गायों तथा ग्वालबाल एवं गोपियों के साथ दिखाया जाता है। भगवान् कृष्ण अकेले नहीं रह सकते। अत: पृथु महाराज ने *सानुचरश्च* शब्द का प्रयोग किया है, जो इसका सूचक है कि वे सदा अपने अनुयायियों तथा भक्तों के साथ रहते हैं। भक्त में देवताओं के सारे सद्गुण आ जाते हैं; वह *गुणायनम्* अर्थात् समस्त सद्गुणों का आगार होता है। उसकी एकमात्र सश्पत्ति सदाचरण है और वह कृतज्ञ होता है। ब्राह्मणों तथा वैष्णवों का एक गुण भगवत्कृपा के लिए कृतज्ञता है। प्रत्येक व्यक्ति को भगवान् का कृतज्ञ होना चाहिए कि वे समस्त जीवात्माओं का पालन करते हैं और उनकी समस्त आवश्यकताओं की पूॢत करते हैं। जैसाकि वेदों में ( *कठोपनिषद् २.२.१३* ) में कहा गया है—एको बहूनां यो विदधाति कामान्—परमेश्वर जीवात्माओं की सारी आवश्यकताएँ पूरी करता है। अत: जो जीवात्मा भगवान् के प्रति कृतज्ञ है, वह निश्चय ही सद्गुणों से पूर्ण है। इस श्लोक का *वृद्धाश्रयं* शब्द भी महत्त्वपूर्ण है। वृद्ध से ज्ञान में बढ़े-चढ़े व्यक्ति का बोध होता है। वृद्ध पुरुष दो प्रकार के होते हैं—एक तो वे जिनकी आयु अधिक होती है और दूसरे वे जो ज्ञान में बढ़े-चढ़े हैं। आयु बढऩे से ही कोई वृद्ध नहीं हो जाता। जो ज्ञान में बढ़ा-चढ़ा होता है, वही वास्तव में वृद्ध है ( *ज्ञानवृद्ध* )। *वृद्धाश्रयं* का अर्थ हुआ वह व्यक्ति जो ज्ञान में बढ़े-चढ़े गुरुजनों की शरण ग्रहण करता है, जो ब्राह्मण के समस्त गुणों को अॢजत कर सकता है और जिसे सदाचारी बनाया जा सकता है। जब कोई सचमुच सद्गुणों को प्राप्त कर लेता है, वह भगवान् की कृपा के प्रति कृतज्ञ होता है तथा प्रामाणिक गुरु की शरण ग्रहण करता है, तो वह सारे ऐश्वर्य से समन्वित होता है। ऐसा व्यक्ति ही ब्राह्मण या वैष्णव होता है। अत: पृथु महाराज भगवान् के पार्षदों, भक्तों, वैष्णवों, ब्राह्मणों तथा गौओं सहित भगवान् के आशीर्वादों तथा कृपा की याचना करते हैं।  

**मैत्रेय उवाच** 