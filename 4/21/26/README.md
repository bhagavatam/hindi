**यूयं तदनुमोदध्वं पितृदेवर्षयोऽमला: ।** **कर्तु: शास्तुरनुज्ञातुस्तुल्यं यत्प्रेत्य तत्फलम् ॥ २६॥** 

**शब्दार्थ** 

**यूयम्—** **यहाँ पर उपस्थित तुम सभी** **; तत्—** **उस** **; अनुमोदध्वम्—** **मेरे प्रस्ताव का अनुमोदन करें** **; पितृ—** **पितृलोक से आने वाले** **लोग** **; देव—** **स्वर्ग से आने वाले लोग** **; ऋषय:—** **बड़े-बड़े मुनि तथा साधुपुरुष** **; अमला:—** **पापकर्मों से निर्मल** **; कर्तु:—** **कर्ता** **;** **शास्तु:—** **आज्ञा देने वाला** **; अनुज्ञातु:—** **समर्थक का** **; तुल्यम्—** **समान** **; यत्—** **जो** **; प्रेत्य—** **मरकर** **; तत्—** **वह** **; फलम्—** **फल।** **.** 

**मैं समस्त शुद्ध अन्त:करण वाले देवताओं, पितरों तथा साधुपुरुषों से प्रार्थना करता हूँ कि वे** **मेरे प्रस्ताव का समर्थन करें, क्योंकि मृत्यु के पश्चात् किसी भी कर्म का फल इसके कर्ता,** **आदेशकर्ता तथा समर्थक के द्वारा समान रूप से भोग्य होता है।** **तात्पर्य :** पृथु महाराज का शासन परिपूर्ण था, क्योंकि यह वैदिक आदेशों के अनुसार चलाया जा रहा था। पृथु महाराज पहले ही बता चुके हैं कि सरकार का मुलय कर्तव्य यह देखना है कि सभी लोग अपना-अपना कर्तव्य निबाहें और कृष्णभावनामृत के पद तक ऊपर उठें। सरकार को इस तरह चलाया जाये कि प्रत्येक व्यकि्त स्वत: कृष्णभावनाभावित हो सके। अत: राजा पृथु चाह रहे थे कि वे इसमें उनका सश्पूर्ण सहयोग दें, क्योंकि उनकी सहमति होने पर मृत्यु के पश्चात् उन्हें भी राजा के ही समान लाभ मिलेगा। यदि कुशल राजा होने के कारण पृथु महाराज को स्वर्ग की प्राप्ति हो तो उनको सहयोग देने वाली प्रजा भी उनके साथ ऊपर उठ सकेगी। चूँकि इस समय जो कृष्णभावनामृत-आन्दोलन चलाया जा रहा है, वह शुद्ध, परिपूर्ण तथा प्रामाणिक है और पृथु महाराज के चरणचिह्नों का अनुसरण कर रहा है, अत: जो भी इस आन्दोलन में सहयोग देता है या इसके नियमों को स्वीकार करता है, उसे वही फल मिलेगा जो कृष्णभावनामृत का सक्रिय रूप से प्रचार करनेवाले कार्यकर्ताओं को मिलेगा।  