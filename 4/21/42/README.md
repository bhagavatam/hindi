**तेषामहं पादसरोजरेणु-** **मार्या वहेयाधिकिरीटमायु: ।** **यं नित्यदा बिभ्रत आशु पापं** **नश्यत्यमुं सर्वगुणा भजन्ति ॥ ४३॥** 

**शब्दार्थ** 

**तेषाम्—** **उन सबके** **; अहम्—** **मैं** **; पाद—** **पाँव** **; सरोज—** **कमल** **; रेणुम्—** **धूलि** **; आर्या:—** **हे श्रेष्ठ व्यक्तियो** **; वहेय—** **धारण** **करूँगा** **; अधि—** **तक** **; किरीटम्—** **मुकुट** **; आयु:—** **जीवन भर** **; यम्—** **जिसको** **; नित्यदा—** **सदैव** **; बिभ्रत:—** **लेते हुए** **; आशु—** **शीघ्र ही** **; पापम्—** **पापकर्म** **; नश्यति—** **नष्ट हो जाते हैं** **; अमुम्—** **वे सब** **; सर्व-गुणा:—** **अत्यन्त योग्य** **; भजन्ति—** **पूजा करते हैं।** **.** 

**यहाँ पर समुपस्थित हे आर्यगण, मैं आपका आशीर्वाद चाहता हूँ कि मैं आजीवन अपने** **मुकुट में ऐसे ब्राह्मणों तथा वैष्णवों के चरणकमलों की धूलि धारण करता रहूँ। जो ऐसी चरण-** **धूलि धारण करता है, वह शीघ्र ही पापमय जीवन से उत्पन्न समस्त कर्मफलों से मुक्त हो जाता है** **और अंतत: समस्त उत्तम तथा वांछित गुणों से परिपूर्ण हो जाता है।** **तात्पर्य :** कहा जाता है कि भगवान् पर जिसकी अटूट श्रद्धा होती है अर्थात् जो भगवान् के शुद्ध भक्त या वैष्णव में अटल श्रद्धा रखता है, उसमें देवताओं के सारे गुण आ जाते हैं। *यस्यास्ति* *भक्तिर्भगवत्यकिञ्चना सर्वैर्गुणैस्तत्र समासते सुरा:* ( *भागवत* ५.१८.१२)। प्रह्लाद महाराज ने भी कहा है— *नैषां मतिस्तावदुरुक्रमाङ्घ्रिम्* ( *भागवत* ७.५.३२)। जब तक विशुद्ध वैष्णव के चरणकमलों की रेणु को मस्तक पर धारण नहीं किया जाता तब तक भगवान् का ज्ञान नहीं होता और जब तक भगवान् का ज्ञान नहीं हो पाता यह जीवन अधूरा रहता है। ऐसा महापुरुष विरला ही है, जिसने भगवान् को पूरी तरह जान लेने के बाद तथा अनेकानेक जीवनों तक कठिन तपस्या करने के बाद अपने को उनमें पूर्णत: समॢपत कर दिया हो। राजा के सिर पर मुकुट भार ही होता है, यदि राजा ब्राह्मणों तथा वैष्णवों के चरणकमलों की धूलि को उस पर धारण नहीं करता। दूसरे शब्दों में, यदि पृथु महाराज जैसा उदार राजा ब्राह्मणों तथा वैष्णवों के आदेशों का अनुसरण नहीं करता अथवा ब्राह्मण-संस्कृति का पालन नहीं करता तो वह राज्य पर भारस्वरूप होता है क्योंकि वह प्रजा का कल्याण नहीं कर सकता। महाराज पृथु आदर्श शासक के एक उत्तम उदाहरण थे।  