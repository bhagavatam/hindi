**विनिर्धुताशेषमनोमल: पुमा-** **नसङ्गविज्ञानविशेषवीर्यवान् ।** **यदङ्घ्रिमूले कृतकेतन: पुनर्** **न संसृङ्क्षत क्लेशवहां प्रपद्यते ॥ ३२॥** 

**शब्दार्थ** 

**विनिर्धुत—** **विशेष रूप से धुला हुआ** **; अशेष—** **अनन्त** **; मन:-मल:—** **मानसिक चिन्तन अथवा मन का संचित मल** **; पुमान्—** **पुरुष** **; असङ्ग—** **ऊब कर** **; विज्ञान—** **वैज्ञानिक ढंग से** **; विशेष—** **विशेष रूप से** **; वीर्य-वान्—** **भक्तियोग से पुष्ट** **; यत्—** **जिसके** **;** **अङ्घ्रि—** **चरणकमल की** **; मूले—** **जड़ में** **; कृत-केतन:—** **शरण में जाकर** **; पुन:—** **फिर** **; न—** **कभी नहीं** **; संसृतिम्—** **संसार को** **;** **क्लेश-वहाम्—** **कष्टों से पूर्ण** **; प्रपद्यते—** **ग्रहण करता है।** **.** 

**जब भक्त पूर्ण पुरुषोत्तम भगवान् के चरणकमलों की शरण में आ जाता है, तो उसका सारा** **अज्ञान या कपोल कल्पनाएं धुल जाते हैं और उसमें वैराग्य प्रकट होने लगता है। यह तभी** **सश्भव है, जब वह भक्तियोग के अवयास से परिपुष्ट हो ले। एक बार भगवान् के चरणकमलों** **की शरण ग्रहण कर लेने पर भक्त कभी भी इस संसार में लौटना नहीं चाहता, जो तीन प्रकार के** **तापों (क्लेशों) से भरा हुआ है।** **तात्पर्य :** जैसाकि भगवान् चैतन्य महाप्रभु ने अपने *शिक्षाष्टक* में कहा है, भगवान् के पवित्र नाम—हरे कृष्ण महामंत्र—का जप अथवा भगवान् की महिमा के श्रवण तथा कीर्तन द्वारा मनुष्य का मन क्रमश: समस्त प्रकार के मल से स्वच्छ हो जाता है। अनन्तकाल से भौतिक संगति में रहने से हमारे मनों में कूड़े का अश्बार लग चुका है। इसका पूरा-पूरा प्रभाव तब देखने को मिलता है, जब जीवात्मा अपने को शरीर मान बैठता है और इस तरह देहात्मबुद्धि से वह प्रकृति के कठोर नियमों में बँधकर जन्म तथा मृत्यु के चक्र में पड़ जाता है। जब मनुष्य भक्तियोग द्वारा अपने को शक्तिशाली बना लेता है, तो उसके मन का यह भ्रम दूर हो जाता है और उसे इन्द्रियतृप्ति अथवा इस संसार के प्रति कोई रुचि नहीं रह जाती। भक्ति का लक्षण है *वैराग्य* तथा *ज्ञान* । मनुष्य शरीर नहीं है, यह बोध ही *ज्ञान* है और *वैराग्य* का अर्थ है इन्द्रियतृप्ति के प्रति अरुचि। भव-बन्धन से विलग होने के ये दोनों मूल सिद्धान्त भक्तियोग के बल पर फलीभूत हो सकते हैं। इस प्रकार जब भक्त भगवान् के चरणकमलों की प्रेमा-भक्ति में स्थिर हो जाता है, तो शरीर-त्याग के बाद वह इस संसार में पुन: नहीं आता जिसकी पुष्टि *भगवद्गीता* में भगवान् द्वारा हुई है ( *त्यक्त्वा देहं* **** *पुनर्जन्म नैति मामेति सोऽर्जुन* )। इस श्लोक में आगत *विज्ञान* शब्द का विशेष महत्त्व है। जब मनुष्य अपने को शरीर नहीं मानता तो वह जो आध्यात्मिक अभिज्ञान प्राप्त करता है, वह ज्ञान है और इसी की व्यालया *भगवद्गीता* में *ब्रह्म-भूत* के रूप में की गई है। भौतिक संसार की बद्ध अवस्था में आध्याति्मक ज्ञान प्राप्त नहीं हो सकता, क्योंकि मनुष्य अपनी भौतिक पहचान बनाये रखना चाहता है। भौतिक संसार तथा आध्याति्मक संसार के अन्तर का बोध ही ज्ञान है। ज्ञान प्राप्त करने अथवा ब्रह्मभूत अवस्था प्राप्त कर लेने पर अन्तत: भक्ति की प्राप्ति होती है, जिसमें मनुष्य को अपनी स्थिति तथा भगवान् की स्थिति का पूरा-पूरा ज्ञान हो जाता है। यहाँ पर यह बोध *विज्ञान-विशेष* के रूप में व्यालयायित हुआ है। अत: भगवान् का कथन है कि मेरा ज्ञान ही **** *विज्ञान* है। दूसरे शब्दों में, जब मनुष्य परमेश्वर के वैज्ञानिक ज्ञान से युक्त हो जाता है, तो उसका मोक्ष सुनिश्चित है। *भगवद्गीता* (९.२) में भक्ति के विज्ञान को *प्रत्यक्षावगमं धश्र्यम्*  कहा गया है। मनुष्य भक्तियोग के द्वारा आध्यात्मिक जीवन में अपनी प्रगति को प्रत्यक्ष देख सकता है। अन्य योगों जैसे कर्मयोग, ज्ञानयोग तथा ध्यानयोग में वह अपनी उन्नति के विषय में सुनिश्चित नहीं हो पाता, किन्तु भकि्तयोग में उसे उसी प्रकार अपनी उन्नति का पता चल जाता है, जिस प्रकार भोजन करने वाले को पता चल जाता है कि उसकी भूख तुष्ट हो गई। भोग तथा भौतिक संसार पर अधिकार करने की झूठी क्षुधा वासना तथा अज्ञान की प्रमुखता के कारण होती है। **** *भक्ति-योग* से इन दोनों में कमी आती है और मनुष्य सतोगुण में स्थित हो जाता है। इसको पार कर वह शुद्ध सत्त्व में पहुँच जाता है, जो भौतिक गुणों से कलुषित नहीं होता। इस प्रकार स्थित होकर भक्त के सारे सन्देह जाते रहते हैं। उसे यह पता रहता है कि वह इस भौतिक जगत में फिर से नहीं लौटेगा।  