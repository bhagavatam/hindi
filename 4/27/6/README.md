**तयैवं रममाणस्य कामकश्मलचेतस: ।** **क्षणार्धमिव राजेन्द्र व्यतिक्रान्तं नवं वय: ॥ ५॥** 

**शब्दार्थ** 

**तया—** **उसके साथ** **; एवम्—** **इस प्रकार** **; रममाणस्य—** **रमण करते हुए** **; काम—** **काम से पूर्ण** **; कश्मल—** **पापपूर्ण** **; चेतस:—** **उसका हृदय** **; क्षण-अर्धम्—** **आधे क्षण में** **; इव—** **स²श** **; राज-इन्द्र—** **हे राजा** **; व्यतिक्रान्तम्—** **बीत गया** **; नवम्—** **नया** **; वय:—** **वायु, जीवन।** **.** 

**हे राजा प्राचीनबॢहषत्, इस प्रकार राजा पुरञ्जन काम तथा पापमय कर्मफलों से पूरित हृदय** **से अपनी पत्नी के साथ भोग-विलास करने लगा और इस तरह आधे ही क्षण में उनका नव** **जीवन तथा युवावस्था बीत गयी।** **तात्पर्य :** श्रील गोविन्ददास ठाकुर का गीत है— *ए-धन, यौवन, पुत्र, परिजन* *इथे कि आछे परतीति रे* *कमल-दल-जल, जीवन टलमल* *भज हुं हरिपद नीति रे* वे इस गीत में बताते हैं कि युवावस्था के भोगविलास में कोई आनन्द नहीं है। युवावस्था में मनुष्य सभी प्रकार के विषयों को भोगने के लिए आतुर हो उठता है। रूप, स्वाद, गंध, स्पर्श तथा शब्द—ये इन्द्रियविषय हैं। आधुनिक वैज्ञानिक विधि इन पाँचों इन्द्रियों के भोग को बढ़ावा देती है। नई पीढ़ी सुन्दर रूप देखने, रेडियो समाचार सुनने तथा इन्द्रियों को सुख देने वाले गीत सुनने, सुगन्ध तथा सुन्दर पुष्प सूँघने, तरुणी के नरम शरीर या स्तन को छूने तथा कामेन्द्रियों को सहलाने में अति प्रसन्न होती है। यह सब पशुओं को भी सुखकर लगता है, इसीलिए मानव समाज में पाँच विषयों के भोग पर प्रतिबन्ध है। यदि वह इनका पालन नहीं करता तो वह पशुतुल्य बन जाता है। इस प्रकार इस श्लोक में स्पष्ट कथन है— *कामकश्मलचेतस:* —राजा पुरञ्जन की चेतना कामेच्छाओं तथा पापकर्मों के कारण दूषित हो चुकी थी। पिछले श्लोक में कहा गया है कि यद्यपि पुरञ्जन की चेतना उन्नत थी, किन्तु वह अपनी पत्नी के साथ कोमल शैय्या पर लेटा रहता था। इससे सूचित होता है कि वह अत्यधिक कामासक्त था। इस श्लोक के *नवं वय:* शब्द भी महत्त्वपूर्ण हैं। ये शब्द सोलह से तीस वर्ष की अवस्था बताते हैं। ये तेरह या पन्द्रह वर्ष ऐसे हैं जिसमें कोई अपनी इन्द्रियों का अत्यधिक भोग कर सकता है। जब मनुष्य इस आयु को प्राप्त करता है, तो वह सोचता है कि जीवन इसी प्रकार चलता रहेगा और इन्द्रियों का भोग होता रहेगा, किन्तु समय तथा ज्वार कभी किसी की प्रतीक्षा नहीं करते। युवावस्था तुरन्त ढल जाती है। जो युवावस्था को पापकर्म करने में ही लगा देता है, वह युवावस्था के बीत जाने पर निराश होता है। युवावस्था के भौतिक सुख उस व्यक्ति को भाते हैं जिसे किसी प्रकार की आध्यात्मिक शिक्षा नहीं मिली रहती। यदि उसे केवल देहात्मबुदि्ध की शिक्षा मिली रहती है, तो उसे निराश जीवन बिताना पड़ता है, क्योंकि चालीस वर्ष के अन्दर इनि्द्रय-सुख समाप्त हो जाता है, चालीस वर्ष के बाद उसे मोहरहित जीवन बिताना पड़ता है, क्योंकि उसे आध्यात्मिक ज्ञान नहीं रहता। ऐसे व्यक्ति के लिए युवावस्था का अन्त आधे ही क्षण में हो जाता है। इस प्रकार राजा पुरञ्जन का आनन्द, जिसे वह अपनी पत्नी के साथ लेट कर लूट रहा था, तुरन्त ही बीत गया। *काम-कश्मलचेतस:* से भी यह सूचित होता है कि मनुष्य जीवन में प्रकृति के नियमों के द्वारा इन्द्रियभोग की निर्बाध छूट नहीं है। यदि वह निर्बाध होकर इन्द्रियों का भोग करता है, तो उसका जीवन पापमय हो जाता है। पशु प्रकृति के नियमों का उल्लंघन नहीं करते। उदाहरणार्थ, पशुओं में वर्ष के कुछ महीनों में ही कामेच्छा अत्यन्त प्रबल रहती है। ङ्क्षसह अत्यन्त शक्तिशाली होता है—वह मांसभक्षी है और अत्यन्त बलिष्ठï होता है। किन्तु यह वर्ष में केवल एक बार संभोग करता है। इसी प्रकार धाॢमक आदेशों के अनुसार मनुष्य को भी मास में केवल एक बार षी के रजोदर्शन के पश्चात् मैथुन करने की छूट है और यदि पत्नी गर्भवती हो तो संभोग की अनुमति नहीं है। यही मनुष्यों के लिए नियम है। मनुष्य को एक से अधिक पत्नी रखने की अनुमति प्राप्त है, क्योंकि पत्नी के गॢभणी रहने पर वह उससे संभोग नहीं कर सकता। यदि वह ऐसे समय में संभोग करना चाहता है, तो वह दूसरी पत्नी के पास जा सकता है। ये नियम *मनु संहिता* तथा अन्य शाषों में वॢणत हैं। ये नियम तथा शाष मनुष्यों के निमित्त हैं, अत: यदि कोई इन नियमों का अतिक्रमण करता है, तो वह पापी है। निष्कर्ष के रूप में यह कहा जा सकता है कि अनियंत्रित इनि्द्रय-भोग का अर्थ है पापमय कर्म। अवैध षीमैथुन वह है, जिससे शाषों के नियमों का उल्लंघन होता है। जब कोई शाषों या वेदों के नियमों का अतिक्रमण करता है, तो वह पापकर्म करता है। जो मनुष्य पापकर्म करता है, वह अपनी चेतना नहीं बदल सकता। हमारा वास्तविक कार्य है कि हम अपनी चेतना को *कश्मल* से परम शुद्ध कृष्णचेतना में बदलें। जैसाकि *भगवद्गीता* में पुष्टि हुई है ( *परं ब्रह्म परं धाम पवित्रं परमं भवान्* )। श्रीकृष्ण ही परम विशुद्ध हैं और यदि हम अपनी चेतना को भौतिक सुख से कृष्ण की ओर मोड़ते हैं, तो हम शुद्ध बनते हैं। इसी विधि की संस्तुति भगवान् चैतन्य महाप्रभु ने *चेतो-दर्पण-मार्जनम्* प्रक्रिया के नाम से की है।  