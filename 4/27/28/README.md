**कालकन्योदितवचो निशश्य यवनेश्वर: ।** **चिकीर्षुर्देवगुह्यं स सस्मितं तामभाषत ॥ २७॥** 

**शब्दार्थ** 

**काल-कन्या—** **काल की पुत्री द्वारा** **; उदित—** **कहे गये** **; वच:—** **शब्द** **; निशश्य—** **सुनकर** **; यवन-ईश्वर:—** **यवनों का राजा** **;** **चिकीर्षु:—** **पालन करने की इच्छा से** **; देव—** **विधाता का** **; गुह्यम्—** **गुप्त कार्य** **; स:—** **उसने** **; स-स्मितम्—** **हँसते हुए** **; ताम्—** **उसको** **; अभाषत—** **सश्बोधित किया।** **.** 

**कालकन्या का कथन सुनकर यवनराज हँसने लगा और विधाता का गुप्त कार्य पूरा करने** **की युक्ति खोजने लगा। तब उसने काल-कन्या को इस प्रकार सश्बोधित किया।** **तात्पर्य :** *श्रीचैतन्य-चरितामृत* (आदि ५.१४२) में कहा गया है— *एकले ईश्वर कृष्ण, आर सब भृत्य।* *यारे यैछे नाचाय, से तैछे करे नृत्य॥* वास्तव में परम नियन्ता तो भगवान् श्रीकृष्ण हैं, शेष सभी उनके दास है। यवनराज भी श्रीकृष्ण का दास था, अत: वह भी कालकन्या के माध्यम से श्रीकृष्ण का ही कार्य करना चाह रहा था। यद्यपि कालकन्या का अर्थ जरा या बुढ़ापा है, किन्तु यवनराज कालकन्या को सर्वत्र प्रवेश करा कर कृष्ण की सेवा करना चाह रहा था। इस प्रकार जो भी विवेकी पुरुष है, वह बुढ़ापा प्राप्त करने पर काल (मृत्यु) से भयभीत रहेगा। मूर्ख लोग भौतिक कार्यों में इस प्रकार लिप्त रहते हैं मानो वे सदैव जीवित रहेंगे और भौतिक सुख का भोग करेंगे, किन्तु वास्तव में भौतिकता में उन्नति है ही नहीं। मोहवश लोग सोचते हैं कि ऐश्वर्य उनकी रक्षा करेगा, किन्तु भौतिक विज्ञान में काफी प्रगति होने पर भी मानव समाज की समस्याएँ—जन्म, मृत्यु, जरा तथा रोग—जैसी की तैसी बनी हुई हैं। तो भी मूर्ख विज्ञानी सोचते हैं कि उन्होंने भौतिक प्रगति की है। जब कालकन्या अर्थात् बुढ़ापा उन पर आक्रमण करता है, तो वे काल से भयभीत होते हैं यदि वे विवेकी हों। जो अविवेकी हैं, वे मृत्यु की परवाह नहीं करते और न ही इस जीवन में ही यह जानते हैं कि मृत्यु के बाद क्या होने वाला है। उनकी यह भ्रान्त धारण बनी हुई कि मृत्यु के बाद जीवन नहीं है, अत: वे इस जीवन में अत्यन्त गैरजिश्मेदारी से काम करते हैं और निर्बाध होकर विषयसुख भोगते हैं। बुद्धिमान मनुष्य के लिए बुढ़ापे का प्रकट होना आध्यात्मिक जीवन के लिए प्रेरित करता है। आमतौर से लोग आनेवाली मृत्यु से डरते हैं। यवनराज ने कालकन्या का उपयोग इस कार्य के लिए करना चाहा।  