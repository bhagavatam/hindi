**ते चण्डवेगानुचरा: पुरञ्जनपुरं यदा ।** **हर्तुमारेभिरे तत्र प्रत्यषेधत्प्रजागर: ॥ १५॥** 

**शब्दार्थ** 

**ते—** **वे सब** **; चण्डवेग—** **चण्डवेग के** **; अनुचरा:—** **सेवक** **; पुरञ्जन—** **राजा पुरञ्जन की** **; पुरम्—** **पुरी, शहर को** **; यदा—** **जब** **;** **हर्तुम्—** **लूटना** **; आरेभिरे—** **प्रारश्भ किया** **; तत्र—** **वहाँ** **; प्रत्यषेधत्—** **रक्षा किया** **; प्रजागर:—** **बड़े सर्प ने।** **.** 

**जब राजा गन्धर्वराज (चण्डवेग) तथा उसके सेवक पुरञ्जन की नगरी को लूटने लगे तो** **पाँच फनों वाले एक सर्प ने नगरी की रखवाली करनी शुरू कर दी।** **तात्पर्य :** जब मनुष्य सोता है, तो विभिन्न स्वप्नों में प्राण सक्रिय रहता है। सर्प के पाँच फन सूचित करते हैं कि प्राण पाँच प्रकार की वायुओं से घिरा है—प्राण, अपान, व्यान, उदान तथा समान। जब शरीर निष्क्रिय होता है, तो प्राण सक्रिय रहता है। पचास वर्ष की आयु तक मनुष्य इनि्द्रयतृप्ति के लिए क्रियाशील रहता है, किन्तु इसके बाद शकि्त घटने लगती है, यद्यपि अधिक बल लगाकर वह दो या तीन वर्ष और—अधिक से अधिक पचपन वर्ष तक-कार्य कर सकता है। इसीलिए सरकारी नियमों में अवकाश प्राप्त करने की आयु पचपन वर्ष ही है। पचास वर्ष के बाद शक्ति जिस प्रकार क्षीण होती है उसे आलंकारिक रूप से यहाँ पर पाँच फन वाले सर्प के रूप में दिखाया गया है।  