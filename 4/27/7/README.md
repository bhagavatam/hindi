**तस्यामजनयत्पुत्रान्पुरञ्जन्यां पुरञ्जन: ।** **शतान्येकादश विराडायुषोऽर्धमथात्यगात् ॥ ६॥** 

**शब्दार्थ** 

**तस्याम्—** **उस** **; अजनयत्—** **उत्पन्न किये** **; पुत्रान्—** **पुत्र** **; पुरञ्जन्याम्—** **पुरञ्जनी से** **; पुरञ्जन:—** **राजा पुरञ्जन ने** **; शतानि—** **सौ** **;** **एकादश—** **ग्यारह** **; विराट्—** **हे राजा** **; आयुष:—** **जीवन का** **; अर्धम्—** **आधा** **; अथ—** **इस तरह** **; अत्यगात्—** **उसने व्यतीत किया।** **.** 

**तब नारद मुनि ने राजा प्राचीनबॢहषत् को सश्बोधित करते हुए कहा : हे विराट, इस प्रकार** **राजा पुरञ्जन के अपनी पत्नी पुरञ्जनी के गर्भ से १,१०० पुत्र उत्पन्न हुए। किन्तु इस कार्य में** **उसका आधा जीवन व्यतीत हो गया।** **तात्पर्य :** इस श्लोक में कई महत्त्वपूर्ण शब्द हैं जिनमें सबसे पहले *एकादश शतानि हैं* । पुरञ्जन को अपनी पत्नी से ११०० पुत्र उत्पन्न हुए और इस प्रकार उसका आधा जीवन व्यतीत हो गया। वास्तव में हर मनुष्य के साथ ऐसा होता है। यदि कोई सौ वर्ष तक जीवित रहता है, तो इसमें से पचास वर्ष की आयु तक उसके पुत्र उत्पन्न होते रहते हैं। दुर्भाग्यवश इस समय लोग सौ वर्ष भी जीवित नहीं रहते तो भी वे साठ वर्ष की आयु तक सन्तान उत्पन्न करते हैं। दूसरी बात यह कि पहले के लोग एक सौ से दो सौ तक पुत्र तथा पुत्रियाँ उत्पन्न करते थे। जैसाकि अगले श्लोक से पता चलेगा, राजा पुरञ्जन के १,१०० पुत्रों के साथ-साथ ११० पुत्रियाँ भी पैदा हुई। इस समय के लोग इतनी अधिक सन्तानें उत्पन्न नहीं कर सकते। उल्टे, वे गर्भनिरोधक विधियों द्वारा जनसंलया को रोकने के लिए प्रयत्नशील हैं। हमें वैदिक साहित्य में ऐसा एक भी उदाहरण नहीं मिलता जिसमें गर्भनिरोधक विधियों का प्रयोग हुआ हो, यद्यपि वे सैकड़ों संतानें उत्पन्न करते थे। गर्भनिरोधक विधि से जनसंलया पर नियंत्रण एक अन्य पापकर्म है, किन्तु इस कलियुग में लोग इतने पापी हो गये हैं कि वे अपने पापमय जीवन के फलों की तनिक भी परवाह नहीं करते। राजा पुरञ्जन अपनी पत्नी पुरञ्जनी के साथ लेटा रहता था और उसने अनेक सन्तानें उत्पन्न कीं, किन्तु इन श्लोकों में कहीं कोई उल्लेख नहीं कि उसने गर्भनिरोधक विधि का उपयोग किया हो। वैदिक शाषों के अनुसार गर्भनिरोधक विधि तो विषयी जीवन पर संयम रखना होनी चाहिए। इसमें ऐसा नहीं है कि निर्बाध गति से संभोग तो किया जाये, किन्तु गर्भाधान को रोककर सन्तानें न उत्पन्न होने दी जाँय। यदि मनुष्य की चेतना ठीक है, तो वह अपनी धर्मपत्नी की राय लेता है और फिर बुद्धिपूर्वक जीवन-मान निर्धारित करता है। दूसरे शब्दों में, यदि सौभाग्यवश अच्छी प्रयत्नशील पत्नी प्राप्त हुई तो पारस्परिक विचार-विमर्श से मनुष्य यह निश्चित कर सकता है कि यह जीवन कृष्णचेतना में प्रगति के निमित्त है, अनेक सन्तानें उत्पन्न करने के लिए नहीं। सन्तानें परिणाम हैं और जब मनुष्य अपनी सद्बुद्धि की राय लेता है, तो वह देख सकता है कि उसकी कृष्णचेतना का विस्तार ही उसकी सन्तानें अथवा परिणाम होने चाहिए।  