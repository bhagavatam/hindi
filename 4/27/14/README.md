**चण्डवेग इति लयातो गन्धर्वाधिपतिर्नृप ।** **गन्धर्वास्तस्य बलिन: षष्ट्युत्तरशतत्रयम् ॥ १३॥** 

**शब्दार्थ** 

**चण्डवेग:—** **चण्डवेग** **; इति—** **इस प्रकार** **; लयात:—** **विलयात** **; गन्धर्व—** **गन्धर्वलोक का वासी** **; अधिपति:—** **राजा** **; नृप—** **हे** **राजा** **; गन्धर्वा:—** **अन्य गन्धर्व** **; तस्य—** **उसके** **; बलिन:—** **अत्यन्त बलशाली सैनिक** **; षष्टि—** **साठ** **; उत्तर—** **अधिक** **; शत—** **सौ** **;** **त्रयम्—** **तीन।** **.** 

**हे राजन्, गन्धर्वलोक में चण्डवेग नाम का एक राजा है। उसके अधीन ३६० अत्यन्त** **शक्तिशाली गन्धर्व सैनिक हैं।** **तात्पर्य :** यहाँ पर आलंकारिक ढंग से काल का वर्णन चण्डवेग के रूप में हुआ है। क्योंकि समय और ज्वार किसी की प्रतीक्षा नहीं करते, यहां काल को चण्डवेग कहा गया है, जिसका अर्थ होता है, ''अत्यन्त तेजी से गुजरने वाला।ÓÓ ज्यों-ज्यों काल बीतता है इसकी गणना वर्षों के रूप में की जाती है। एक वर्ष में ३६० दिन होते हैं और चण्डवेग के सैनिकों की भी संलया इस श्लोक में इतनी ही बताई गई है। समय तेजी से बीतता है और चण्डवेग के सैनिक हमारे जीवन-दिनों को तेजी से लेते जाते हैं। ज्योंही सूरज उदय तथा अस्त होता है हमारी जीवन-अवधि घटती जाती है। इस प्रकार एक दिन बीतने के साथ ही हमारे जीवन का एक दिन चला जाता है। इसीलिए कहा गया है कि जीवन की अवधि को बचा के नहीं रखा जा सकता। किन्तु यदि मनुष्य भकि्त में लग जाता है, तो सूर्य उससे समय को छीन नहीं सकता। जैसाकि *श्रीमद्भागवत* (२.३.१७) में कहा गया है— *आयुर्हरति वै पुंसामुद्यन्नस्तं* *च यन्नसौ।* तात्पर्य यह कि यदि कोई अमर होना चाहता है, तो उसे इन्द्रियतृप्ति त्याग देनी चाहिए। भक्ति में लगने से मनुष्य क्रमश: भगवान् के नित्य धाम में प्रवेश कर सकता है। कभी-कभी मृगतृष्णा तथा अन्य भ्रमपूर्ण वस्तुओं को गन्धर्व कहा जाता है। हमारी जीवन अवधि (आयु) की क्षति को हमारी बढ़ती आयु कहा जाता है; इस प्रकार जीवन के दिनों का बिना देखे अप्रत्यक्ष रूप से व्यतीत होना आलंकारिक ढंग से गंधर्व के रूप में वॢणत है। जैसाकि अगले श्लोकों में बताया जायेगा, ये गन्धर्व षी तथा पुरुष दोनों होते हैं। इसका अर्थ यह हुआ कि षी तथा पुरुष दोनों ही अ²श्य रूप से कालवश अपनी आयु खोते हैं जिसे यहाँ पर चण्डवेग के रूप में वॢणत किया गया है।  