**तत्र निॢभन्नगात्राणां चित्रवाजै: शिलीमुखै: ।** **विप्लवोऽभूद्दु:खितानां दु:सह: करुणात्मनाम् ॥ ९॥** 

**शब्दार्थ** 

**तत्र—** **वहाँ** **; निॢभन्न—** **भिदकर** **; गात्राणाम्—** **शरीरों वाले** **; चित्र-वाजै:—** **तरह तरह के पंखों वाले** **; शिली-मुखै:—** **तीरों द्वारा** **;** **विप्लव:—** **विनाश, संहार** **; अभूत्—** **हुआ** **; दु:खितानाम्—** **अत्यन्त दुखितों का** **; दु:सह:—** **असह्य** **; करुण-आत्मनाम्—** **अत्यन्त** **दयालु पुरुषों का।** **.** 

**जब राजा पुरञ्जन इस प्रकार आखेट करने लगा तो तीक्ष्ण बाणों से भिदकर जंगल में अनेक** **पशु अत्यधिक पीड़ा से अपना प्राण त्यागने लगे। राजा के इन विनाशकारी निर्दयतापूर्ण कार्यों** **को देखकर दयालु पुरुष अत्यन्त खिन्न हो गए। इस प्रकार के दयालु पुरूष यह सारा वध देख** **कर सहन नहीं कर सके।** **तात्पर्य :** जब आसुरी लोग पशुओं का वध करते हैं, तो देवता या भगवान् के भक्त इस वध से अत्यन्त आहत होते हैं। इस आधुनिक युग की आसुरी सवयताओं में विश्वभर में अनेक प्रकार की बध- शालाएँ (कसाईघर) चालू हैं। धूर्त स्वामी तथा योगी मूर्ख लोगों को मांस खाने तथा पशुओं का वध करने के लिए प्रोत्साहित करते रहते हैं और उसी के साथ-साथ वे अपना तथाकथित ध्यान एवं योग भी चालू रखते हैं। ये सारे कार्य अत्यन्त जघन्य हैं और कोई भी दयालु व्यक्ति तथा भगवान् का भक्त ऐसा ²श्य देखकर अत्यन्त अप्रसन्न होता है। आखेट की क्रिया भी एक भिन्न प्रकार से चल रही है, जैसाकि हम पहले कह चुके हैं। षियों का आखेट, विभिन्न प्रकार की शराबें पीना, नशे में रहना, पशुओं का वध तथा मैथुन-सुख—ये सब आधुनिक सवयता के आधार हैं। वैष्णवजन संसार की ऐसी दशा देखकर अत्यन्त अप्रसन्न रहते हैं, इसीलिए वे कृष्णभावनामृत-आन्दोलन के प्रसार में व्यस्त हैं। जंगल में पशुओं के शिकार तथा वध, कसाईघरों में पशुओं का सामूहिक वध तथा वेश्यालयों में जो क्लबों और संस्थाओं के विभिन्न नामों के अन्तर्गत चलाये जाते हैं, और तरुणियों का शोषण—इन सब को देखकर भक्तजन दुखी होते हैं। यज्ञ में पशुओं के वध के प्रति अत्यन्त दयालु होने के कारण नारद ने राजा प्राचीनबॢहषत् को उपदेश देना प्रारश्भ किया। इन उपदेशों में उन्होंने बताया कि मेरे जैसे भक्त मानव-समाज में प्रचलित इस प्रकार के वध से अत्यन्त दुखी हैं। इस प्रकार के वध से न केवल सन्त पुरुष दुखी होते हैं, वरन् भगवान् भी दुखी होते हैं और बुद्ध के अवतार के रूप में प्रकट होते हैं। इसीलिए जयदेव गोस्वामी गाते हैं— *सदयहृदयदॢशतपशुघातम्।* मात्र पशुओं की हत्या रोकने के लिए भगवान् बुद्ध दयावश प्रकट हुए। कुछ धूर्त यह मत व्यक्त करते हैं कि पशुओं के आत्मा नहीं होता, अथवा वे जड़ हैं। इस प्रकार वे अपना औचित्य स्थापित करते हैं कि पशु की हत्या में कोई पाप नहीं होता। वस्तुत: पशु जड़ नहीं हैं, अपितु उनका वध करने वालों का हृदय जड़ होता है। अत: उन्हें कोई तर्क या दर्शन नहीं भाता। वे कसाईघरों को चालू रखते हैं और जंगल में पशुओं का वध करते रहते हैं। निष्कर्षत: जो व्यक्ति नारद जैसे साधु पुरुषों एवं उनकी परश्परा के उपदेशों की परवाह नहीं करता, वह निश्चय ही *नष्टप्रज्ञ* की कोटि में पहुँचकर नरक को जाता है।  