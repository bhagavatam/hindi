**नूनं त्वकृतपुण्यास्ते भृत्या येष्वीश्वरा: शुभे ।** **कृताग:स्वात्मसात्कृत्वा शिक्षादण्डं न युञ्जते ॥ २१॥** 

**शब्दार्थ** 

**पुरञ्जन: उवाच—** **पुरञ्जन ने कहा** **; नूनम्—** **निश्चय ही** **; तु—** **तब** **; अकृत-पुण्या:—** **जो पुण्यात्मा नहीं है, अभागा** **; ते—** **वे** **;** **भृत्या:—** **दास** **; येषु—** **जिनको** **; ईश्वरा:—** **स्वामी** **; शुभे—** **हे शुभ लक्षणों वाली** **; कृत-आग:सु—** **पाप करके** **; आत्मसात्—** **अपना** **कर** **; कृत्वा—** **करके** **; शिक्षा—** **उपदेश के रूप में** **; दण्डम्—** **दण्ड** **; न युञ्जते—** **नहीं देते।** **.** 

**राजा पुरञ्जन ने कहा : हे सुन्दरी, जब स्वामी किसी मनुष्य को दास रूप में स्वीकार तो कर** **लेता है, किन्तु उसके अपराधों के लिए उसे दण्ड नहीं देता तो उस दास को समझना चाहिए कि** **वह अभागा है।** **तात्पर्य :** वैदिक सवयता के अनुसार घरेलू पशुओं तथा दासों के साथ अपने पुत्र के तुल्य व्यवहार करना चाहिए। कभी-कभी घरेलू पशु तथा बालक किसी बदले की भावना से नहीं, अपितु प्यारवश दण्डित किये जाते हैं। इसी तरह कभी-कभी स्वामी अपने दास को रास्ते पर लाने के लिए किसी बदले की भावना से नहीं वरन् प्यारवश दण्ड देता है। इस प्रकार राजा पुरञ्जन ने अपनी पत्नी द्वारा दिये गये दण्ड को अपने ऊपर किया गया अनुग्रह समझा। उसने अपने को रानी का आज्ञाकारी सेवक माना। वह उस पर पापकर्म करने—जंगल में शिकार करने तथा उसे घर पर छोड़ देने—के लिए नाराज थी। राजा पुरञ्जन ने इस दण्ड को अपनी पत्नी के वास्तविक प्यार के रूप में ग्रहण किया। इसी प्रकार जब मनुष्य को ईश्वर की इच्छा से प्रकृति के नियमों द्वारा दण्डित होना पड़ता है, तो उसे विचलित नहीं होना चाहिए। वास्तविक भक्त इसी तरह सोचता है। जब भक्त किसी विषम स्थिति को प्राप्त होता है, तो वह इसे ईश्वर का अनुग्रह मानता है— *तत्तेऽनुकश्पां सुसमीक्षमाणो* *भुञ्जान एवात्मकृतं विपाकम्।* *हृद्वाग्वपुॢभॢवदधन्नमस्ते* *जीवेत यो मुक्तिपदे स दायभाक्॥* ( *भागवत* १०.१४.८) इस श्लोक से पता चलता है कि भक्त जीवन की पराजयों को भगवान् के वरदान के रूप में मानता है और यह सोचकर भगवान् को अधिक नमस्कार करता है तथा प्रार्थना करता है कि उसके पूर्व दुष्कर्मों का यह हल्का दण्ड मिल रहा है। यदि कोई त्रुटि करे तो सरकार या ईश्वर द्वारा प्रदत्त दण्ड वास्तव में कल्याणकारी होता है। *मनुसंहिता* में कहा गया है कि जब राजा किसी हत्यारे को मृत्यु दण्ड देता है, तो उसे दयालु समझना चाहिए क्योंकि हत्यारा इस जीवन में दण्डित होकर पापकर्म से मुक्त हो जाता है और अगले जीवन में वह समस्त पापों से मुक्त हो कर जन्म लेता है। यदि कोई स्वामी द्वारा दिये गये दण्ड को पुरस्कार मानता है, तो वह इतना बुदि्धमान हो जाता है कि फिर कभी उस दुष्कर्म को नहीं करता।  