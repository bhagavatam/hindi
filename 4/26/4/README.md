**आसुरीं वृत्तिमाश्रित्य घोरात्मा निरनुग्रह: ।** **न्यहनन्निशितैर्बाणैर्वनेषु वनगोचरान् ॥ ५॥** 

**शब्दार्थ** 

**आसुरीम्—** **आसुरी** **; वृत्तिम्—** **व्यापार** **; आश्रित्य—** **ग्रहण करने से** **; घोर—** **कठोर** **; आत्मा—** **चेतना, हृदय** **; निरनुग्रह:—** **दयाहीन** **;** **न्यहनत्—** **वध किया** **; निशितै:—** **तीखे** **; बाणै:—** **बाणों से** **; वनेषु—** **वन में** **; वन-गोचरान्—** **जंगली पशुओं को।** **.** 

**उस समय राजा पुरञ्जन आसुरी वृत्तियों के प्रभाव में आ गया था, जिसके कारण उसका** **हृदय कठोर तथा दयाशून्य हो गया था, अत: उसने अपने तीखे बाणों से बिना सोचे-विचारे** **अनेक निर्दोष जंगली पशुओं का वध कर दिया।** **तात्पर्य :** जब किसी मनुष्य को अपने पद का गर्व हो जाता है, तो वह रजो तथा तमो गुणों के प्रभाव में आकर बिना रोक-टोक के अपनी इन्द्रियों का भोग करना चाहता है। इस तरह उसे आसुरी कहा जाता है। आसुरी होने पर लोग निरीह पशुओं के प्रति दयावान नहीं रह जाते; फलत: वे अनेक कसाईघर चलाते हैं। इसे *सूना* या *ङ्क्षहसा* कहते हैं। कलियुग में रजो तथा तमोगुण में वृद्धि होने से प्राय: सभी लोग आसुरी हैं, अत: उन्हें मांस खाना प्रिय है, जिसके लिए वे अनेक कसाईघर चलाते हैं। इस कलिकाल में दया की वृत्ति प्राय: शून्य हो गई है; अत: मनुष्यों तथा राष्ट्रों के बीच सदैव संघर्ष तथा युद्ध चलते रहते हैं। मनुष्य यह नहीं समझते कि जिस प्रकार वे बिना रोक-टोक के अनेक पशुओं का वध करते हैं उसी प्रकार से महायुद्धों में उनका भी वध होगा। यह पाश्चात्य देशों में तो बहुत ही स्पष्ट दिखता है। पश्चिमी देशों में कसाईघरों पर कोई प्रतिबन्ध नहीं है, इसीलिए प्रति पाँचवें या दसवें वर्ष महायुद्ध होता है, जिसमें असंलय लोग पशुओं से भी बुरी दशा में मारे जाते हैं। कभी-कभी युद्ध के समय सैनिक-शत्रुओं को बन्दी शिविरों में रखकर उनकी नृशंस हत्या कर दी जाती है। कसाईघरों में तथा जंगल में शिकारियों द्वारा निर्बन्ध पशु-वध का ही यह दुष्परिणाम है। अभिमानी आसुरी लोग न तो प्रकृति के नियमों से, न ही ईश्वरीय नियमों से परिचित होते हैं; इसीलिए वे परवाह किये बिना बे- रोकटोक पशुओं का वध करते रहते हैं। कृष्णभावनामृत-आन्दोलन में पशुवध सर्वथा वॢजत है। अत: किसी को तब तक इसके प्रामाणिक छात्र के रूप में स्वीकार नहीं किया जाता जब तक वह चार विधि-विधानों का व्रत नहीं ले लेता। ये हैं—पशु-वध न करना, मादक द्रव्य का सेवन न करना, अवैध षी संसर्ग न करना तथा जुआ न खेलना। यह कृष्णभावनामृत-आन्दोलन ही एकमात्र उपाय है, जिसके द्वारा इस कलिकाल में मनुष्यों के पापकर्मों का निवारण किया जा सकता है।  