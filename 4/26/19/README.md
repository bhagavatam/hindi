**अनुनिन्येऽथ शनकैर्वीरोऽनुनयकोविद: ।** **पस्पर्श पादयुगलमाह चोत्सङ्गलालिताम् ॥ २०॥** 

**शब्दार्थ** 

**अनुनिन्ये—** **मनाना आरश्भ किया** **; अथ—** **इस प्रकार** **; शनकै:—** **धीरे-धीरे** **; वीर:—** **वीर** **; अनुनय-कोविद:—** **मनाने में निपुण** **;** **पस्पर्श—** **स्पर्श किया** **; पाद-युगलम्—** **दोनों पाँव** **; आह—** **कहा** **; च—** **भी** **; उत्सङ्ग—** **गोद में** **; लालिताम्—** **इस प्रकार आलिंगन** **करते हुए।** **.** 

**चूँकि राजा मनाने में अत्यन्त निपुण था, अत: उसने रानी को धीरे-धीरे मनाना प्रारश्भ** **किया। पहले उसने उसके दोनों पाँव छुये, फिर उसका आङ्क्षलगन किया और अपनी गोद में** **बैठाकर इस प्रकार कहना प्रारश्भ किया।** **तात्पर्य :** मनुष्य को सर्वप्रथम अपने पूर्वकर्मों के लिए पश्चात्ताप करके अपनी कृष्ण-भक्ति जाग्रत करनी होती है। जिस प्रकार राजा पुरञ्जन ने अपनी पत्नी को मनाना प्रारश्भ किया, उसी प्रकार जानबूझ कर मनुष्य को कृष्णभक्ति के पद तक पहुँचने का प्रयत्न करना चाहिए। ऐसा करने के लिए गुरु के पाद-पद्मों का स्पर्श करना चाहिए। स्वत: प्रयास से कृष्णभक्ति प्राप्त नहीं हो सकती। अत: मनुष्य को चाहिए कि स्वरूपसिद्ध कृष्णभक्त के पास पहुँचकर उसके चरणकमलों का स्पर्श करे। इसीलिए प्रह्लाद महाराज ( *भागवत* ७.५.३२) कहते हैं— *नैषां मतिस्तावदुरुक्रमाङ्घ्रि* *स्पृशत्यनर्थापगमो यदर्थ:।* *महीयसां पादरजोऽभिषेकं* *निष्किञ्चनानां न वृणीत यावत्॥*  जब तक मनुष्य ऐसे व्यक्ति के चरणकमल की धूल को अपने मस्तक पर धारण नहीं करता जो महात्मा या भक्त बन चुका है तब तक उसका कृष्ण-भक्ति के द्वार तक प्रवेश नहीं होता। यह आत्मसमर्पण का शुभारश्भ है। भगवान् कृष्ण चाहते हैं कि प्रत्येक व्यकि्त उनकी शरण में आये और यह आत्मसमर्पण का कार्य तब शुरू होता है जब मनुष्य प्रामाणिक गुरु के चरण-स्पर्श करता है। निष्ठापूर्वक गुरु की सेवा करने से ही कृष्णभक्तिमय जीवन का शुभारश्भ होता है। गुरु के चरण-स्पर्श करने का अर्थ है मिथ्या गर्व का त्याग और भौतिक जगत में अपने पद पर व्यर्थ न फूलना। जो लोग अपने उच्च स्थान के कारण वृथा ही भौतिक जीवन के अंधकार में रहते हैं—जैसे तथाकथित वैज्ञानिक एवं विचारक—वे वास्तव में नास्तिक हैं। वे प्रत्येक वस्तु के चरम कारण को नहीं जानते। यद्यपि वे मोहग्रस्त रहते हैं, किन्तु वे ऐसे व्यकि्त के चरणकमलों में आत्मसमर्पण करने में हिचकते हैं, जो वस्तुओं को उनके सही-सही रूप में जानता है। दूसरे शब्दों में, केवल कोरे ज्ञान से कृष्णभक्ति जाग्रत नहीं की जा सकती। मनुष्य को प्रामाणिक गुरु की शरण में जाना ही होगा। इसी विधि से उसे सहायता मिल सकती है।  

**पुरञ्जन उवाच** 