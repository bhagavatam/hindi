**पौर्णमास्यां सिनीवाल्यां द्वादश्यां श्रवणेऽथवा ।** **दिनक्षये व्यतीपाते सङ्क्रमेऽर्कदिनेऽपि वा ॥ ४९॥** **श्रावयेच्छ्रद्दधानानां तीर्थपादपदाश्रय: ।** **नेच्छंस्तत्रात्मनात्मानं सन्तुष्ट इति सिध्यति ॥ ५०॥** 

**शब्दार्थ** 

**पौर्णमास्याम्—** **पूर्णमासी के दिन** **; सिनीवाल्याम्—** **अमावस्या के दिन** **; द्वादश्याम्—** **एकादशी के एक दिन बाद, द्वादशी को** **;** **श्रवणे—** **श्रवण नक्षत्र के उदयकाल में** **; अथवा—** **या** **; दिन-क्षये—** **तिथि क्षय** **; व्यतीपाते—** **नाम का विशेष दिन** **; सङ्क्रमे—** **मास** **के अन्त में** **; अर्कदिने—** **रविवार को** **; अपि—** **भी** **; वा—** **अथवा** **; श्रावयेत्—** **सुनाना चाहिए** **; श्रद्दधानानाम्—** **श्रद्धालु श्रोताओं** **को** **; तीर्थ-पाद—** **भगवान् का** **; पद-आश्रय:—** **चरणकमल की शरण में आये** **; न इच्छन्—** **न चाहते हुए** **; तत्र—** **वहाँ** **;** **आत्मना—** **स्व के द्वारा** **; आत्मानम्—** **मन** **; सन्तुष्ट:—** **सन्तुष्ट** **; इति—** **इस प्रकार** **; सिध्यति—** **सिद्ध हो जाता है।** **.** 

**जिन व्यक्तियों ने भगवान् के चरण-कमलों की शरण ले रखी है उन्हें किसी प्रकार का** **पारिश्रमिक लिये बिना ही ध्रुव महाराज के इस आलयान को सुनाना चाहिए। विशेष रूप से** **पूर्णमासी, अमावस्या, द्वादशी, श्रवण नक्षत्र के प्रकट होने पर, तिथिक्षय पर या व्यतीपात के** **अवसर पर, मास के अन्त में या रविवार को यह आलयान सुनाया जाए। निस्सन्देह, इसे अनुकूल** **श्रोताओं के समक्ष सुनाएँ। इस प्रकार बिना किसी व्यावसायिक उद्देश्य के सुनाने पर वाचक तथा** **श्रोता दोनों सिद्ध हो जाते हैं।** **तात्पर्य :** वृत्ति करने वाले वाचक अपने पेट की अग्नि को शान्त करने के लिए धन की माँग कर सकते हैं, किन्तु वे न तो कोई आध्यात्मिक प्रगति कर सकते हैं, न ही सिद्ध हो सकते हैं। इसीलिए जीविका कमाने के लिए व्यवसाय के रूप में *श्रीमद्भागवत* को सुनाना वॢजत है। केवल ऐसा व्यक्ति, जो भगवान् के चरणारविन्द में पूर्णत: समॢपत है, अपने व्यक्तिगत या परिवार के पालन के लिए भगवान् तथा उनके भक्तों की लीलाओं के वर्णन से पूर्ण *श्रीमद्भागवत* का वाचन करके सिद्धि प्राप्त कर सकता है। संक्षेप में यह विधि इस प्रकार है—श्रोता को भागवत-सन्देश में श्रद्धा होनी चाहिए और वाचक को भगवान् पर पूर्णत: आश्रित होना चाहिए। *भागवत* के कथा वाचन को व्यवसाय नहीं बनाना चाहिए। यदि यह ठीक से किया जाये तो न केवल वाचक को पूर्ण सन्तोष होता है, वरन् भगवान् भी वाचक तथा श्रोता दोनों से परम प्रसन्न होते हैं और इस प्रकार से दोनों ही श्रवण मात्र से भव-बन्धन से मुक्त हो जाते हैं।  