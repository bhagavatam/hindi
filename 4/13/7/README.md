**स जन्मनोपशान्तात्मा नि:सङ्ग: समदर्शन: ।** **ददर्श लोके विततमात्मानं लोकमात्मनि ॥ ७॥** 

**शब्दार्थ** 

**स:—** **वह, उत्कल** **; जन्मना—** **अपने जन्म से ही** **; उपशान्त—** **अत्यन्त संतुष्ट, संतोषी** **; आत्मा—** **जीव** **; नि:सङ्ग:—** **आसक्ति-रहित** **;** **सम-दर्शन:—** **समदर्शी** **; ददर्श—** **देखा** **; लोके—** **संसार में** **; विततम्—** **फैला** **; आत्मानम्—** **परमात्मा** **; लोकम्—** **सारा संसार** **;** **आत्मनि—** **परमात्मा में।** **.** 

**उत्कल जन्म से ही पूर्णतया सन्तुष्ट था तथा संसार से अनासक्त था। वह समदर्शी था, क्योंकि** **वह प्रत्येक वस्तु को परमात्मा में और प्रत्येक व्यक्ति के हृदय में परमात्मा को स्थित देखता था।** **तात्पर्य :** महाराज ध्रुव के पुत्र उत्कल के लक्षण तथा गुण *महाभागवत* जैसे हैं। जैसाकि *भगवद्गीता* (६.३०) में कहा गया है— *यो मां पश्यति सर्वत्र सर्वं च मयि पश्यति* —सिद्ध भक्त भगवान् को सर्वत्र देखता है और उसे हर वस्तु भगवान् में स्थित दिखती है। *भगवद्गीता* (९.४) में इसकी भी पुष्टि हुई है— *मया ततमिदं सर्वं जगदव्यक्तमूॢतना* —भगवान् कृष्ण सारे ब्रह्माण्ड में अपने निर्गुण रूप में व्याप्त हैं। प्रत्येक वस्तु उन्हीं पर आश्रित है, किन्तु इसका अर्थ यह नहीं है कि वे ही हर वस्तु हैं। सिद्ध *महाभागवत* भक्त इस प्रकार देखता है 

— 

वह एक ही परमात्मा को हर एक के हृदय में स्थित देखता है, उसमें जीवात्माओं के भौतिक रूपों का कोई भेदभाव नहीं रह जाता। वह हर एक को भगवान् के अंश- रूप में देखता है। सर्वत्र ईश्वर की उपस्थिति का अनुभव करनेवाला *महाभागवत* ईश्वर की ²ष्टि से कभी ओझल नहीं होता और न परमेश्वर ही उसकी ²ष्टि से ओझल होता है। यह तभी सश्भव है जब कोई ईश्वर के प्रेम में बहुत आगे निकल गया हो।  