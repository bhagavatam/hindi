**भूयाननुग्रह अहो भवता कृतो मे** **दण्डस्त्वया मयि भृतो यदपि प्रलब्ध: ।** **न ब्रह्मबन्धुषु च वां भगवन्नवज्ञा** **तुवयं हरेश्च कुत एव धृतव्रतेषु ॥ १३॥** 

**शब्दार्थ** 

**दक्ष: उवाच—** **दक्ष ने कहा** **; भूयान्—** **अत्यधिक** **; अनुग्रह:—** **कृपा** **; अहो—** **ओह** **; भवता—** **आपके द्वारा** **; कृत:—** **की गई** **; मे—** **मुझपर** **; दण्ड:—** **दण्ड, सजा** **; त्वया—** **आपके द्वारा** **; मयि—** **मुझको** **; भृत:—** **की गई** **; यत् अपि—** **यद्यपि** **; प्रलब्ध:—** **पराजित** **;** **न—** **न तो** **; ब्रह्म-बन्धुषु—** **अयोग्य ब्रह्मण को** **; च—** **भी** **; वाम्—** **तुम दोनों** **; भगवन्—** **मेरे स्वामी** **; अवज्ञा—** **अनादर** **; तुवयम्—** **आपका** **; हरे: च—** **विष्णु का** **; कुत:—** **कहाँ** **; एव—** **निश्चय ही** **; धृत-व्रतेषु—** **यज्ञ करने में दत्तचित्त।** **.** 

**राजा दक्ष ने कहा : हे शिव, मैने आपके प्रति बहुत बड़ा अपराध किया है, किन्तु आप इतने** **उदार हैं कि आपने अपने अनुग्रह से वंचित करने के बजाय, मुझे दण्ड देकर मेरे ऊपर कृपा की** **है। आप तथा भगवान् विष्णु अयोग्य-निकश्मे ब्राह्मणों तक की उपेक्षा नहीं करते तो फिर भला** **आप मेरी उपेक्षा क्यों करने लगे, मैं तो यज्ञ करने में लगा रहता हूँ?** **तात्पर्य :** यद्यपि दक्ष अपने को पराजित मान रहा था, किन्तु वह जानता था कि यह दण्ड शिवजी की महान् कृपा थी। उसे स्मरण हो आया कि शिव तथा विष्णु कभी भी ब्राह्मणों की उपेक्षा नहीं करते, भले ही ब्राह्मण अयोग्य क्यों न हों; वैदिक सवयता के अनुसार ब्राह्मण कुल के वंशज को कभी कठोर दण्ड नहीं दिया जाना चाहिए। इसका प्रत्यक्ष प्रमाण अश्वत्थामा के साथ अर्जुन का व्यवहार है। अश्वधामा महान् ब्राह्मण द्रोणाचार्य का पुत्र था और जिसने पाण्डवों के सभी पुत्रों की सोये हुए में हत्या करने का घोर अपराध किया था, और जिसके लिए श्रीकृष्ण ने भी भत्र्सना की थी, तो भी अर्जुन ने उसका वध नहीं किया, क्योंकि वह ब्राह्मण-पुत्र था। यहाँ पर प्रयुक्त *ब्रह्म-बन्धुषु* शब्द अत्यन्त महत्त्वपूर्ण है। इसका अर्थ है ऐसा व्यक्ति जो ब्राह्मण-पिता से उत्पन्न हो, किन्तु जिसके कर्म ब्राह्मणों के स्तर के अनुकूल न हों। ऐसा व्यक्ति ब्राह्मण न होकर *ब्रह्म-बन्धु* होता है। दक्ष ने अपने को ब्राह्मण- बन्धु सिद्ध कर दिया था। वह एक महान् ब्राह्मण पिता ब्रह्मा का पुत्र था, किन्तु शिव के प्रति उसका आचरण ब्राह्मणों जैसा न था, इसलिए उसने स्वीकार किया कि वह पूर्ण ब्राह्मण न था। किन्तु शिव तथा विष्णु तो अपूर्ण ब्राह्मणों के प्रति भी वत्सल रहते हैं। शिव ने दक्ष को शत्रु मानकर दण्डित नहीं किया था, वरन् उन्होंने उसे सन्मार्ग में लाने के लिए दण्ड दिया था जिससे उसे पता चले कि उसने बुरा काम किया था। दक्ष को इसका आभास हुआ और उसने भगवान् श्रीकृष्ण तथा शिव की पतित ब्राह्मणों के प्रति, जिसमें वह भी सश्मिलित था, महती कृपा के लिए कृतज्ञता प्रकट की। यद्यपि वह पतित हो चुका था, किन्तु उसने यज्ञ करने का व्रत ले रखा था, जो कि ब्राह्मण का कर्तव्य है और इस प्रकार उसने शिव की स्तुति करनी प्रारश्भ की।  