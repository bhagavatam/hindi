**धर्मार्थकाममोक्षालयं य इच्छेच्छ्रेय आत्मन: ।** **एकं ह्येव हरेस्तत्र कारणं पादसेवनम् ॥ ४१॥** 

**शब्दार्थ** 

**धर्म-अर्थ-काम-मोक्ष—** **धर्म, आॢथक विकास, इन्द्रिय-तृप्ति तथा मुक्ति, ये चार पुरुषार्थ** **; आलयम्—** **नाम सेे** **; य:—** **जो** **;** **इच्छेत्—** **इच्छा करता है** **; श्रेय:—** **जीवन का लक्ष्य** **; आत्मन:—** **स्वयं का** **; एकम् हि एव—** **केवल एक** **; हरे:—** **भगवान् का** **;** **तत्र—** **उसमें** **; कारणम्—** **कारण** **; पाद-सेवनम्—** **चरणकमल की पूजा।** **.** 

**जो व्यक्ति धर्म, अर्थ, काम तथा मोक्ष—इन चार पुरुषार्थों की कामना करता है उसे चाहिए** **कि पूर्ण पुरुषोत्तम भगवान् की भकि्त में अपने आपको लगाए, क्योंकि उनके चरणकमलों की** **पूजा से इन सबकी पूॢत होती है।** **तात्पर्य :** *भगवद्गीता* में कहा गया है कि भगवान् की अनुमति से ही देवता वरदान दे सकते हैं। अत: जब किसी देवता के लिए कोई यज्ञ किया जाता है, तो यज्ञ का निरीक्षण करने के लिए *नारायण-* *शिला* या *शालग्राम-शिला* सामने रखी जाती है। वस्तुत: परमेश्वर की अनुमति के बिना देवता कोई वरदान नहीं दे सकते। अत: नारद मुनि ने सलाह दी कि धर्म, अर्थ, काम तथा मोक्ष के लिए भी मनुष्य को भगवान् की शरण ग्रहण करनी चाहिए, स्तुति करनी चाहिए और उनके चरणकमलों पर अपनी इच्छा की पूॢत के लिए याचना करनी चाहिए। यही वास्तविक बुद्धिमानी है। बुद्धिमान पुरुष कभी भी देवताओं से कुछ भी माँगने नहीं जाता। वह सीधे भगवान् के पास जाता है, जो समस्त वरदानों के कारणस्वरूप हैं। जैसाकि भगवान् श्रीकृष्ण ने *भगवद्गीता* में कहा है कर्मकाण्ड-अनुष्ठानों का सश्पन्न किया जाना वास्तविक धर्म नहीं है। धर्म का वास्तविक पथ तो भगवान् के चरणकमलों पर समॢपत होना है। जो भगवान् के चरणकमलों पर समॢपत हो चुका है उसके लिए अर्थ का कोई महत्त्व नहीं रह जाता। जो भक्त भगवान् की सेवा में लगा रहता है, वह अपनी इन्द्रियों की तुष्टि के बारे में कभी भी निराश नहीं होता। यदि वह अपनी इन्द्रियों की तुष्टि चाहता है, तो श्रीकृष्ण वह भी इच्छा पूरी करते हैं। जहाँ तक मुक्ति का प्रश्न है, कोई भी भक्त जो भगवान् की सेवा में पूर्णत: अनुरक्त है, वह पहले से मुक्त रहता है, अत: अलग से मोक्ष की कोई आवश्यकता नहीं है। अत: नारद मुनि ने ध्रुव महाराज को सलाह दी कि वे वासुदेव श्रीकृष्ण की शरण ग्रहण करें और अपनी माता द्वारा बताई गई विधि को मानें, क्योंकि इस प्रकार उनकी इच्छा पूर्ण होने में सहायता मिल सकेगी। इस श्लोक में नारद मुनि ने भगवान् की भक्ति को ही एकमात्र साधन बताया है। दूसरे शब्दों में, समस्त भौतिक आकांक्षाओं से युक्त होने पर भी मनुष्य को भगवान् की भक्ति करते रहना चाहिए। इससे उसकी समस्त इच्छाएँ पूरी होंगी।  