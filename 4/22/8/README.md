**ङ्क्षक तस्य दुर्लभतरमिह लोके परत्र च ।** **यस्य विप्रा: प्रसीदन्ति शिवो विष्णुश्च सानुग: ॥ ८॥** 

**शब्दार्थ** 

**किम्—** **क्या** **; तस्य—** **उसका** **; दुर्लभ-तरम्—** **अत्यन्त कठिनाई से प्राप्य** **; इह—** **इस** **; लोके—** **संसार में** **; परत्र—** **मृत्यु के पश्चात्** **;** **च—** **अथवा** **; यस्य—** **जिसका** **; विप्रा:—** **ब्राह्मण या वैष्णव** **; प्रसीदन्ति—** **प्रसन्न हो जाते हैं** **; शिव:—** **सर्व-कल्याणमय** **; विष्णु:—** **भगवान् विष्णु** **; च—** **भी** **; स-अनुग:—** **साथ-साथ चलने वाले।** **.** 

**जिस पर ब्राह्मण तथा वैष्णव प्रसन्न हो जाते हैं, वह व्यक्ति इस संसार में तथा साथ ही मृत्यु** **के बाद भी दुर्लभ से दुर्लभ वस्तु प्राप्त कर सकता है। यही नहीं, ब्राह्मणों तथा वैष्णवों के साथ-** **साथ रहने वाले कल्याणकारी शिव तथा भगवान् विष्णु का भी उस व्यक्ति को अनुग्रह प्राप्त हो** **जाता है।** **तात्पर्य :** ब्राह्मण तथा वैष्णव तो परम कल्याणमय भगवान् विष्णु के संवाहक हैं। *ब्रह्म-संहिता*  (५.३८) में इसकी पुष्टि हुई है— *प्रेमाञ्जनच्छुरितभक्तिविलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* भक्तगण भगवान् गोविन्द के अत्यन्त प्रेमवश उन्हें सदा अपने हृदयों में धारण करते हैं। भगवान् तो पहले से सबों के हृदय में विद्यमान हैं, किन्तु वैष्णव तथा ब्राह्मण प्रेम विभोर होने पर सदैव उनका दर्शन करते हैं। फलत: ब्राह्मण तथा वैष्णव विष्णु को भी धारण करने वाले हैं। वे जहाँ भी जाते हैं, भगवान् विष्णु, शिवजी अथवा भगवान् के भक्त भी उनके साथ हो लेते हैं। चारों कुमार ब्राह्मण थे और वे महाराज पृथु के स्थान पर गये थे, अत: स्वाभाविक था कि भगवान् विष्णु तथा उनके भक्त भी वहाँ उपस्थित थे। ऐसी स्थिति में यह निष्कर्ष निकलता है कि जब किसी व्यकि्त पर ब्राह्मण तथा वैष्णव प्रसन्न होते हैं, तो भगवान् विष्णु भी प्रसन्न होते हैं। इसकी पुष्टि श्रील विश्वनाथ चक्रवर्ती ठाकुर द्वारा आठ श्लोकों में की गई गुरु-स्तुति से होती है— *यस्य प्रसादाद् भगवत्प्रसाद:।* यदि गुरु को, जो ब्राह्मण तथा वैष्णव दोनों ही होता है, प्रसन्न कर लिया जाय तो भगवान् भी प्रसन्न होते हैं। और यदि भगवान् प्रसन्न हो जाते हैं, तो इस संसार में या मृत्यु के बाद मनुष्य को और क्या प्राप्त करने को रह जाता है?  