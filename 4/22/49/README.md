**वैन्यस्तु धुर्यो महतां संस्थित्याध्यात्मशिक्षया ।** **आप्तकाममिवात्मानं मेन आत्मन्यवस्थित: ॥ ४९॥** 

**शब्दार्थ** 

**वैन्य:—** **वेन महाराज के पुत्र (पृथु)** **; तु—** **निस्सन्देह** **; धुर्य:—** **प्रमुख** **; महताम्—** **महापुरुषों के** **; संस्थित्या—** **पूर्णतया स्थिर होकर** **;** **आध्यात्म-शिक्षया—** **आत्म-साक्षात्कार के विषय में** **; आप्त—** **लब्ध** **; कामम्—** **इच्छाएँ** **; इव—** **स²श** **; आत्मानम्—** **आत्मतोष में** **;** **मेने—** **विचार किया** **; आत्मनि—** **अपने में** **; अवस्थित:—** **स्थित।** **.** 

**महाराज पृथु अपने तत्त्वज्ञान में पूर्ण रूप से स्थित होने के कारण महापुरुषों में प्रमुख थे। वे** **आध्यात्मिक ज्ञान में सफलता प्राप्त व्यक्ति की भाँति परम संतुष्ट थे।** **तात्पर्य :** भक्ति में स्थिर रहने से मनुष्य को अत्यन्त आत्मतोष होता है। वास्तव में आत्मतोष तो शुद्ध भक्त ही प्राप्त कर सकते हैं, क्योंकि भगवान् की सेवा करने के अतिरिक्त उन्हें कोई अन्य इच्छा नहीं होती। चूँकि भगवान् को किसी भी वस्तु की इच्छा नहीं करनी होती, अत: वे अपने आप में पूर्णत: तुष्ट रहते हैं। इसी प्रकार से जिस भक्त को भगवान् की सेवा करने के अतिरिक्त कोई अन्य इच्छा नहीं रहती वह परमेश्वर के ही समान आत्मतुष्ट रहता है। प्रत्येक व्यक्ति मन:शान्ति तथा आत्मतोष के पीछे दौड़ता है, किन्तु ये गुण भगवान् के शुद्ध भक्त होने पर ही प्राप्त हो सकते हैं। पिछले श्लोकों में राजा पृथु के अपने अथाह ज्ञान तथा पूर्ण भक्ति के विषय में जो कुछ कहा है उसकी यहाँ पुष्टि हो जाती है, क्योंकि वे महात्माओं में सर्वश्रेष्ठ माने गये हैं। *भगवद्गीता* (९.१३) में श्रीकृष्ण ने महात्माओं के सश्बन्ध में इस प्रकार कहा है— *महात्मानस्तु मां पार्थ दैवीं प्रकृतिमाश्रिता:।* *भजन्त्यनन्यमनसो ज्ञात्वा भूतादिमव्ययम्॥* ''हे पृथापुत्र! जो महापुरुष भुलावे में नहीं आते, वे दैवी प्रकृति के संरक्षण में रहते हैं। वे भक्ति में पूर्ण रूप से रत रहते हैं, क्योंकि वे मुझे आदि तथा अव्यय भगवान् के रूप में जानते हैं।ÓÓ महात्मा माया के फंदे में नहीं पड़ते, वरन् वे आध्यात्मिक शक्ति के संरक्षण में रहते हैं। इसीलिए वास्तविक महात्मा सदैव भगवान् की भक्ति में रत रहता है। पृथु महाराज में महात्मा के सभी लक्षण प्रकट थे, इसीलिए उन्हें इस श्लोक में *धुर्यो महताम्* अर्थात् महात्माओं में सर्वश्रेष्ठ कहा गया है।  