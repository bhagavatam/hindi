**निष्पादितश्च कात्स्न्र्येन भगवदि्भर्घृणालुभि: ।** **साधूच्छिष्टं हि मे सर्वमात्मना सह ङ्क्षक ददे ॥ ४३॥** 

**शब्दार्थ** 

**निष्पादित: च—** **तथा आज्ञा का समुचित पालन हो गया** **; कात्स्न्र्येन—** **पूर्णत:** **; भगवद्भि:—** **भगवान् के प्रतिनिधियों द्वारा** **;** **घृणालुभि:—** **अत्यन्त दयालु द्वारा** **; साधु-उच्छिष्टम्—** **साधु पुरुषों का जूठन** **; हि—** **निश्चय ही** **; मे—** **मेरा** **; सर्वम्—** **हर चीज** **;** **आत्मना—** **हृदय तथा आत्मा** **; सह—** **साथ** **; किम्—** **क्या** **; ददे—** **दूँ।** **.** 

**हे ब्राह्मण, आपने तो भगवान् के आदेश का सश्यक् पालन किया है, क्योंकि आप उन्हीं के** **समान उदार भी हैं। अत: यह मेरा कर्तव्य है कि आपको कुछ अॢपत करूँ, किन्तु मेरे पास जो** **कुछ भी है, वह साधु पुरुषों के भोजन में से बचा-खुचा प्रसाद ही है। मैं आपको क्या दूँ?** **तात्पर्य :** इस श्लोक में *साधूच्छिष्टम्* शब्द महत्त्वपूर्ण है। पृथु महाराज को अपना राज्य भृगु तथा अन्य साधु पुरुषों से वैसे ही प्राप्त हुआ था जैसे किसी को उच्छिष्ट (जूठन या प्रसाद) प्राप्त हो। राजा वेन की मृत्यु के बाद सारा विश्व लोकप्रिय शासक से वंचित हो चुका था। अनेक आपत्तियाँ घिरने लगी थीं, अत: भृगु आदि ऋषियों ने राजा वेन के मृत शरीर से राजा पृथु के शरीर को उत्पन्न किया। चूँकि राजा पृथु को ऋषियों की कृपा से राज्य प्राप्त हुआ था, अत: वे अपने राज्य को कुमारों जैसे ऋषियों में वितरित करना नहीं चाह रहे थे। जब पिता भोजन करता रहता है, तो वह दयावश पुत्र को भी जूठन दे सकता है, किन्तु यह जूठन पुन: पिता को नहीं दिया जा सकता, भले ही यह उसी के द्वारा चॢवत हो चुका हो। पृथु महाराज की स्थिति कुछ ऐसी ही थी। उनके पास जो भी था वह उच्छिष्ट (जूठन) रूप में था, अत: उसे वे कुमारों को नहीं दे सकते थे। किन्तु अप्रत्यक्ष रूप में उन्होंने कुमारों को अपना सब कुछ दे डाला, फलत: उन्होंने उसे जिस रूप में चाहा उपभोग किया। यह अगले श्लोक से स्पष्ट होगा।  