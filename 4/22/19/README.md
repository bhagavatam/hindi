**सङ्गम: खलु साधूनामुभयेषां च सश्मत: ।** **यत्सश्भाषणसश्प्रश्न: सर्वेषां वितनोति शम् ॥ १९॥** 

**शब्दार्थ** 

**सङ्गम:—** **संगति** **; खलु—** **निश्चय ही** **; साधूनाम्—** **भक्तों की** **; उभयेषाम्—** **दोनों के लिए** **; च—** **भी** **; सश्मत:—** **अभिमत्,** **निर्णायक** **; यत्—** **जो** **; सश्भाषण—** **विवेचना** **; सश्प्रश्न:—** **प्रश्न तथा उत्तर** **; सर्वेषाम्—** **सबों का** **; वितनोति—** **फैलाता है** **; शम्—** **वास्तविक सुख।** **.** 

**जब भक्तों का समागम होता है, तो उनकी विवेचनाएँ, प्रश्न तथा उत्तर वक्ता तथा श्रोता** **दोनों ही के लिए निर्णायक होते हैं। इस प्रकार ऐसा समागम प्रत्येक व्यक्ति के वास्तविक सुख** **के हेतु लाभप्रद है।** **तात्पर्य :** भक्तों के वार्तालाप को सुनना ही भगवान् के सशक्त संदेश को प्राप्त करने का एकमात्र साधन है। उदाहरणार्थ, *भगवद्गीता* दीर्घकाल से सारे संसार में, विशेष रूप से पश्चिमी जगत में, विलयात है, किन्तु भक्तों द्वारा विषय की विवेचना न होने से इसका कोई प्रभाव नहीं हुआ। कृष्णभावनामृत-आन्दोलन की स्थापना के पूर्व पाश्चात्य जगत का एक भी व्यक्ति कृष्णभावनाभावित नहीं हुआ। किन्तु जब उसी *भगवद्गीता* को यथारूप में परश्परा के माध्यम से प्रस्तुत किया गया तो इसका प्रभाव आत्म-साक्षात्कार के रूप में तुरन्त प्रकट हुआ। चारों कुमारों में से सनत्कुमार ने पृथु महाराज को बताया कि कुमारों से उनकी भेंट से न केवल पृथु महाराज अकेले वरन् उनके साथ-साथ कुमारगण भी लाभान्वित हुए हैं। जब नारद मुनि ने ब्रह्माजी से पूर्ण पुरुषोत्तम भगवान् के विषय में पूछा तो ब्रह्माजी ने नारद जी को धन्यवाद दिया कि उन्होंने भगवान् के विषय में कुछ कहने का अवसर प्रदान किया। अत: किसी दूसरे साधु पुरुष द्वारा किसी अन्य साधु पुरुष से भगवान् के विषय में या जीवन के चरम उद्देश्य के विषय में पूछे गये प्रश्न प्रत्येक वस्तु को आध्यात्मिक बना देते हैं। जो कोई भी ऐसी चर्चा का लाभ उठाता है, वह इस जन्म तथा अगले जन्म में सुख प्राप्त करता है। *उभयेषाम्* शब्द को कई प्रकार से वॢणत किया जा सकता है। सामान्यत: लोग दो प्रकार के होते हैं—भौतिकतावादी तथा अध्यात्मवादी। भक्तों की चर्चाओं से दोनों ही प्रकार के लोग लाभान्वित होते हैं। भौतिकतावादी को भक्तों की संगति से यह लाभ होता है कि उसका जीवन नियमित हो जाता है, जिससे भक्त बनने या जीवात्मा की वास्तविक स्थिति को समझाने के लिए वर्तमान जीवन को सफल बनाने की संभावना बढ़ जाती है। जब मनुष्य इस अवसर का लाभ उठाता है, तो अगले जन्म में उसका मानव देह धारण करना या पूर्णत: मुक्त होकर भगवान् के धाम को जाना सुनिश्चित हो जाता है। निष्कर्ष के रूप में कहा जा सकता है कि यदि कोई भक्तों की चर्चा में सश्मिलित होता है, तो उसे भौतिक तथा आध्यात्मिक रूप से लाभ प्राप्त होता है। वक्ता तथा श्रोता एवं कर्मी तथा ज्ञानी समान रूप से लाभान्वित होते हैं। भक्तों के बीच आध्यात्मिक विषयों से सश्बन्धित चर्चाएँ सबों के लिए लाभप्रद होती हैं। फलत: कुमारों ने यह स्वीकार किया कि इस समागम से न केवल राजा लाभान्वित हो रहा था वरन् कुमार भी लाभ उठा रहे थे।  