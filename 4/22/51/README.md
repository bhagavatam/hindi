**फलं ब्रह्मणि सन्न्यस्य निॢवषङ्ग: समाहित: ।** **कर्माध्यक्षं च मन्वान आत्मानं प्रकृते: परम् ॥ ५१॥** 

**शब्दार्थ** 

**फलम्—** **परिणाम, फल** **; ब्रह्मणि—** **परम सत्य में** **; सन्न्यस्य—** **त्याग कर, अॢपत करके** **; निॢवषङ्ग:—** **दूषित हुए बिना** **;** **समाहित:—** **पूर्णतया समॢपत** **; कर्म—** **कर्म** **; अध्यक्षम्—** **अधीक्षक** **; च—** **तथा** **; मन्वान:—** **सदैव चिन्तन करते हुए** **; आत्मानम्—** **परमात्मा के विषय में** **; प्रकृते:—** **भौतिक प्रकृति का** **; परम्—** **अतीत, परे।** **.** 

**महाराज पृथु ने अपने आपको प्रकृति से परे पूर्ण पुरुषोत्तम भगवान् के शाश्वत दास के रूप** **में समॢपत कर दिया था। फलस्वरूप उनके कर्मों के सारे फल भगवान् को समॢपत थे। वे अपने** **आपको सदैव सर्वेश्वर भगवान् के दास के रूप में समझते रहे।** **तात्पर्य :** भगवान् की दिव्य प्रेमा-भक्ति में महाराज पृथु का जीवन कर्मयोग का सुन्दर उदाहरण है। कर्मयोग शब्द का प्रयोग प्राय: *भगवद्गीता* में हुआ है और यहाँ पर महाराज पृथु इसका प्रत्यक्ष उदाहरण प्रस्तुत करते हैं कि वास्तव में कर्मयोग क्या है। कर्मयोग के समुचित पालन की पहली आवश्यकता यहाँ पर दी गई है। *फलं ब्रह्मणि संन्यस्य* (अथवा *विन्यस्य* )—मनुष्य को अपने कर्मों का फल परब्रह्म कृष्ण पर छोड़ देना चाहिए। ऐसा करने से मनुष्य वास्तव में संन्यास आश्रम में स्थित हो जाता है। जैसाकि *भगवद्गीता* (१८.२) में कहा गया है, अपने कर्मों के फल को भगवान् को अॢपत कर देना ही संन्यास है। *काश्यानां कर्मणां न्यासं संन्यासं कवयो विदु:।* *सर्वकर्मफलत्यागं प्राहुस्त्यागं विचक्षणा:॥* ''बुद्धिमान जन समस्त कर्मफलों के छोडऩे को त्याग कहते हैं और उस अवस्था को बड़े-बड़े विद्वान् संन्यास कहते हैं।ÓÓ यद्यपि पृथु महाराज गृहस्थ जीवन बिता रहे थे, किन्तु वास्तव में वे संन्यास आश्रम में थे। अगले श्लोकों से यह स्पष्ट हो जायेगा। *निॢवषंग:* (अदूषित) शब्द अत्यन्त महत्त्वपूर्ण है, क्योंकि महाराज पृथु अपने कर्मों के फलों के प्रति आसक्त न थे। इस संसार में प्रत्येक मनुष्य जो कुछ संचित करता है या जिसके लिए कार्य करता है उसका स्वामी बनने की सदैव सोचता रहता है। जब कोई अपने कर्मों के फल को भगवान् की सेवा में लगा देता है, तो वास्तव में वह कर्मयोग का अवयास करता होता है। प्रत्येक व्यक्ति कर्मयोग का अवयास कर सकता है, किन्तु गृहस्थों के लिए यह विशेष रूप से सुगम है, क्योंकि वे भगवान् के श्रीविग्रह को घर में स्थापित करके भक्तियोग की विधियों से उसकी पूजा कर सकते हैं। इस विधि के नौ अंग होते हैं—श्रवण, कीर्तन, स्मरण, पाद-सेवा, श्रीविग्रह की पूजा, प्रार्थना, आज्ञा-पालन, सखा रूप में कृष्ण की सेवा तथा उन्हें ही सर्वस्व अर्पण। *श्रवणं कीर्तनं विष्णो: स्मरणं पादसेवनम्।* *अर्चनं वन्दनं दास्यं सलयमात्मनिवेदनम्॥* (भागवत ** ७.५.२३) ** कर्मयोग तथा भक्तियोग की इन विधियों को सारे संसार में प्रसारित करने का कार्य अन्तर्राष्ट्रीय कृष्णभावनामृत संघ कर रहा है। इन विधियों को कोई भी इसे संघ के सदस्यों के उदाहरणों का अनुसरण करने से सीख सकता है। घर में अथवा मन्दिर में श्रीविग्रह को प्रत्येक वस्तु का स्वामी और प्रत्येक व्यक्ति को श्रीविग्रह का दास माना जाता है। भगवान् दिव्य हैं, क्योंकि वे इस सृष्टि के अंग नहीं हैं। इस श्लोक में *प्रकृते: परम्*  शब्दों का इसीलिए प्रयोग हुआ है, क्योंकि इस संसार में प्रत्येक वस्तु की उत्पत्ति भगवान् की बहिरंगा शक्ति से हुई है, किन्तु भगवान् स्वयं इस शक्ति से उत्पन्न नहीं हैं। भगवान् सारी सृष्टि के परम अधीक्षक हैं जैसाकि *भगवद्गीता* (९.१०) में पुष्टि की गई है— *मयाध्यक्षेण प्रकृति: सूयते सचराचरम्।* *हेतुनानेन कौन्तेय जगद्विपरिवर्तते॥* ''हे कुन्तीपुत्र! यह प्रकृति मेरे निर्देशन में कार्य करती है और समस्त चराचर जीवों को उत्पन्न करती है और इसीके आदेश से इस जगत का बारश्बार सृजन एवं संहार होता है।ÓÓ पदार्थ की आश्चर्यजनक अन्योन्यक्रिया से जितने भी भौतिक परिवर्तन होते हैं तथा भौतिक प्रगति होती है, वह भगवान् कृष्ण की अध्यक्षता में होती है। संसार में जितनी घटनाएँ घटती हैं, वे अंधाधुंध नहीं घटतीं। यदि कोई श्रीकृष्ण का दास बना रहता है और उनकी सेवा में सब कुछ लगा देता है, तो वह भौतिक संसार में अपने जीवन-काल में ही जीवन्मुक्त मान लिया जाता है। सामान्य रूप से शरीर त्यागने के बाद मुक्ति प्राप्त होती है, किन्तु यदि कोई पृथु महाराज की भाँति रहता है, तो इसी जीवन में वह मुक्त हो जाता है। कृष्णचेतना (भक्ति) में मनुष्य के कर्मों के फल भगवदिच्छा पर निर्भर करते हैं। निस्सन्देह फल सर्वत्र ही व्यक्तिगत पटुता पर निर्भर नहीं करता, अपितु पूर्णरूपेण भगवदिच्छा पर निर्भर करता है। *फलं ब्रह्मणि संन्यस्य* का वास्तविक माहात्श्य यही है। जो जीव भगवान् की सेवा में अनुरक्त हो उसे अपने आपको कभी भी स्वामी या अधीक्षक नहीं मानना चाहिए। समॢपत भक्त को भक्तियोग के वॢणत विधि-विधानों के अनुसार अपना कार्य करते रहना चाहिए। उसके कार्यों के फल पूर्ण रूप से भगवदिच्छा पर आश्रित रहते हैं।  