**नैव लक्षयते लोको लोकान्पर्यटतोऽपि यान् ।** **यथा सर्व²शं सर्व आत्मानं येऽस्य हेतव: ॥ ९॥** 

**शब्दार्थ** 

**न—** **नहीं** **; एव—** **इस प्रकार** **; लक्षयते—** **देख सकते हैं** **; लोक:—** **लोग** **; लोकान्—** **समस्त लोकों में** **; पर्यटत:—** **विचरण करते** **;** **अपि—** **यद्यपि** **; यान्—** **जिसको** **; यथा—** **जिस तरह** **; सर्व-²शम्—** **परमात्मा** **; सर्वे—** **सबों में** **; आत्मानम्—** **प्रत्येक प्राणी के भीतर** **;** **ये—** **जो** **; अस्य—** **इस जगत के** **; हेतव:—** **कारण।** **.** 

**पृथु महाराज ने आगे कहा : यद्यपि आप समस्त लोकों में विचरण करते रहते हैं, किन्तु लोग** **आपको नहीं जान पाते, जिस प्रकार वे प्रत्येक हृदय में वास करने वाले और प्रत्येक वस्तु के** **साक्षी परमात्मा को नहीं जान पाते। यहाँ तक कि ब्रह्मा तथा शिव भी परमात्मा को नहीं जान** **पाते।** **तात्पर्य :** *श्रीमद्भागवत* के प्रारश्भ में कहा गया है— *मुह्यन्ति यत् सूरय:।* कभी-कभी ब्रह्मा, शिव, इन्द्र, चन्द्र जैसे देवता भी भगवान् को समझ नहीं पाते। जब श्रीकृष्ण इस लोक में थे तो ब्रह्मा तथा इन्द्र ने भी उन्हें गलत समझा। तो फिर योगियों या ज्ञानियों का क्या कहना जो भगवान् को निर्गुण मानते हैं? इसी प्रकार चारों कुमार जैसे महापुरुष तथा वैष्णव भी सामान्य पुरुषों से अ²श्य रहते हैं, यद्यपि वे विभिन्न लोकों में सदैव विचरण करते रहते हैं। जब सनातन गोस्वामी भगवान् श्री चैतन्य महाप्रभु के दर्शन हेतु गये तो चन्द्रशेखर आचार्य उन्हें नहीं पहचान पाये। निष्कर्ष रूप में यह कहा जा सकता है कि भगवान् प्रत्येक हृदय में स्थित हैं और वैष्णव भी जो उनके शुद्ध भक्त हैं संसार भर में भ्रमण करते रहते हैं, किन्तु भौतिक संसार की माया से ग्रस्त लोग इस सृष्टि के अथवा वैष्णवों के स्रोत रूप भगवान् के रूप को नहीं समझ पाते। अत: यह कहा जाता है कि मनुष्य अपने भौतिक नेत्रों से न तो भगवान् को देख सकता है और न ही वैष्णव को, उसे अपनी इन्द्रियों को शुद्ध करके भगवान् की सेवा करनी होती है। तभी क्रमश: वह अनुभव कर सकता है कि भगवान् कौन हैं और वैष्णव कौन है।  