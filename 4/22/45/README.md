**सैनापत्यं च राज्यं च दण्डनेतृत्वमेव च ।** **सर्व लोकाधिपत्यं च वेदशाषविदर्हति ॥ ४५॥** 

**शब्दार्थ** 

**सैना-पत्यम्—** **सेनापति का पद** **; च—** **तथा** **; राज्यम्—** **शासक का पद** **; च—** **तथा** **; दण्ड—** **अनुशासन** **; नेतृत्वम्—** **नेतृत्व** **; एव—** **निश्चय ही** **; च—** **तथा** **; सर्व—** **समस्त** **; लोक-अधिपत्यम्—** **लोकों का स्वामित्व** **; च—** **तथा** **; वेद-शाष-वित्—** **वैदिक साहित्य** **का ज्ञाता** **; अर्हति—** **पात्र होता है।** **.** 

**चूँकि केवल ऐसा व्यकि्त, जो वैदिक ज्ञान के अनुसार पूर्ण रूप से शिकि्षत हो, सेनापति,** **राज्य का शासक, दण्डदाता तथा सारे लोक का स्वामी होने का पात्र होता है, अत: पृथु महाराज** **ने कुमारों को सर्वस्व अॢपत कर दिया।** **तात्पर्य :** इस श्लोक में स्पष्ट रूप से कहा गया है कि केवल साधु पुरुषों तथा कुमारों-जैसे ब्राह्मणों के आदेशों पर राज्य का शासन चलाया जाना चाहिए। जब संसार भर में राजतंत्र का बोलबाला था, तो राजा को साधु-पुरुष तथा ब्राह्मणों की परिषद् ही निर्देश देती थी। राज्य का शासक अर्थात् राजा ब्राह्मणों के दास के रूप में अपना कार्य करता था। ऐसा नहीं था कि ब्राह्मण या राजागण तानाशाह थे, न ही वे अपने को राज्य का स्वामी समझते थे। राजा भी वैदिक साहित्य में पारंगत होते थे और इस तरह वे *ईशोपनिषद्* के इस आदेश से परिचित होते थे— *ईशावास्यमिदं सर्वम्* —जो कुछ भी विद्यमान है, वह भगवान् का है। *भगवद्गीता* में भगवान् कृष्ण भी कहते हैं कि वे सभी लोकों के स्वामी हैं ( *सर्व-लोकमहेश्वरम्* )। ऐसा होने से कोई भी अपने को राज्य का स्वामी नहीं कह सकता। राज्य के राजा, राष्ट्रपति या अध्यक्ष को यह सदैव स्मरण रखना चाहिए कि वह स्वामी नहीं, अपितु दास है। वर्तमान युग के राजा या राष्ट्रपति यह भूल जाते हैं कि वे ईश्वर के दास हैं। वे अपने को जनता का दास समझते हैं। वर्तमान प्रजातंत्र सरकार अपने को जनता की सरकार घोषित करती है—ऐसी सरकार जो जनता द्वारा जनता के लिए बनी है, किन्तु वेदों में इस प्रकार की सरकार की स्वीकृति नहीं दी गई है। वेदों का मत है कि राज्य का संचालन भगवान् को प्रसन्न करने के लिए होना चाहिए, अत: इसे भगवान् के प्रतिनिधि द्वारा शासित होना चाहिए। यदि राज्य का अध्यक्ष वैदिक ज्ञान से विहीन हो तो उसे शासक नियुक्त नहीं किया जाना चाहिए। इस श्लोक में स्पष्ट उल्लेख है कि सभी उच्च सरकारी पद ऐसे व्यक्तियों के लिए हैं, जो वेदों की शिक्षाओं से ज्ञात हों ( *वेदशाषविद् अर्हति* )। वेदों में निश्चित आदेश है कि राजा, सेनापति, सैनिक तथा नागरिक किस प्रकार आचरण करें। दुर्भाग्यवश इस युग में अनेक ऐसे तथाकथित दार्शनिक हैं, जो किसी प्रमाण का उद्धरण दिये बिना आदेश देते हैं और अनेक नेता उनके अवैधानिक आदेश का पालन करते हैं। फलत: लोग प्रसन्न नहीं हैं। कार्ल माक्र्स द्वारा प्रस्तुत द्वंद्वात्मक साश्यवाद का आधुनिक सिद्धान्त, जिसका अनुसरण साश्यवादी सरकारें कर रही हैं, पूर्ण नहीं है। वैदिक साश्यवाद के अनुसार राज्य के किसी भी व्यकि्त को भूखों नहीं मरना चाहिए। इस समय ऐसी अनेक भ्रष्ट संस्थाएँ हैं, जो भूखे लोगों को भोजन प्रदान करने के उद्देश्य से जनता से धन एकत्र कर रही हैं, किन्तु वे इस धन का निश्चित रूप से दुरुपयोग ही करती हैं। वैदिक आदेशों के अनुसार सरकार को ऐसी व्यवस्था करनी चाहिए कि भुखमरी का प्रश्न ही न उठे। *श्रीमद्भागवत* में कहा गया है कि गृहस्थ को चाहिए कि वह छिपकली या सर्प तक को भूखों न मरने दे, उन्हें भी भोजन दिया जाये। वास्तव में भुखमरी का प्रश्न ही नहीं उठता, क्योंकि प्रत्येक वस्तु भगवान् की है और वे ऐसी व्यवस्था करते हैं कि हर एक को भोजन मिले। वेदों में ( *कठोपनिषद्*  २.२.१३) में कहा गया है— *एको बहूनां यो विदधाति कामान्।* परमेश्वर हर एक को जीवन की आवश्यक वस्तुएँ प्रदान करता है, अत: भुखमरी का प्रश्न ही नहीं उठता। यदि कोई भूखों मरता है, तो तथाकथित शासक, अधीक्षक या राष्ट्रपति की दुव्र्यवस्था के कारण ऐसा होता है। अत: यह स्पष्ट है, जो व्यक्ति वैदिक आदेशों में पारंगत ( *वेदशाषवित्* ) न हो वह राष्ट्रपति, अधीक्षक आदि का चुनाव न लड़े। पहले के राजा राजॢष होते थे, जिसका अर्थ होता है कि यद्यपि वे राजा की तरह से कार्य करते थे, किन्तु वे साधु पुरुष होते थे, क्योंकि वे वेदों की आज्ञाओं का उल्लंघन नहीं करते थे और साधु पुरुषों तथा ब्राह्मणों के आदेशों के अनुसार राज्य करते थे। इस व्यवस्था के अनुसार आज के सारे राष्ट्रपति, अधीक्षक तथा मुलय कार्यकारी अपने-अपने पदों के लिए अयोग्य हैं, क्योंकि उन्हें वैदिक प्राशासनिक ज्ञान नहीं है और वे बड़े-बड़े साधुओं तथा ब्राह्मणों से निर्देश नहीं प्राप्त करते। वेदों तथा ब्राह्मणों के आदेशों की अवज्ञा के कारण ही पृथु महाराज के पिता राजा वेन को ब्राह्मणों ने मार डाला था। अत: पृथु महाराज भली-भाँति जानते थे कि उन्हें साधु पुरुषों तथा ब्राह्मणों के सेवक के रूप में इस लोक का शासन करना शोभा देता है।  