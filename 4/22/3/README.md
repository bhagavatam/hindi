**तद्दर्शनोद्गतान्प्राणान्प्रत्यादित्सुरिवोत्थित: ।** **ससदस्यानुगो वैन्य इन्द्रियेशो गुणानिव ॥ ३॥** 

**शब्दार्थ** 

**तत्—** **उसको** **; दर्शन—** **देखकर** **; उद्गतान्—** **अत्यधिक इच्छा प्रकट किये जाने पर** **; प्राणान्—** **प्राण** **; प्रत्यादित्सु:—** **शान्तिपूर्वक** **जाते हुए** **; इव—** **स²श** **; उत्थित:—** **उठा** **; स—** **सहित** **; सदस्य—** **पार्षद या अनुयायी** **; अनुग:—** **अधिकारी** **; वैन्य:—** **राजा पृथु** **;** **इन्द्रिय-ईश:—** **जीवात्मा** **; गुणान् इव—** **प्रकृति के गुणों से मानो प्रभावित।** **.** 

**चारों कुमारों को देखकर पृथु महाराज उनके स्वागत के लिए आतुर हो उठे। अत: अपने** **पार्षदों सहित वे तुरन्त इस तरह तेज़ी से उठ कर खड़े हो गये मानो कोई बद्धजीव प्रकृति के** **गुणों द्वारा तुरन्त आकृष्ट हो उठ़ा हो।** **तात्पर्य :** *भगवद्गीता* (३.२७) में कहा गया है— *प्रकृते: क्रियमाणानि गुणै: कर्माणि सर्वश:।* *अहंकारविमूढात्मा कर्ताहमिति मन्यते॥* प्रत्येक बद्धजीव प्रकृति के गुणों के एक विशेष मेल से प्रभावित होता है। फलत: बद्धजीव विशेष प्रकार के कर्म की ओर आकॢषत होता है और उसे करने के लिए वह बाध्य हो जाता है। क्योंकि वह भौतिक प्रकृति के पूर्णत: वश में होता है। यहाँ पर पृथु महाराज की तुलना ऐसे बद्धजीव से इसलिए नहीं की गई है कि वे सचमुच बद्धजीव थे, अपितु इसलिए कि वे कुमारों के स्वागत के लिए इतने आतुर थे मानो उनके बिना प्राण निकल जाएँगे। बद्धजीव ऐसी वस्तुओं के प्रति आकॢषत होता है जिनसे इन्द्रियतृप्ति होती है। उसके नेत्र सुन्दर-सुन्दर वस्तुएँ देखना चाहते हैं, उसके कान मधुर संगीत सुनना चाहते हैं, नाक सुगन्धित पुष्पों का रसास्वादन करना चाहती है और जिह्वा उत्तम भोजन चखना चाहती है। इसी प्रकार उसकी अन्य इन्द्रियाँ, यथा हाथ, पाँव, पेट, गुप्तांग, मन भी भोग्य पदार्थों के आकर्षण से अपने को रोक नहीं पातीं। इसी प्रकार पृथु महाराज भी चारों कुमारों के स्वागत से अपने को रोक नहीं पा रहे थे। ये कुमार अपने तेज से प्रकाशमान थे, फलत: न केवल राजा, अपितु उनके अनुयायियों तथा सभासदों ने भी उन चारों का स्वागत किया। कहा जाता है कि इस संसार में समान रुचि वाले व्यक्ति एक दूसरे से आकॢषत होते हैं। एक शराबी दूसरे शराबी के प्रति आकृष्ट होता है, इसी तरह साधु पुरुष साधु पुरुष के प्रति आकृष्ट होता है। चूँकि पृथु महाराज सर्वोच्च आध्याति्मक पद पर थे, अत: वे उसी कोटि के कुमारों के प्रति आकृष्ट हुए। अत: यह उक्ति सही है कि मनुष्य संगति से पहचाना जाता है।  