**स्वमेव ब्राह्मणो भु–े स्वं वस्ते स्वं ददाति च ।** **तस्यैवानुग्रहेणान्नं भुञ्जते क्षत्रियादय: ॥ ४६॥** 

**शब्दार्थ** 

**स्वम्—** **अपना** **; एव—** **ही** **; ब्राह्मण:—** **ब्राह्मण** **; भु–े—** **भोगता है** **; स्वम्—** **अपना** **; वस्ते—** **पहनता है** **; स्वम्—** **अपना** **; ददाति—** **दान देता है** **; च—** **तथा** **; तस्य—** **उसकी** **; एव—** **ही** **; अनुग्रहेण—** **कृपा से** **; अन्नम्—** **अन्न** **; भुञ्जते—** **खाता है** **; क्षत्रिय-आदय:—** **क्षत्रिय आदि समाज के अन्य वर्ण।** **.** 

**क्षत्रिय, वैश्य तथा शूद्र केवल ब्राह्मणों की कृपा से अपना भोजन प्राप्त करते हैं। केवल** **ब्राह्मण ही ऐसे हैं, जो अपनी ही सश्पत्ति का भोग करते हैं, अपने कपड़े पहनते हैं और अपना ही** **धन दान में देते हैं।** **तात्पर्य :** भगवान् की पूजा *नमो ब्रह्मण्य देवाय* शब्दों से की जाती है, जिससे सूचित होता है कि परमेश्वर ब्राह्मणों को पूज्य देव मानते हैं। परमेश्वर सबों द्वारा पूज्य हैं, किन्तु अन्यों को शिक्षा देने के लिए वे ब्राह्मणों की पूजा करते हैं। प्रत्येक व्यक्ति को ब्राह्मणों के आदेशों का पालन करना चाहिए, क्योंकि उनका एकमात्र कार्य *शब्द-ब्रह्म* अर्थात् वैदिक ज्ञान को सारे संसार में प्रसारित करना है। जब भी वैदिक ज्ञान के प्रसार हेतु ब्राह्मणों का अभाव होता है, तो मानव समाज में अव्यवस्था फैल जाती है। चूँकि ब्राह्मण तथा वैष्णव भगवान् के प्रत्यक्ष सेवक (दास) होते हैं, अत: वे अन्यों पर आश्रित नहीं रहते। वास्तव में संसार की सारी वस्तुएँ ब्राह्मणों की हैं, किन्तु वे विनयवश क्षत्रियों या राजाओं तथा वैश्यों या व्यापारियों से दान ग्रहण करते हैं। प्रत्येक वस्तु ब्राह्मणों की है, किन्तु क्षत्रिय सरकार तथा व्यापारी वर्ग को चाहिए कि प्रत्येक वस्तु को बैंकरों की भाँति अपनी अमानत में रखें और जब भी ब्राह्मणों को धन की आवश्यकता पड़े तो क्षत्रिय तथा वैश्य तुरन्त उसकी पूॢत करें। यह बचतखाते की भाँति है, जिसका जमाकर्ता इच्छानुसार अपना धन निकाल सकता है। भगवान् की सेवा में रत रहने के कारण ब्राह्मणों के पास इतना समय नहीं कि संसार-भर की अर्थ-व्यवस्था को सँभालें, अत: सारी पूँजी क्षत्रियों या राजाओं द्वारा रखी जाती है, जो ब्राह्मणों के माँगने पर उस पूँजी को प्रस्तुत करते हैं। वास्तव में ब्राह्मण या वैष्णव पराये खर्चे पर जीवनयापन नहीं करते; वे अपना खर्च करते हैं, यद्यपि ऐसा प्रतीत होता है कि वे धन को अन्यों से एकत्र कर रहे हैं। क्षत्रियों तथा वैश्यों को दान देने का अधिकार नहीं है, क्योंकि उनके पास जो कुछ भी रहता है, वह ब्राह्मणों का होता है। अत: केवल ब्राह्मणों के आदेश पर ही क्षत्रिय तथा वैश्य दान दे सकते हैं। दुर्भाग्यवश इस समय ब्राह्मणों का अभाव है और चूँकि तथाकथित क्षत्रिय तथा वैश्य ब्राह्मणों के आदेशों का पालन नहीं करते फलस्वरूप संसार में अराजकता फैली हुई है। इस श्लोक की दूसरी पंक्ति संकेत करती है कि क्षत्रिय, वैश्य तथा शूद्र ब्राह्मणों की कृपा से ही भोजन पाते हैं। दूसरे शब्दों में, उन्हें ब्राह्मणों द्वारा वॢजत कोई भी चीज नहीं खानी चाहिए। ब्राह्मण तथा वैष्णव जानते हैं कि क्या खाना चाहिए और वे कोई ऐसी वस्तु नहीं खाते जो पहले भगवान् को अर्पित न की जा चुकी हो। वे केवल प्रसाद अर्थात् भगवान् को अॢपत भोजन का जूठन खाते हैं। क्षत्रियों, वैश्यों तथा शूद्रों को केवल कृष्ण-प्रसाद खाना चाहिए जो उन्हें ब्राह्मणों की कृपा से प्रदान किया जाता है। वे कसाईघर खोलकर मांस, मछली या अंडा नहीं खा सकते, न शराब पी सकते हैं और न बिना अनुमति के इस कार्य के लिए धन अॢजत कर सकते हैं। चूँकि वर्तमान युग में समाज का संचालन ब्राह्मणों के आदेशों से नहीं होता, अत: सारी जनता पापकर्मों में डूबी है। फलस्वरूप सबों को प्रकृति दंडित कर रही है। कलियुग की दशा ऐसी ही है।  