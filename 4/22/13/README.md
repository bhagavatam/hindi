**कच्चिन्न: कुशलं नाथा इन्द्रियार्थार्थवेदिनाम् ।** **व्यसनावाप एतस्मिन्पतितानां स्वकर्मभि: ॥ १३॥** 

**शब्दार्थ** 

**कच्चित्—** **क्या** **; न:—** **हमारी** **; कुशलम्—** **कुशलता** **; नाथा:—** **हे स्वामियो** **; इन्द्रिय-अर्थ—** **इन्द्रियतृप्ति ही जीवन लक्ष्य है** **; अर्थ-** **वेदिनाम्—** **जो व्यक्ति केवल इन्द्रियतृप्ति को ही जान पाते हैं** **; व्यसन—** **दुर्गुण, बीमारी** **; आवापे—** **प्राप्त किया** **; एतस्मिन्—** **इस** **संसार में** **; पतितानाम्—** **पतित जनों का** **; स्व-कर्मभि:—** **अपनी-अपनी सामथ्र्य से।** **.** 

**पृथु महाराज ने मुनियों से ऐसे व्यक्तियों के विषय में पूछा जो अपने पूर्व कर्मों के कारण इस** **विपत्तिमय संसार में फँसे हुए हैं। क्या ऐसे व्यक्तियों को, जिनका एकमात्र लक्ष्य इन्द्रियतृप्ति है,** **सौभाग्य प्राप्त हो सकता है?** **तात्पर्य :** महाराज पृथु ने कुमारों से उनका कुशल नहीं पूछा, क्योंकि वे अपने ब्रह्मचारी जीवन के कारण सदैव कल्याणकारी हैं। चूँकि वे सदैव मुकि्तपथ के गामी हैं, अत: उनके अकुशल होने का कोई प्रश्न ही नहीं उठता। दूसरे शब्दों में, जो ब्राह्मण तथा वैष्णवजन आध्यात्मिक उन्नति के पथ पर ²ढ़ता से चलते हैं, वे सदैव भाग्यशाली होते हैं। पृथु महाराज ने तो अपने निमित्त यह प्रश्न पूछा था, क्योंकि वे गृहस्थ की स्थिति में थे और राज्याधिकारी थे। राजा लोग केवल गृहस्थ रहकर विषय-सुख में तल्लीन नहीं रहते, अपितु उन्हें कभी कभी पशुओं का शिकार भी करना पड़ता है, क्योंकि उन्हें वध करने की कला का अवयास करना होता है, अन्यथा अपने शत्रुओं से युद्ध करना मुश्किल हो जाए। ये बातें शुभ नहीं हैं। क्षत्रियों को चार प्रकार के पापकर्मों की छूट है—अवैध संभोग के लिए षी से संगति, मांसाहार, मादकद्रव्य सेवन तथा द्यूतक्रीड़ा। राजनैतिक कारणों से उन्हें कभी-कभी ये पापकर्म करने होते हैं। क्षत्रिय कभी द्यूतक्रीड़ा से कतराते नहीं। इसका ज्वलन्त प्रमाण पाण्डवों का है। जब दुर्योधन ने पाण्डवों को द्यूतक्रीड़ा के लिए अपना राज्य दाव पर लगाने के लिए ललकारा तो वे उससे इनकार नहीं कर सके और उसी द्यूतक्रीड़ा से उन्होंने अपना सारा राजपाट खो दिया और उनकी पत्नी का भी अपमान हुआ। इसी प्रकार यदि विरोधी पक्ष ललकारे तो क्षत्रिय युद्ध करने से मुख नहीं मोड़ सकते। अत: इन सब तथ्यों पर विचार करते हुए महाराज पृथु ने पूछा कि क्या कोई शुभ मार्ग है? गृहस्थ जीवन तो अशुभ है, क्योंकि गृहस्थ का अर्थ ही है इन्द्रियतृप्ति का विचार और ज्योंही इन्द्रियतृप्ति हो जाती है, वैसे ही मनुष्य की स्थिति संकट में पड़ जाती है। यह भौतिक जगत पग-पग पर विपदाग्रस्त है— *पदं पदं यद् विपदां न तेषाम्* ( *भागवत* १०.१४.५८) इस भौतिक संसार में प्रत्येक व्यक्ति इन्द्रियतृप्ति के लिए संघर्ष कर रहा है इन सभी बातों को स्पष्ट करते हुए पृथु महाराज ने चारों कुमारों से इन पतित बद्धजीवों के बारे में पूछा जो अपने पिछले अशुभ कर्मों के कारण इस भौतिक संसार में दुख भोग रहे हैं। उनके शुभ आध्यात्मिक जीवन की कोई सश्भावना है? इस श्लोक में *इन्द्रियार्थार्थवेदिनाम्* शब्द अत्यन्त महत्त्वपूर्ण है। इससे उन पुरुषों का संकेत मिलता है जिनका एकमात्र उद्देश्य इन्द्रियों की तुष्टि है। इन्हें *पतितानाम्* अर्थात् पतित भी कहा गया है। केवल वही पुरुष उठा हुआ (सिद्ध) समझा जाता है, जो इन्द्रियतृप्ति के समस्त कार्यों को रोक देता है। एक अन्य महत्त्वपूर्ण शब्द *स्व-कर्मभि:* है। मनुष्य अपने पिछले जन्म के बुरे कर्मों के कारण ही पतित होता है। प्रत्येक व्यक्ति अपने ही कर्मों के कारण अपनी पतित अवस्था के लिए उत्तरदायी होता है। जब इन कर्मों के स्थान पर भक्ति की जाती है, तो शुभ जीवन का शुभारश्भ होता है।  