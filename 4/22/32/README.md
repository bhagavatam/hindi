**नात: परतरो लोके पुंस: स्वार्थव्यतिक्रम: ।** **यदध्यन्यस्य प्रेयस्त्वमात्मन: स्वव्यतिक्रमात् ॥ ३२॥** 

**शब्दार्थ** 

**न—** **नहीं** **; अत:—** **इसके बाद** **; परतर:—** **बढ़कर** **; लोके—** **इस संसार में** **; पुंस:—** **जीवात्माओं का** **; स्व-अर्थ—** **लाभ** **;** **व्यतिक्रम:—** **रुकावट** **; यत्-अधि—** **इसके आगे** **; अन्यस्य—** **दूसरों का** **; प्रेयस्त्वम्—** **अधिक रुचिकर** **; आत्मन:—** **अपने लिए** **;** **स्व—** **अपना** **; व्यतिक्रमात्—** **रुकावट से।** **.** 

**आत्म-साक्षात्कार की अपेक्षा अन्य विषयों को अधिक रुचिकर सोचना—मनुष्य के अपने** **हित के लिए इससे बड़ी बाधा कोई नहीं होती है।** **तात्पर्य :** मनुष्य जीवन विशेष रूप से आत्म-साक्षात्कार के निमित्त है। ''आत्मÓÓ का अर्थ है परमात्मा तथा जीव अर्थात् भगवान् तथा जीवात्मा। किन्तु जब मनुष्य अपने शरीर तथा शारीरिक इन्द्रियतृप्ति में अधिक रुचि रखने लगता है, तो वह आत्म-साक्षात्कार के पथ पर अपने लिए अवरोध उत्पन्न कर लेता है। माया के प्रभाव से वह इन्द्रियतृप्ति में अधिक रस लेता है, जो इस संसार में आत्म- साक्षात्कार के इच्छुक व्यक्तियों के लिए वॢजत है। इन्द्रियतृप्ति में रस न लेकर मनुष्य को परमात्मा की इन्द्रियों को तुष्ट करने में अपने कार्यकलापों को मोड़ लेना चाहिए। इस नियम के विपरीत जो भी किया जाएगा, वह निश्चित ही उसके हित के विरुद्ध होगा।  