**पृथोस्तत्सूक्तमाकण्र्य सारं सुष्ठु मितं मधु ।** **स्मयमान इव प्रीत्या कुमार: प्रत्युवाच ह ॥ १७॥** 

**शब्दार्थ** 

**मैत्रेय: उवाच—** **मैत्रेय ऋषि ने आगे कहा** **; पृथो:—** **राजा पृथु का** **; तत्—** **वह** **; सूक्तम्—** **वैदिक निष्कर्ष** **; आकण्र्य—** **सुनकर** **;** **सारम्—** **अत्यन्त सारगॢभत** **; सुष्ठु—** **युक्तियुक्त, उपयुक्त** **; मितम्—** **परिमित, न्यूनतम** **; मधु—** **सुनने में मधुर** **; स्मयमान:—** **हँसते हुए** **;** **इव—** **स²श** **; प्रीत्या—** **परम प्रसन्नतापूर्वक** **; कुमार:—** **ब्रह्मचारी ने** **; प्रत्युवाच—** **उत्तर दिया** **; ह—** **इस प्रकार।** **.** 

**महर्षि मैत्रेय ने कहा : इस प्रकार ब्रह्मचारियों में श्रेष्ठ सनत्कुमार पृथु महाराज की अत्यन्त** **सारगॢभत, युक्तियुक्त तथा श्रुतिमधुर वाणी सुनकर अत्यन्त प्रसन्न होकर हँसे और कहने लगे।** **तात्पर्य :** कुमारों के समक्ष पृथु महाराज की वार्ता अनेक गुणों से युक्त होने के कारण अत्यन्त श्लाघनीय थी। वाणी को चुने हुए शब्दों से युक्त होना चाहिए जो सुनने में मधुर और स्थिति के अनुकूल हो। ऐसी वाणी ही सार्थक होती है। ये सारे सद्गुण पृथु महाराज की वाणी में विद्यमान थे, क्योंकि वे पूर्ण भक्त थे। कहा गया है कि *यस्यास्ति भक्तिर्भगवत्यकिञ्चना सर्वैर्गुणैस्तत्र समासते सुरा:* — ''जो व्यक्ति भगवान् में अडिग श्रद्धा रखता है और उनकी सेवा में लगा रहता है, उसमें सारे गुण प्रकट हो आते हैंÓÓ ( *भागवत* ५.१८.१२)। इस प्रकार कुमारगण अत्यन्त प्रसन्न हो उठे और सनत्कुमार ने इस प्रकार कहा।  

**सनत्कुमार उवाच** 