**यस्मिन्निदं सदसदात्मतया विभाति** **माया विवेकविधुति स्रजि वाहिबुद्धि: ।** **तं नित्यमुक्तपरिशुद्धविशुद्धतत्त्वं** **प्रत्यूढकर्मकलिलप्रकृङ्क्षत प्रपद्ये ॥ ३८॥** 

**शब्दार्थ** 

**यस्मिन्—** **जिसमें** **; इदम्—** **यह** **; सत्-असत्—** **परमेश्वर तथा उनकी शक्तियाँ** **; आत्मतया—** **समस्त कार्य तथा कारण के मूल रूप** **;** **विभाति—** **प्रकट करता है** **; माया—** **माया, मोह** **; विवेक-विधुति—** **जानबूझ कर मुक्त किये गये** **; स्रजि—** **रस्सी में** **; वा—** **अथवा** **;** **अहि—** **सर्प** **; बुद्धि:—** **बुद्धि** **; तम्—** **उसको** **; नित्य—** **शाश्वत रूप से** **; मुक्त—** **मुक्त** **; परिशुद्ध—** **कल्मषहीन** **; विशुद्ध—** **शुद्ध** **;** **तत्त्वम्—** **सत्य** **; प्रत्यूढ—** **दिव्य** **; कर्म—** **सकाम कर्म** **; कलिल—** **अपवित्रताएँ** **; प्रकृतिम्—** **आध्यात्मिक शक्ति में स्थित** **; प्रपद्ये—** **आत्मसमर्पण करो।** **.** 

**भगवान् इस शरीर के भीतर कारण तथा कार्य के एकाकार रूप में अपने को प्रकट करते** **हैं, किन्तु जो विवेक रस्सी में सर्प के भ्रम को दूर करने वाला है, यदि उससे किसी ने माया को** **पार कर लिया है, तो वही यह समझ सकता है कि परमात्मा भौतिक सृष्टि से परे हैं और शुद्ध** **अन्तरंगा शक्ति में स्थित हैं। भगवान् समस्त भौतिक कल्मष से परे हैं और एकमात्र उन्हीं की** **शरण में जाना चाहिए।** **तात्पर्य :** इस श्लोक का मन्तव्य मायावादियों के आत्मा और परमात्मा के एकाकार होने के निष्कर्ष का खण्डन करना है। मायावादी निष्कर्ष यह है कि आत्मा तथा परमात्मा एक हैं, उनमें कोई अन्तर नहीं है। मायावादियों का दावा है कि निर्गुण ब्रह्म से परे कोई पृथक् अस्तित्व नहीं है और पृथकत्व की भावना ही माया है, जिस कारण मनुष्य रस्सी को सर्प समझ बैठता है। रस्सी तथा सर्प का ²ष्टान्त आमतौर पर मायावादी दार्शनिक प्रस्तुत करते हैं। अत: *विवर्तवाद* के सूचक ये शब्द यहाँ पर विशेष रूप से आये हैं। वास्तव में परमात्मा ही भगवान् हैं और वह नित्य-मुक्त हैं। दूसरे शब्दों में, इस शरीर के भीतर आत्मा के साथ-साथ परमात्मा का भी निवास करता रहता है, जिसकी पुष्टि वेदों में भी की गई है। वे एक ही वृक्ष पर बैठे हुए दो मित्रों की भाँति हैं, तो भी परमात्मा माया से ऊपर है। माया को *बहिरंगा शक्ति* कहते हैं और जीवात्मा तटस्था शक्ति कहलाता है। जैसाकि *भगवद्गीता* में कहा गया है। भौतिक शक्ति, जिसका प्रतिनिधित्व पृथ्वी, जल, वायु, अग्नि, आकाश इत्यादि के रूप में होता है तथा आत्मशक्ति अर्थात् जीवात्मा दोनों ही परमेश्वर की शक्तियाँ हैं। यद्यपि शक्ति तथा शक्तिमान एकरूप हैं, किन्तु जीवात्मा अर्थात् जीव बहिरंगा शकि्त से प्रभावित होने की सश्भावना के कारण भगवान् को अपने से अभिन्न मानता है। इस श्लोक का *प्रपद्ये* शब्द भी महत्त्वपूर्ण है, क्योंकि यह *भगवद्गीता* के (१८.६६) निष्कर्ष का सूचक है— *सर्व धर्मान्परित्यज्य मामेकं शरणं व्रज।* अन्यत्र भगवान् कहते हैं— *बहूनां जन्मनामन्ते* *ज्ञानवान्मां प्रपद्यते* ( *भगवद्गीता* ७.१९)। यह *प्रपद्ये* या *शरणं व्रज* परमात्मा के प्रति प्राणी के समर्पण का सूचक है। जब जीव आत्मसमर्पण कर चुकता है, तो उसकी समझ में आता है कि यद्यपि भगवान् उसके हृदय में स्थित हैं, किन्तु वे उससे श्रेष्ठ हैं। भगवान् सदैव संसार से परे हैं, यद्यपि भगवान् तथा संसार एक ही लगते हैं। वैष्णव दर्शन के अनुसार वे एक होने के साथ-साथ भिन्न भी हैं। भौतिक शक्ति उनकी बहिरंगा शक्ति का प्राकट्य है और चूँकि शक्ति शक्तिमान से अभिन्न है, अत: ऐसा प्रतीत होता है कि भगवान् तथा आत्मा (जीव) एक हैं, किन्तु वास्तव में जीव भौतिक शकि्त के वश में रहता है, जबकि भगवान् सदा उससे परे। जब तक भगवान् जीव से श्रेष्ठ न हो तब तक *प्रपद्ये* अर्थात् शरण जाने का प्रश्न ही नहीं उठता। *प्रपद्ये* शब्द भक्ति की विधि का सूचक है। मात्र रस्सी तथा सर्प के भक्तिहीन चिन्तन से कोई परम सत्य तक नहीं पहुँच सकता। अत: परम सत्य को समझने के लिए विचार-विमर्श या कल्पना की अपेक्षा भक्ति पर बल दिया गया है।  