**ते वै ललाटलग्नैस्तैरिषुभि: सर्व एव हि ।** **मत्वा निरस्तमात्मानमाशंसन्कर्म तस्य तत् ॥ ९॥** 

**शब्दार्थ** 

**ते—** **वे** **; वै—** **निश्चय ही** **; ललाट-लग्नै:—** **उनके सिरों से सट कर** **; तै:—** **उनके द्वारा** **; इषुभि:—** **बाण** **; सर्वे—** **सभी** **; एव—** **निश्चय** **ही** **; हि—** **निस्सन्देह** **; मत्वा—** **सोचकर** **; निरस्तम्—** **पराजित** **; आत्मानम्—** **अपने आप** **; आशंसन्—** **प्रशंसित** **; कर्म—** **कर्म** **; तस्य—** **उसका** **; तत्—** **वह।** **.** 

**जब यक्ष वीरों ने देखा कि उनके शिरों पर ध्रुव महाराज द्वारा बाण-वर्षा की जा रही है, तो** **उन्हें अपनी विषम स्थिति का पता चला और उन्होंने यह समझ लिया कि उनकी हार निश्चित है।** **किन्तु वीर होने के नाते उन्होंने ध्रुव के कार्य की सराहना की।** **तात्पर्य :** इस श्लोक में युद्ध के समय क्रीड़ापूर्ण प्रवृत्ति अत्यन्त महत्त्वपूर्ण है। यक्षों पर घनघोर आक्रमण हो रहा था। ध्रुव महाराज उनके शत्रु थे फिर भी वे ध्रुव के आश्चर्यजनक वीरतापूर्ण कार्यों को देखकर उन पर अत्यधिक प्रसन्न थे। शत्रु के शौर्य की निसंस्कोच प्रशंसा वास्तविक क्षत्रिय-प्रवृति्त का लक्षण है।  