**गृहेष्वाविशतां चापि पुंसां कुशलकर्मणाम् ।** **मद्वार्तायातयामानां न बन्धाय गृहा मता: ॥ १९॥** 

**शब्दार्थ** 

**गृहेषु—** **गृहस्थ जीवन में** **; आविशताम्—** **प्रविष्ट हुए** **; च—** **तथा** **; अपि—** **भी** **; पुंसाम्—** **मनुष्यों का** **; कुशल-कर्मणाम्—** **शुभ कर्मों** **में लगे हुए** **; मत्-वार्ता—** **मेरी कथाओं में** **; यात—** **बीतता है** **; यामानाम्—** **जिसका प्रत्येक क्षण** **; न—** **नहीं** **; बन्धाय—** **बन्धन हेतु** **;** **गृहा:—** **गृहस्थ जीवन** **; मता:—** **विचार किया गया।** **.** 

**जो लोग भक्ति के शुभ कार्यों में लगे होते हैं, वे यह भलीभाँति समझते हैं कि पूर्ण** **पुरुषोत्तम भगवान् ही समस्त कर्मों के परम भोक्ता हैं। अत: जब भी ऐसा व्यक्ति कोई कार्य** **करता है, तो कर्मफल भगवान् को अॢपत कर देता है और भगवान् की कथाओं में व्यस्त रहते** **हुए ही सारा जीवन बिताता है। ऐसा व्यक्ति गृहस्थाश्रम में रह कर भी कर्मफलों से प्रभावित नहीं** **होता।** **तात्पर्य :** सामान्यत: परिवार में रहते हुए व्यक्ति सकाम कर्म में अत्यधिक आसक्त रहता है अर्थात् वह अपने कर्मों के फलों को भोगने का प्रयास करता हैं। किन्तु भक्त जानता है कि श्रीकृष्ण ही परम भोक्ता तथा स्वामी हैं ( *भोक्तारं यज्ञतपसां सर्वलोकमहेश्वरम्* )। अत: भक्त अपने को किसी भी व्यापार का स्वामी नहीं समझता। वह सदा भगवान् को ही स्वामी मानता है, अत: अपने सारे व्यापारों के फल परमेश्वर को ही अॢपत करता रहता है। अत: जो व्यक्ति इस तरह अपने परिवार तथा बच्चों के बीच रहता है, वह कभी भी भौतिक संसार के कल्मष से प्रभावित नहीं होता। इसकी पुष्टि *भगवद्गीता* (३.९) ** में इस प्रकार हुई है— *यज्ञार्थात्कर्मणोऽन्यत्र लोकोऽयं कर्मबन्धन:।* *तदर्थं कर्म कौन्तेय मुक्तसङ्ग: समाचर॥* जो व्यक्ति अपने कर्मों के फल भोगना चाहता है, वह कर्म फल से बँध जाता है। किन्तु जो व्यक्ति फल या लाभ को भगवान् को अॢपत कर देता है, वह उनसे नहीं बँधता। सफलता का यही रहस्य है। सामान्यत: कर्मफल से मुक्त होने के उद्देश्य से ही लोग संन्यास ग्रहण करते हैं। जो व्यक्ति अपने कर्मों के फल को ग्रहण नहीं करता, अपितु परमेश्वर को अॢपत कर देता है, वह निश्चित रूप से मुक्त अवस्था में रहता है। श्री रूप गोस्वामी ने इसकी पुष्टि *भक्तिरसामृत सिन्धु* में इस प्रकार की है— *ईहा यस्य हरेर्दास्ये कर्मणा मनसा गिरा।* *निखिलास्वप्यवस्थासु जीवन्मुक्त: स उच्यते॥* जो व्यक्ति अपने जीवन, धन, वाणी, बुद्धि तथा अपने पास जो कुछ भी है उस सबसे भगवान् की सेवा में लगा रहता है, वह हर अवस्था में मुक्त होगा। ऐसा व्यक्ति जीवन्मुक्त कहलाता है। जो लोग कृष्ण-भक्ति से रहित होकर भौतिक कार्यों में लगे रहते हैं, वे भवबन्धन में अधिकाधिक फँसते जाते हैं। उन्हें अपने सारे कर्मों के फल भोगने पड़ते हैं। अत: यह कृष्णभावनामृत-आन्दोलन मानवता के लिए महानतम वरदान है क्योंकि यह मनुष्य को कृष्णभकि्त में सदैव लगाये रखता है। भक्तगण कृष्ण का ही चिन्तन करते हैं, कृष्ण के लिए ही कर्म करते हैं, उन्हीं के लिए खाते, पीते तथा सोते हैं। इस प्रकार प्रत्येक वस्तु कृष्ण की सेवा में लगती है। कृष्ण भक्ति में लगा पूरा जीवन मनुष्य को भौतिक कल्मष से बचाता है। जैसाकि भकि्तसिद्धान्त सरस्वती गोस्वामी महाराज ने कहा है— *कृष्ण-भजने याहा हय अनुकूल।* *विषय बलिया त्यागे ताहा हय भूल॥* यदि कोई इतना सक्षम हो कि प्रत्येक वस्तु को भगवान् की सेवा में अॢपत कर सके तो उसके लिए इस भौतिक जगत का परित्याग भारी भूल होगी। मनुष्य को सीखना चाहिए कि किस प्रकार प्रत्येक वस्तु को भगवान् की सेवा में लगाया जाये, क्योंकि प्रत्येक वस्तु का सश्बन्ध श्रीकृष्ण से है। यही जीवन का असली उद्देश्य और सफलता का रहस्य है। *भगवद्गीता* (३.१९) ** में इसकी पुष्टि की गई है— *तस्मादसक्त: सततं कार्यं कर्म समाचर।* *असक्तो ह्याचरन्कर्म परमाप्नोति पूरुष:॥* ''इसलिए कर्मफल में अनासक्त भाव से कर्तव्य की भाँति कर्म करना चाहिए, क्योंकि अनासक्त होकर किया गया कर्म परम लक्ष्य की प्राप्ति कराने वाला है।ÓÓ *भगवद्गीता* के तृतीय अध्याय में इन्द्रियतृप्ति हेतु तथा परमेश्वर को प्रसन्न करने के हेतु भौतिक कार्यों पर विशेष विचार किया गया है। निष्कर्ष यह है कि ये एक जैसे नहीं हैं। इनि्द्रयतृप्ति के हेतु किये गये कार्य भौतिक बन्धन के कारण हैं, जबकि कृष्ण को प्रसन्न करने के लिए किये गये वही कार्य मुक्ति के कारण बनते हैं। वही कार्य बन्धन तथा मुक्ति का कारण कैसे हो सकता है, इसकी व्यालया इस प्रकार है—दूध की बनी हुई बहुत सी वस्तुएँ—यथा खीर, रबड़ी इत्यादि—खाने से कुपच हो सकता है, किन्तु कुपच होते हुए भी दूध से ही बना और काली मिर्च तथा नमक से मिला म_ा कुपच को दूर कर देता है। दूसरे शब्दों में, दूध की बनी एक वस्तु कुपच तथा अतिसार का कारण बन सकती है, किन्तु दूध से ही बनी दूसरी वस्तु उसे अच्छा कर सकती है। यदि कोई व्यक्ति विशेष भगवत्कृपा से भौतिक ऐश्वर्य को प्राप्त करता है, तो उसे उस ऐश्वर्य को बन्धन का कारण नहीं समझना चाहिए। जब किसी प्रौढ़ भक्त को ऐश्वर्य-लाभ होता है, तो उस पर बुरा प्रभाव नहीं पड़ता, क्योंकि वह इस ऐश्वर्य को भगवान् की सेवा में लगाने की विधि जानता है। संसार के इतिहास में ऐसे अनेक उदाहरण मिलते हैं। पृथु महाराज, प्रह्लाद महाराज, जनक, ध्रुव, वैवस्वत मनु तथा महाराज इक्ष्वाकु जैसे अनेक राजा हुए हैं। ये महान् राजा थे और इन पर भगवान् की विशेष कृपा भी थी। यदि भक्त प्रौढ़ (परिपक्व) नहीं है, तो भगवान् उसके समस्त ऐश्वर्य को छीन लेते हैं; भगवान् स्वयं इस सिद्धान्त को बताते हैं— *यस्याहमनुगृöामि हरिष्ये तद्धनं शनै:* —मैं अपने भक्त पर जो सबसे पहली कृपा दिखाता हूँ, वह है उसके समस्त ऐवश्र्य का हरण। जो ऐश्वर्य भक्ति में बाधक होता है, उसे भगवान् ले लेते हैं, किन्तु यदि कोई व्यकि्त भकि्त में परिपक्व है, तो वे उसे सारी भौतिक सुविधाएँ प्रदान करते हैं।  