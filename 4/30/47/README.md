**ते च ब्रह्मण आदेशान्मारिषामुपयेमिरे ।** **यस्यां महदवज्ञानादजन्यजनयोनिज: ॥ ४८॥** 

**शब्दार्थ** 

**ते—** **वे समस्त प्रचेता** **; च—** **भी** **; ब्रह्मण:—** **ब्रह्मा के** **; आदेशात्—** **आदेश से** **; मारिषाम्—** **मारिषा के साथ** **; उपयेमिरे—** **ब्याह कर** **लिया** **; यस्याम्—** **जिसमें** **; महत्—** **महापुरुष को** **; अवज्ञानात्—** **अवज्ञा के कारण** **; अजनि—** **जन्म लिया** **; अजन-योनि-ज:—** **ब्रह्मा का पुत्र, दक्ष।** **.** 

**ब्रह्मा के आदेश से समस्त प्रचेताओं ने उस कन्या को अपनी पत्नी के रूप में स्वीकार कर** **लिया। इस कन्या के गर्भ से ब्रह्मा के पुत्र दक्ष ने जन्म लिया। दक्ष को मारिष के गर्भ से इसलिए** **जन्म लेना पड़ा, क्योंकि उसने महादेवजी (शिवजी) की आज्ञा का उल्लंघन तथा अनादर किया** **था। फलत: उसे दो बार शरीर त्याग करना पड़ा।** **तात्पर्य :** इस प्रसंग में *महद्-अवज्ञानात्* शब्द महत्त्वपूर्ण है। राजा दक्ष ब्रह्मा के पुत्र थे, अत: पूर्वजन्म में वे ब्राह्मण थे, किन्तु महादेवजी का अपमान या अनादर करके अब्राह्मण की तरह आचरण करने के कारण उन्हें क्षत्रिय के वीर्य से जन्म लेना पड़ा, अर्थात् वे प्रचेताओं के पुत्र बने। यही नहीं, शिव का अनादर करने के कारण उन्हें षी के गर्भ में जन्म धारण करने का कष्ट सहना पड़ा। एक बार वे शिवजी के अनुचर वीरभद्र द्वारा दक्ष की यज्ञशाला में मारे गये। इतना काफी न था, अत: उन्हें फिर से मारिषा के गर्भ से जन्म लेना पड़ा। दक्षयज्ञ तथा विध्वसंक घटनाओं के अन्त में दक्ष ने शिवजी की प्रार्थना की। यद्यपि उन्हें शरीर त्याग कर क्षत्रिय के वीर्य से गॢमत षी के गर्भ से जन्म लेना पड़ा, किन्तु भगवान् शिवजी की कृपा से उन्हें सारा ऐश्वर्य प्राप्त हुआ। ये भौतिक प्रकृति के सूक्ष्म नियम हैं। दुर्भाग्यवश इस आधुनिक युग के लोग नहीं जानते कि ये नियम किस प्रकार चलते हैं। आत्मा की अमरता तथा इसके देहान्तर का कोई ज्ञान न होने से आजकल सारी जनता घोर अज्ञान में है। इसीलिए *भागवत* (१.१.१०) में कहा गया है— *मन्दा: सुमन्दमतयो मन्दभाग्याह्युपद्रुता:।* इस कलियुग के सारे लोग दुष्ट, आलसी, अभागे तथा भौतिक परिस्थितियों से क्षुब्ध रहते हैं।  