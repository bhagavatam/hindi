**भविता विश्रुत: पुत्रोऽनवमो ब्रह्मणो गुणै: ।** **य एतामात्मवीर्येण त्रिलोकीं पूरयिष्यति ॥ १२॥** 

**शब्दार्थ** 

**भविता—** **होगा** **; विश्रुत:—** **अत्यन्त प्रसिद्ध** **; पुत्र:—** **पुत्र** **; अनवम:—** **न्यून नहीं** **; ब्रह्मण:—** **ब्रह्मा से** **; गुणै:—** **गुणों में** **; य:—** **जो** **;** **एताम्—** **यह सब** **; आत्म-वीर्येण—** **अपनी संतति से** **; त्रि-लोकीम्—** **तीनों संसार को** **; पूरयिष्यति—** **पूर्ण कर देगा।** **.** 

**तुम सब को एक उत्तम पुत्र प्राप्त होगा जो भगवान् ब्रह्माजी से किसी भी प्रकार न्यून नहीं** **होगा। फलस्वरूप वह सारे ब्रह्माण्ड में अत्यन्त प्रसिद्ध होगा और उससे उत्पन्न पुत्र तथा पौत्र तीनों** **लोकों को भर देंगे।** **तात्पर्य :** जैसाकि अगले श्लोक में बताया गया है, प्रचेतागण कण्डु ऋषि की पुत्री से विवाह करेंगे। यहाँ यह मत दिया गया है कि पुत्र का नाम विश्रुत होगा और वह अपने सद्-चरित्र से अपने माता-पिता दोनों की लयाति को बढ़ाएगा। वस्तुत: वह ब्रह्माजी से बढ़कर होगा। महान् राजनीतिज्ञ चाणक्य ने कहा है कि यदि किसी उद्यान या जंगल में कोई उत्तम वृक्ष हो तो उसके फूल अपनी सुगन्ध से जंगल को भर देंगे। इसी प्रकार परिवार का एक सुपुत्र सारे संसार में परिवार को प्रसिद्ध बनाता है। कृष्ण ने यदुवंश में जन्म लिया, फलत: यदुवंश संसार-भर में प्रसिद्ध हो गया।  