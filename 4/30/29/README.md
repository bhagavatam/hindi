**येनोपशान्तिर्भूतानां क्षुल्लकानामपीहताम् ।** **अन्तॢहतोऽन्तर्हृदये कस्मान्नो वेद नाशिष: ॥ २९॥** 

**शब्दार्थ** 

**येन—** **जिस विधि से** **; उपशान्ति:—** **समस्त इच्छाओं की संतुष्टि** **; भूतानाम्—** **जीवों की** **; क्षुल्लकानाम्—** **अत्यन्त पतितों की** **;** **अपि—** **यद्यपि** **; ईहताम्—** **अनेक वस्तुओं की कामना करते हुए** **; अन्तॢहत:—** **छिपे हुए** **; अन्त:-हृदये—** **हृदय के भीतर** **;** **कस्मात्—** **क्यों** **; न:—** **हमारे** **; वेद—** **जानता है** **; न—** **नहीं** **; आशिष:—** **इच्छाएँ।** **.** 

**जब भगवान् अपनी सहज दया से अपने भक्त के विषय में सोचते हैं, तो उस विधि से ही** **नवदीक्षित भक्तों की सारी इच्छाएँ पूर्ण होती हैं। जीव के अत्यन्त तुच्छ होने पर भी भगवान्** **प्रत्येक जीव के हृदय में स्थित हैं। भगवान् जीव के सश्बन्ध में प्रत्येक बात, यहाँ तक कि उसकी** **समस्त इच्छाओं, को भी जानते रहते हैं। यद्यपि हम अत्यन्त तुच्छ जीव हैं फिर भी भगवान् हमारी** **इच्छाओं को क्यों नहीं जानेंगे?** **तात्पर्य :** सिद्ध भक्त अपने आपको सिद्ध नहीं मानता। वह सदा अत्यन्त विनीत होता है। भगवान् अपने परमात्मा रूप में प्रत्येक जीव के हृदय में स्थित रहते हैं और अपने भक्तों के मनोभावों तथा इच्छाओं को समझ सकते हैं। वे अभक्तों को भी अपनी अपनी इच्छाएँ पूर्ण करने का अवसर प्रदान करते हैं जिसकी पुष्टि *भगवद्गीता* में हुई है ( *मत्त: स्मृतिज्र्ञानमपोहनं च* )। तुच्छ से तुच्छ जीव भी जो कुछ चाहता है, भगवान् उसको अंकित करते रहते हैं और उन इच्छाओं को पूरा करने के लिए उसे अवसर प्रदान करते हैं। यदि अभक्तों की इच्छाएँ पूर्ण हो सकती हैं, तो फिर भक्तों की क्यों नहीं होंगी? शुद्ध भक्त निष्काम भाव से भगवान् की सेवा करता है और यदि वह अपने अन्तस्तल से, जहाँ भगवान् का वास है, चाहता है और यदि वह किसी अन्य भाव से रहित है, तो भगवान् क्यों नहीं समझेंगे? यदि निष्ठावान् भक्त भगवान् या अर्चा-विग्रह की सेवा करता है, तो उसके सारे कार्य सफल हो जाते हैं, क्योंकि हृदय में स्थित भगवान् उसकी निष्ठा को समझ लेते हैं। इस प्रकार यदि भक्त पूर्ण विश्वास के साथ भक्ति सश्बन्धी सारे कार्य करता जाता है, तो अन्त में उसे सफलता प्राप्त होगी।  