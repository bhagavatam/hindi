**काशिष्णुना कनकवर्णविभूषणेन** **भ्राजत्कपोलवदनो विलसत्किरीट: ।** **अष्टायुधैरनुचरैर्मुनिभि: सुरेन्द्रै** **रासेवितो गरुडकिन्नरगीतकीॢत: ॥ ६॥** 

**शब्दार्थ** 

**काशिष्णुना—** **चमकीले** **; कनक—** **सोना** **; वर्ण—** **रंग के** **; विभूषणेन—** **आभूषणों से** **; भ्राजत्—** **चमकते हुए** **; कपोल—** **मस्तक** **;** **वदन:—** **मुख** **; विलसत्—** **झिलमिलाता हुआ** **; किरीट:—** **मुकुट** **; अष्ट—** **आठ** **; आयुधै:—** **आयुधों से** **; अनुचरै:—** **सेवा करने** **वालों से** **; मुनिभि:—** **मुनियों से** **; सुर-इन्द्रै:—** **देवताओं से** **; आसेवित:—** **सेवित** **; गरुड—** **गरुड़ द्वारा** **; किन्नर—** **किन्नर लोक के** **वासी** **; गीत—** **गाया हुआ** **; कीॢत:—** **कीॢत, महिमा।** **.** 

**भगवान् का मुख अत्यन्त सुन्दर था और उनका सिर चमकीले मुकुट तथा सुनहरे आभूषणों** **से सुशोभित था। यह मुकुट झिलमिला रहा था और सिर पर अत्यन्त सुन्दर ढंग से लगा था।** **भगवान् के आठ भुजाएँ थीं और प्रत्येक भुजा में एक विशेष आयुध था। वे देवताओं, ऋषियों** **तथा अन्य पार्षदों से घिरे हुए थे। ये सब उनकी सेवा कर रहे थे। भगवान् का वाहन गरुड़ अपने** **पंखों को फडफ़ड़ा कर वैदिक स्तोत्रों से भगवान् की महिमा का इस प्रकार गान कर रहा था** **मानो वह किन्नर लोक का वासी हो।** **तात्पर्य :** सामान्य रूप से विष्णु को चार भुजाओं में चार वस्तुएँ लिये प्रदॢशत किया जाता है (ये हैं शंख, चक्र, गदा तथा कमल पुष्प)। किन्तु यहाँ पर उन्हें आठ भुजाओं में आठ प्रकार के आयुध धारण किये हुए दिखाया गया है। वीरराघव आचार्य के अनुसार शंख तथा कमल पुष्प भी आयुध हैं। चूँकि भगवान् परम नियन्ता हैं, अत: वे जो भी अपने हाथ में धारण करते हैं, उसे आयुध माना जा सकता है। चार हाथ चार प्रकार के आयुध धारण किये रहते हैं और अन्य चार हाथों में वे धनुष, बाण, त्रिशूल तथा सर्प धारण करते हैं। श्री वीरराघव आचार्य शंख, चक्र, गदा, पद्म, शाङ्र्ग, शर इत्यादि को आठ आयुध बताते हैं। किसी राजा के साथ सदैव उसके मंत्री, सचिव तथा सेनापति होते हैं, भगवान् विष्णु के साथ भी उनके अनुचर—देवता, ऋषि, साधु इत्यादि—रहते हैं। वे कभी अकेले नहीं रहते। अत: भगवान् के निराकार होने का प्रश्न ही नहीं उठता। वे स्वयं तथा उनके सभी पार्षद भी व्यक्ति हैं। इस श्लोक में दिये हुए वर्णन से लगता है कि गरुड़ किन्नरलोक का वासी था। किन्नरलोक के वासियों के स्वरूप भी गरुड़ जैसे होते हैं। उनके शरीर के अंग मनुष्यों जैसे होते हैं, किन्तु उनके पंख होते हैं। *गीतकीॢत:*  शब्द सूचित करता है कि किन्नरलोक के वासी भगवान् के यशोगान में अत्यन्त निपुण होते हैं। *ब्रह्म-* *संहिता* में कहा गया है— *जगदण्डकोटिकोटिष्वशेषवसुधादिविभूतिभिन्नम्।* प्रत्येक ब्रह्माण्ड में अनेक प्रकार के लोक होते हैं और प्रत्येक लोक की अपनी विशेषताएँ होती हैं। इस श्लोक के आधार पर हमें विदित होता है कि किन्नरलोक के वासी अपने पंखों से उड़ सकते हैं। एक अन्य लोक भी है, जो सिद्धलोक कहलाता है, जिसके वासी पंखों के बिना भी उड़ सकते हैं। इस प्रकार प्रत्येक लोक में पृथक्-पृथक् सुविधाएँ प्राप्त हैं। यही भगवान् की विविध सृष्टि का सौंदर्य है।  