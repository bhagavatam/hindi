**शुद्धाय शान्ताय नम: स्वनिष्ठया** **मनस्यपार्थं विलसद्द्वयाय ।** **नमो जगत्स्थानलयोदयेषु** **गृहीतमायागुणविग्रहाय ॥ २३॥** 

**शब्दार्थ** 

**शुद्धाय—** **शुद्ध रूप को** **; शान्ताय—** **अत्यन्त शान्त रूप को** **; नम:—** **नमस्कार है** **; स्व-निष्ठया—** **अपने पद पर स्थित रह कर** **;** **मनसि—** **मन में** **; अपार्थम्—** **अर्थहीन, निरर्थ** **; विलसत्—** **प्रकट होते हुए** **; द्वयाय—** **द्वैत जगत वाले को** **; नम:—** **नमस्कार** **;** **जगत्—** **²श्य जगत का** **; स्थान—** **पालन (स्थिति)** **; लय—** **संहार** **; उदयेषु—** **तथा उत्पत्ति के लिए** **; गृहीत—** **स्वीकृत** **; माया—** **भौतिक** **; गुण—** **प्रकृति के गुणों के** **; विग्रहाय—** **रूपों को।** **.** 

**हे भगवन्, हम आपको प्रणाम करने की याचना करते हैं। जब मन आप में स्थिर होते हैं, तो** **यह द्वैतपूर्ण संसार भौतिक सुख का स्थान होते हुए भी व्यर्थ प्रतीत होता है। आपका दिव्य रूप** **दिव्य आनन्द से पूर्ण है। अत: हम आपका अभिवादन करते हैं। ब्रह्मा, विष्णु तथा शिव के रूप** **में आपका प्राकट्य इस ²श्य जगत की उत्पत्ति, पालन तथा संहार के उद्देश्य से होता है।** **तात्पर्य :** शुद्ध भक्त, जिसका मन सदैव भगवद्भक्ति में लगा रहता है, इस संसार की असारता को समझता है। यद्यपि ऐसा भक्त भौतिक कार्यों को करने में लगा रहता है, किन्तु यह अवस्था *अनासक्ति*  कहलाती है। जैसाकि श्रील रूप गोस्वामी ने बताया है— *अनासक्तस्य विषयान् यथार्हमुपयुञ्जत:।* भक्त सदैव भौतिक कार्यों के प्रति अनासक्त रहता है, क्योंकि मुक्त अवस्था में उसका मन सदैव भगवान् के चरणकमलों में स्थिर रहता है। यह भौतिक जगत द्वैत कहलाता है। भक्त अच्छी तरह जानता है कि इस संसार की प्रत्येक वस्तु भगवान् की शक्ति के प्राकट्य के अतिरिक्त और कुछ नहीं है। प्रकृति के तीनों गुणों को बनाये रखने के लिए परमेश्वर ब्रह्मा, विष्णु तथा शिव के विभिन्न रूप धारण करते हैं। इन गुणों से अप्रभावित रहकर भगवान् इस ²श्य जगत की उत्पत्ति, पालन तथा संहार के लिए विविध रूप धारण करते हैं। निष्कर्ष यह है कि यद्यपि शुद्ध भक्त भगवान् की सेवा करते हुए भौतिक कार्यों में संलग्न प्रतीत होता है, किन्तु उसे भली-भाँति पता रहता है कि इन्द्रियतृप्ति हेतु भौतिक सुख का कोई उपयोग नहीं है।  