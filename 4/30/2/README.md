**ङ्क्षक बार्हस्पत्येह परत्र वाथ** **कैवल्यनाथप्रियपाश्र्ववॢतन: ।** **आसाद्य देवं गिरिशं य²च्छया** **प्रापु: परं नूनमथ प्रचेतस: ॥ २॥** 

**शब्दार्थ** 

**किम्—** **क्या** **; बार्हस्पत्य—** **हे बृहस्पति के शिष्य** **; इह—** **यहाँ** **; परत्र—** **विभिन्न लोकों में** **; वा—** **अथवा** **; अथ—** **इस तरह** **; कैवल्य-** **नाथ—** **मोक्ष के प्रदाता को** **; प्रिय—** **प्यारा** **; पाश्र्व-वॢतन:—** **से सश्बद्ध होने से** **; आसाद्य—** **मिलकर** **; देवम्—** **देवता** **; गिरि-शम्—** **कैलाश पर्वत के स्वामी को** **; य²च्छया—** **भाग्य से** **; प्रापु:—** **प्राप्त किया** **; परम्—** **परमेश्वर** **; नूनम्—** **निश्चय ही** **; अथ—** **अतएव** **;** **प्रचेतस:—** **बॢहषत् के पुत्र।** **.** 

**हे बार्हस्पत्य, राजा बॢहषत् के पुत्रों ने, जिन्हें प्रचेता कहते हैं, उन्होंने भगवान् शिवजी से** **भेंट करने के बाद क्या प्राप्त किया, जो मोक्षदाता भगवान् को अत्यन्त प्रिय हैं? वे वैकुण्ठलोक** **तो गये ही, किन्तु इसके अतिरिक्त उन्होंने इस जीवन में, अथवा अन्य जीवनों में इस संसार में** **क्या प्राप्त किया?** **तात्पर्य :** इस लोक में अथवा अन्य लोकों में इसी जीवन में अथवा अगले जीवन में सभी तरह के भौतिक सुख प्राप्त होते हैं। जीव इस भौतिक ब्रह्माण्ड में अनेक योनियों एवं अनेक लोकों में घूमता रहता है। जीवन-काल में प्राप्त होने वाले सुख तथा दुख *इह* कहलाते हैं और अगले जीवन में प्राप्त होने वाले सुख-दुख *परत्र* कहलाते हैं। वस्तुत: श्रीमहादेव (शिव) इस भौतिक जगत के महान् देवता हैं। सामान्यत: जनसाधारण को दिये जाने वाले उनके आशीर्वादों का अर्थ होता है भौतिक सुख। इस जगत की अधिष्ठïात्री देवी दुर्गा भगवान् महादेव अथवा गिरिश के अधीन रहती हैं। अत: भगवान् महादेव किसी को भी किसी तरह का भौतिक सुख प्रदान कर सकते हैं। सामान्यत: लोग भौतिक सुख प्राप्त करने की इच्छा से भगवान् गिरिश के भक्त बनना पसन्द करते हैं, किन्तु प्रचेताओं की तो भाग्यवश महादेव जी से भेंट हुई थी। भगवान् महादेव ने उन्हें भगवान् की पूजा करने का उपदेश दिया और स्वयं भी भगवान् की स्तुति की। जैसाकि पिछले श्लोक में कहा गया है, शिवजी द्वारा की गई विष्णु की स्तुति ( *रुद्रगीत* ) के उच्चारण- मात्र से प्रचेतागण वैकुण्ठ को चले गये। कभी-कभी भक्तगण भौतिक सुख भी भोगना चाहते हैं, फलत: भक्त के वैकुण्ठलोक में प्रवेश के पूर्व भगवान् उसे भौतिक सुख भोगने का अवसर प्रदान करते हैं। कभी-कभी भक्त को जनलोक, महर्लोक, तपोलोक, सिद्धलोक इत्यादि जैसे लोक में भेज दिया जाता है। किन्तु जो शुद्ध भक्त है उसे किसी प्रकार के भौतिक सुख की इच्छा नहीं रहती। फलत: शुद्ध भक्त को सीधे वैकुण्ठलोक भेजा जाता है, जिसे यहाँ पर *परम्* कहा गया है। इस श्लोक में विदुर बृहस्पति के शिष्य मैत्रेय से प्रचेताओं की विभिन्न सिद्धियों के विषय में पूछते हैं।  

**मैत्रेय उवाच** 