**सुपर्णस्कन्धमारूढो मेरुशृङ्गमिवाश्बुद: ।** **पीतवासा मणिग्रीव: कुर्वन्वितिमिरा दिश: ॥ ५॥** 

**शब्दार्थ** 

**सुपर्ण—** **भगवान् विष्णु के वाहन गरुड़ के** **; स्कन्धम्—** **कन्धों पर** **; आरूढ:—** **आसीन** **; मेरु—** **मेरु नामक पर्वत की** **; शृङ्गम्—** **चोटी पर** **; इव—** **स²श** **; अश्बुद:—** **बादल** **; पीत-वासा:—** **पीला वष पहने** **; मणि-ग्रीव:—** **कौस्तुभ मणि से सुशोभित गर्दन** **;** **कुर्वन्—** **करते हुए** **; वितिमिरा:—** **अंधकार से मुक्त** **; दिश:—** **सारी दिशाएँ।** **.** 

**गरुड़ के कन्धे पर आसीन भगवान् मेरु पर्वत की चोटी पर छाये बादल के समान प्रतीत हो** **रहे थे। भगवान् का दिव्य शरीर आकर्षक पीताश्बर से ढका था और उनकी गर्दन कौस्तुभ मणि** **से सुशोभित थी। भगवान् के शारीरिक तेज से ब्रह्माण्ड का सारा अंधकार दूर हो रहा था।** **तात्पर्य :** जैसाकि *चैतन्य-चरितामृत* (मध्य २२.३१) में कहा गया है— *कृष्ण—सूर्यसम; माया हय अन्धकार।* *याहाँ कृष्ण, ताहाँ नाहि मायार अधिकार॥* भगवान् प्रकाशमान सूर्य के समान हैं, अत: जहाँ भी वे उपस्थित रहते हैं वहाँ अंधकार या अज्ञान नहीं रह सकता। वास्तव में यह अंधकारमय ब्रह्माण्ड सूर्य द्वारा प्रकाशित है, किन्तु सूर्य तथा चन्द्रमा परमेश्वर के शारीरिक तेज को ही परावॢतत करते हैं। *भगवद्गीता* (७.८) ** में भगवान् कहते हैं— *प्रभास्मि शशिसूर्ययो:* —मैं सूर्य तथा चन्द्रमा दोनों की प्रकाशमान शक्ति हूँ। निष्कर्ष यह है कि भगवान् का शारीरिक तेज ही सारे जीवन का उद्गम है। इसकी पुष्टि *ब्रह्म-संहिता* में भी हुई है— *यस्य प्रभा* *प्रभवतो जगदण्डकोटि।* भगवान् के शारीरिक तेज से प्रकाशित होने पर सारी वस्तुएँ अंधकार से मुक्त हो जाती हैं।  