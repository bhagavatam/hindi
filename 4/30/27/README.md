**रूपं भगवता त्वेतदशेषक्लेशसङ्क्षयम् ।** **आविष्कृतं न: क्लिष्टानां किमन्यदनुकश्पितम् ॥ २७॥** 

**शब्दार्थ** 

**रूपम्—** **स्वरूप** **; भगवता—** **आप भगवान् द्वारा** **; तु—** **लेकिन** **; एतत्—** **यह** **; अशेष—** **अनन्त** **; क्लेश—** **कष्ट** **; सङ्क्षयम्—** **भगाने** **के लिए** **; आविष्कृतम्—** **प्रकट** **; न:—** **हम सबका** **; क्लिष्टानाम्—** **भौतिक दशाओं से कष्ट पाने वालों का** **; किम् अन्यत्—** **क्या** **कहें** **; अनुकश्पितम्—** **जिन पर आपकी कृपा रहती है।** **.** 

**हे भगवन्, हम बद्धजीव देहात्मबुद्धि के कारण सदैव अज्ञान से घिरे रहते हैं, अत: हमें** **भौतिक जगत के क्लेश ही सदैव प्रिय लगते हैं। इन क्लेशों से हमारा उद्धार करने के लिए ही** **आपने इस दिव्य रूप में अवतार लिया है। यह हम-जैसे कष्ट भोगने वालों पर आपकी अनन्त** **अहैतुकी कृपा का प्रमाण है। तो फिर उन भक्तों के विषय में क्या कहें जिनके प्रति आप सदैव** **कृपालु रहते हैं?** **तात्पर्य :** जब भगवान् अपने आदि रूप में प्रकट होते हैं, तो वे पवित्रात्माओं का उद्धार और दुष्टों के संहार के लिए कार्य करते हैं ( *भगवद्गीता* ४.८)। यद्यपि वे असुरों का संहार करते हैं, किन्तु फिर भी इससे उन्हें लाभ मिलता है। कहा गया है कि जितने प्राणी कुरुक्षेत्र युद्ध में मरे थे उन्हें अपनी आदि स्वाभाविक स्थिति (स्वरूप) प्राप्त हो गई थी, क्योंकि उन्हें अर्जुन के रथ पर आसीन श्रीकृष्ण के साक्षात् दर्शन का सुअवसर प्राप्त हुआ था। कुरुक्षेत्र के युद्धस्थल पर ऊपर-ऊपर से दो बातें चल रही थीं—असुरों का विनाश हो रहा था और भक्त अर्जुन की रक्षा की जा रही थी। किन्तु जो परिणाम निकला वह सबों के लिए समान था। इसीलिए कहा जाता है कि भगवान् के प्रकट होने से भौतिक जगत के कारण उत्पन्न सभी तरह के क्लेश कम हो जाते हैं। इस श्लोक में यह स्पष्ट उल्लेख है कि यह स्वरूप ( *अशेषक्लेशसंक्षयम्* ) न केवल भक्तों वरन् अन्य सबों द्वारा अनुभव किये जाने वाले क्लेशों को कम करने के लिए है *आविष्कृतं न: क्लिष्टानाम्।*  प्रचेताओं ने अपने आपको सामान्य मनुष्य करके बताया है। *किम् अन्यदनुकश्पितम्।* भक्तों पर भगवान् की सदैव कृपा रहती है। भगवान् न केवल बद्धजीवों पर कृपा करते हैं, अपितु भक्तों पर भी करते हैं, जो अपनी भक्ति के कारण पहले से ही मुक्त हुए रहते हैं। मन्दिरों में भगवान् के जिस रूप की पूजा की जाती है, वह *अर्चा-विग्रह* या *अर्चावतार* कहलाता है। यह सुविधा नवदीक्षित भक्तों को दी जाती है, जिससे वे भगवान् के असली रूप का साक्षात् दर्शन कर सकें, अर्चा के रूप में सादर नमस्कार कर सकें तथा यज्ञ कर सकें। ऐसी सुविधाओं से नवदीक्षित धीरे-धीरे अपनी मूल कृष्णचेतना का आवाहन करते हैं। नवदिक्षितों के लिए मन्दिरों में *अर्चा-विग्रह*  की पूजा भगवान् का सबसे मूल्यवान वरदान है। फलत: सभी नवदीक्षितों को अपने घर अथवा मन्दिर में *अर्चा-विग्रह* ( *अर्चावतार* ) रखकर भगवान् की पूजा करनी चाहिए।  