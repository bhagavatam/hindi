**गन्धर्वयवनाक्रान्तां कालकन्योपमॢदताम् ।** **हातुं प्रचक्रमे राजा तां पुरीमनिकामत: ॥ १०॥** 

**शब्दार्थ** 

**गन्धर्व—** **गन्धर्व सैनिकों** **; यवन—** **तथा यवन सैनिकों द्वारा** **; आक्रान्ताम्—** **हराया हुआ** **; काल-कन्या—** **कालकन्या द्वारा** **;** **उपमॢदताम्—** **कुचला हुआ** **; हातुम्—** **त्यागने के लिए** **; प्रचक्रमे—** **बाध्य हुआ** **; राजा—** **राजा पुरञ्जन** **; ताम्—** **उस** **; पुरीम्—** **पुरी** **को** **; अनिकामत:—** **अनिच्छित।** **.** 

**राजा पुरञ्जन की नगरी गन्धर्व तथा यवन सैनिकों द्वारा जीत ली गई और यद्यपि राजा इस** **नगरी को त्यागना नहीं चाहता था, किन्तु परिस्थितिवश उसे ऐसा करना पड़ा, क्योंकि** **कालकन्या ने उसे कुचल दिया था।** **तात्पर्य :** जीव भगवान् की संगति से विलग होकर इस भौतिक जगत को भोगने का प्रयत्न करता है। उसे विशेष प्रकार का शरीर धारण करके, जो ब्रह्मा के शरीर से लेकर सूक्ष्म जीव तक का हो सकता है, इस संसार को भोगने का अवसर प्रदान किया जाता है। उत्पत्ति के वैदिक इतिहास से हमें पता चलता है कि ब्रह्मा पहला प्राणी था जिसने ब्रह्माण्ड की जनसंलया बढ़ाने के लिए सात ॠषियों तथा प्रजापतियों को उत्पन्न किया। इस प्रकार प्रत्येक जीव अपने विगत कर्म के अनुसार विशेष प्रकार का शरीर प्राप्त करता है, जो ब्रह्मा से लेकर मल में रहने वाले सूक्ष्मजीवाणु तक का हो सकता है। विशेष प्रकार के शरीर की दीर्घकालीन संगति तथा कालकन्या और माया के अनुग्रह से मनुष्य इस भौतिक शरीर के प्रति अत्यधिक आसक्त हो जाता है, यद्यपि यह शरीर पीड़ा का आगार है। भले ही कोई मनुष्य सूक्ष्म जीव को मल से विलग करने का प्रयास करे, किन्तु वह उसे छोडऩे के लिए तैयार नहीं होता। वह लौटकर फिर मल में जाता है। इसी प्रकार सुअर प्राय: गन्दे स्थानों में रहता है, मल खाता है और यदि कोई उसे हटाकर स्वच्छ स्थान में रखना चाहे तो वह फिर वहीं लौट आता है। इस प्रकार यदि हम प्रत्येक जीव का अध्ययन करें तो पता चलेगा कि वह अधिक सुविधाप्रद स्थान में जाने का प्रतिकार करता है। यद्यपि राजा पुरञ्जन पर चारों ओर से आक्रमण हो रहे थे, किन्तु वह अपनी नगरी को छोडऩे को तैयार न था। दूसरे शब्दों में, जीव चाहे जैसी स्थिति में हो शरीर को त्यागना नहीं चाहता, किन्तु उसे छोडऩा ही पड़ेगा, क्योंकि भौतिक शरीर शाश्वत नहीं है। जीव इस भौतिक जगत को विविध प्रकार से भोगना चाहता है, इसीलिए प्रकृति के नियम उसे एक शरीर से दूसरे में जाने की छूट देते हैं, जिस प्रकार मनुष्य शिशु से बालक तथा बालक से तरुण और फिर प्रौढ़ के शरीर को प्राप्त करता है। यह प्रक्रिया निरन्तर चलती रहती है। अनि्तम अवस्था में जब शरीर वृद्ध तथा अक्षम हो जाता है, तो जीव इसे छोडऩे में आनाकानी करता है, जब कि यह आगे किसी काम की नहीं रह जाती। यद्यपि यह संसार तथा भौतिक देह आरामदेह नहीं हैं, तो भी जीव इन्हें क्यों नहीं छोडऩा चाहता? ज्योंही मनुष्य को भौतिक देह प्राप्त होती है उसे इसके पालन के लिए कठिन श्रम करना पड़ता है। वह तरह-तरह के कार्यों में जुट जाता है और प्रत्येक दशा में उसे इस शरीर के पालन-हेतु श्रम करना ही पड़ता है। दुर्भाग्यवश समाज को आत्मा के देहान्तर के विषय में जानकारी नहीं है। चूँकि जीवात्मा सच्चिदानन्द रूप के शाश्वत साम्राज्य में प्रवेश करने की आशा नहीं रखता, इसलिए वह वर्तमान शरीर से चिपका रहना चाहता है, भले ही वह व्यर्थ क्यों न हो चुका हो। फलस्वरूप इस संसार में सबसे बड़े कल्याणकार्य कृष्णभावनामृत-आन्दोलन को आगे बढ़ाना होगा। यह आन्दोलन मानव-समाज को ईश्वर के धाम के विषय में यह जानकारी प्रदान करता है कि ईश्वर है, कृष्ण हैं और प्रत्येक जीव ईश्वर के पास लौटकर निरन्तर आनन्द तथा ज्ञान में रह सकता है। जो कृष्णभक्त है, वह इस शरीर को त्यागने से भयभीत नहीं रहता, क्योंकि उसकी स्थिति सदैव शाश्वत है। कृष्णभक्त सदैव भगवान् की प्रेमाभक्ति में लगा रहता है और शरीर त्यागने के बाद भी भगवान् की सेवा में निरन्तर बना रहा। भक्तजन सदैव मुक्त रहते हैं जबकि कर्मीजन इस जर्जर भौतिक देह को छोडऩे में अत्यधिक भयभीत रहते हैं।  