**विशीर्णां स्वपुरीं वीक्ष्य प्रतिकूलानना²तान् ।** **पुत्रान्पौत्रानुगामात्याञ्जायां च गतसौहृदाम् ॥ ७॥** 

**शब्दार्थ** 

**विशीर्णाम्—** **छिन्न-भिन्न** **; स्व-पुरीम्—** **अपनी नगरी को** **; वीक्ष्य—** **देखकर** **; प्रतिकूलान्—** **प्रतिकूल बातें** **; अना²तान्—** **अना²त** **होकर** **; पुत्रान्—** **पुत्रों को** **; पौत्र—** **नाती** **; अनुग—** **नौकर** **; अमात्यान्—** **मंत्रीगण को** **; जायाम्—** **षी को** **; च—** **यथा** **; गत-** **सौहृदाम्—** **प्रतिकूल।** **.** 

**तब राजा पुरञ्जन ने देखा कि उसकी नगरी अस्त-व्यस्त हो गई है और उसके पुत्र, पौत्र,** **नौकर तथा मंत्री सभी क्रमश: उसके विरोधी बनते जा रहे हैं। उसने यह भी देखा कि उसकी** **पत्नी स्नेहशून्य एवं अन्यमनस्क हो रही है।** **तात्पर्य :** जब मनुष्य अशक्त हो जाता है, तो उसकी इन्द्रियाँ शिथिल पड़ जाती हैं, अर्थात् वे उसके वश में नहीं रह जातीं। तब इन्द्रियाँ तथा विषय-वस्तुएँ उसका विरोध करना प्रारश्भ कर देती हैं। जब मनुष्य कष्टमय स्थिति में होता है, तो उसके परिवार के सदस्य भी—पुत्र, पौत्र तथा पत्नी तक—अनादर करने लगते हैं। तब वे घर के मालिक के वश में नहीं रहते। जिस प्रकार इन्द्रियतृप्ति के लिए इन्द्रियाँ आवश्यक हैं, उसी प्रकार इन्द्रियों को बदले में शरीर से शक्ति की आवश्यकता होती है। मनुष्य अपने सुख के लिए परिवार बसाता है। इसी तरह परिवार के सदस्य घर के मुखिया से सुख चाहते हैं। जब उन्हें पर्याप्त धन नहीं मिलता तो उन्हें अरुचि उत्पन्न होती है और वे उसकी आज्ञाओं अथवा इच्छाओं का पालन नहीं करते। यह सब उसकी कृपणता के कारण होता है। *कृपण* शब्द छठे श्लोक में आया है और यह *ब्राह्मण* शब्द के विरोध में आया है। मनुष्य-जीवन पा करके उसे ब्राह्मण बनना चाहिए जिसका अर्थ होता है ब्रह्म की स्वाभाविक स्थिति को समझना और वैष्णव रूप में उसकी सेवा करना। हमें मनुष्य-जीवन में ही यह सुविधा मिलती है और यदि हम इस अवसर का सदुपयोग नहीं कर पाते तो हम कृपण बन जाते हैं। कृपण वह है, जिसके पास धन तो रहता है, किन्तु उसको वह ठीक से खर्च नहीं करता। यह मनुष्य-जीवन विशेषत: ब्रह्म को समझने तथा ब्राह्मण बनने के लिए मिला है और यदि हम इसका ठीक से उपयोग नहीं करते तो हम कृपण बने रहते हैं। हम वास्तव में देख सकते हैं कि जिस मनुष्य के पास धन होता है, किन्तु वह उसे खर्चता नहीं तो वह कृपण बना रहता है और कभी सुखी नहीं रहता। इसी प्रकार जिसकी बुद्धि इन्द्रियतृप्ति के कारण भ्रष्ट हो जाती है, वह आजीवन कृपण बना रहता है।  