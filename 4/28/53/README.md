**हंसावहं च त्वं चार्य सखायौ मानसायनौ ।** **अभूतामन्तरा वौक: सहस्रपरिवत्सरान् ॥ ५४॥** 

**शब्दार्थ** 

**हंसौ—** **दो हंस** **; अहम्—** **मैं** **; च—** **यथा** **; त्वम्—** **तुम** **; च—** **भी** **; आर्य—** **हे महापुरुष** **; सखायौ—** **दो मित्र** **; मानस-अयनौ—** **मानस** **सरोवर में एकसाथ** **; अभूताम्—** **हो गये** **; अन्तरा—** **पृथक्** **; वा—** **निस्सन्देह** **; ओक:—** **अपने असली घर से** **; सहस्र—** **हजारों** **;** **परि—** **लगातार** **; वत्सरान्—** **वर्षों।** **.** 

**हे मित्र, मैं और तुम दोनों हंसों के तुल्य हैं। हम एक ही मानसरोवर रूपी हृदय में साथ-साथ** **रहते हैं, यद्यपि हम हजारों वर्षों से साथ साथ रह रहे हैं। किन्तु फिर भी हम अपने मूल निवास से** **बहुत दूर हैं।** **तात्पर्य :** जीव तथा भगवान् का मूल स्थान आध्यात्मिक जगत है जहाँ वे दोनों शान्तिपूर्वक एकसाथ रहते हैं। चूँकि जीव भगवान् की सेवा में लगा रहता है, इसलिए वे दोनों आध्यात्मिक जगत में आनन्दमय जीवन बिताते हैं। किन्तु जब जीव आनन्द उठाना चाहता है, तो वह भौतिक जगत में आ गिरता है। इस स्थिति में भी भगवान् उसके साथ परमात्मा रूप में सुहृद रहता है। अपनी विस्मृति के कारण जीव को पता नहीं चलता कि परमेश्वर परमात्मा रूप में उसके साथ है। इस प्रकार जीव प्रत्येक कल्प में बद्ध बना रहता है। यद्यपि भगवान् उसके मित्र के रूप में उसके साथ-साथ रहता है, किन्तु जीव विस्मृति के कारण उसे पहचान नहीं पाता।  