**साक्षाद्भगवतोक्तेन गुरुणा हरिणा नृप ।** **विशुद्धज्ञानदीपेन स्फुरता विश्वतोमुखम् ॥ ४१॥** 

**शब्दार्थ** 

**साक्षात्—** **प्रत्यक्ष** **; भगवता—** **भगवान् द्वारा** **; उक्तेन—** **आदेशित** **; गुरुणा—** **गुरु द्वारा** **; हरिणा—** **भगवान् हरि द्वारा** **; नृप—** **हे राजा** **;** **विशुद्ध—** **शुद्ध** **; ज्ञान—** **ज्ञान के** **; दीपेन—** **प्रकाश से** **; स्फुरता—** **प्रकाशित** **; विश्वत:-मुखम्—** **चारों ओर।** **.** 

**इस प्रकार राजा मलयध्वज को पूर्ण ज्ञान की प्राप्ति हुई, क्योंकि शुद्ध अवस्था में उसे** **साक्षात् भगवान् ने उपदेश दिया था। ऐसे दिव्य ज्ञान के द्वारा वह प्रत्येक वस्तु को समस्त** **दृष्टिकोणों से समझ सकता था।** **तात्पर्य :** इस श्लोक में *साक्षाद्भगवतोक्तेन गुरुणा हरिणा* पद महत्त्वपूर्ण है। जब भक्त भगवान् की भक्ति द्वारा अपने को पूर्णत: शुद्ध कर लेता है, तो भगवान् स्वयं आत्मा से बात करते हैं। *भगवद्गीता* (१०.१०) ** में भगवान् कृष्ण ने इसकी पुष्टि की है— *तेषां सततयुक्तानां भजतां प्रीतिपूर्वकम्।* *ददामि बुद्धियोगं तं येन मामुपयान्ति ते॥* ''जो प्रेमपूर्वक मेरी सतत पूजा करते हैं उन्हें मैं बुद्धि प्रदान करता हूँ जिससे वे मेरे पास आ सकते हैं।ÓÓ भगवान् प्रत्येक हृदय में परमात्मा रूप में स्थित हैं और चैत्य गुरु अर्थात् आन्तरिक गुरु की तरह कार्य करते हैं। किन्तु वे सिद्ध भक्तों को ही साक्षात् आदेश देते हैं। प्रारश्भ में जब भक्त अत्यन्त निष्ठावान् होता है, तो भगवान् उसके अन्त:करण से आदेश देते हैं कि गुरु के पास जाओ, किन्तु जब वह गुरु से भक्ति के विधि विधानों के अनुसार शिक्षा प्राप्त कर लेता है और *राग-भक्ति* के स्तर को प्राप्त कर लेता है, तो भगवान् भी उसे अन्त:करण से आदेश देते हैं— *तेषां सतत युक्तानां भजतां* *प्रीतिपूर्वकम्।* यह स्पष्ट लाभ मुक्त जीव को प्राप्त होता है। इस अवस्था को प्राप्त करके राजा मलयध्वज परमेश्वर के सश्पर्क में आया और सीधे उनसे आदेश प्राप्त करने लगा।  