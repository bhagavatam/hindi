**हित्वा गृहान्सुतान्भोगान्वैदर्भी मदिरेक्षणा ।** **अन्वधावत पाण्ड्येशं ज्योत्स्नेव रजनीकरम् ॥ ३४॥** 

**शब्दार्थ** 

**हित्वा—** **त्याग कर** **; गृहान्—** **घर को** **; सुतान्—** **बच्चों को** **; भोगान्—** **भौतिक सुखों को** **; वैदर्भी—** **राजा विदर्भ की पुत्री** **; मदिर-** **ईक्षणा—** **मादक लोचनों वाली** **; अन्वधावत—** **अनुगमन किया** **; पाण्ड्य-ईशम्—** **राजा मलयध्वज का** **; ज्योत्स्ना इव—** **चन्द्रिका** **के समान** **; रजनी-करम्—** **चन्द्रमा।** **.** 

**जिस प्रकार रात्रि में चाँदनी चन्द्रमा का अनुसरण करती है, उसी तरह राजा मलयध्वज के** **कुलाचल जाते ही मादक नेत्रों वाली उसकी अनुरक्त पत्नी अपने घर, पुत्र के होते हुए भी समस्त** **भोगों को तिलांजलि देकर उसके साथ हो ली।** **तात्पर्य :** जिस प्रकार वानप्रस्थ अवस्था में पत्नी भी पति के साथ हो लेती है उसी प्रकार जब गुरु *निर्जन-भजन* के लिए एकान्त वास करता है, तो उसके कुछ बढ़ेचढ़े भक्त उसकी सेवा करने के उद्देश्य से उसके साथ हो लेते हैं। दूसरे शब्दों में, जिन्हें गृहस्थ जीवन अत्यन्त प्रिय है उन्हें गुरु की सेवा के लिए आगे बढ़कर आना चाहिए और समाज, मित्रता तथा प्रेम द्वारा प्राप्त सुविधाओं का परित्याग करना चाहिए। इस सश्बन्ध में श्रील विश्वनाथ चक्रवर्ती ठाकुर-कृत *गुर्वष्टक* में एक श्लोक अत्यन्त महत्त्वपूर्ण है। *यस्य प्रसादाद् भगवत्प्रसाद:।* शिष्य को सदैव स्मरण रखना चाहिए कि गुरु की सेवा करने से वह सहज ही कृष्णभक्ति में अग्रसर हो सकता है। सभी शाष कहते हैं कि गुरु को प्रसन्न करने तथा उसकी सेवा करने से भक्ति की सिद्ध अवस्था प्राप्त की जा सकती है। इस श्लोक का *मदिरेक्षणा* शब्द भी महत्त्वपूर्ण है। श्रील जीव गोस्वामी ने अपनी कृति *सन्दर्भ* में *मदिर* शब्द की व्यालया ''मादकÓÓ के रूप में की है। यदि अर्चाविग्रह को देखकर किसी की आँखें मादक बन जाँय तो उसे *मदिरेक्षण* कहा जा सकता है। रानी वैदर्भी की आँखें अत्यन्त मोहक थीं जिस प्रकार कि मन्दिर में अर्चा-विग्रह को देखने से मनुष्य की आँखें *मदिरेक्षण* हो जाती हैं। जब तक भक्त महान् नहीं होता तब तक वह मन्दिर में अर्चा-विग्रह पर अपनी आँखें नहीं टिका पाता।  