**यवनोपरुद्धायतनो ग्रस्तायां कालकन्यया ।** **पुर्यां प्रज्वारसंसृष्ट: पुरपालोऽन्वतप्यत ॥ १३॥** 

**शब्दार्थ** 

**यवन—** **यवनों द्वारा** **; उपरुद्ध—** **आक्रमण किया गया** **; आयतन:—** **अपना घर** **; ग्रस्तायाम्—** **अधिकार में किया गया** **; काल-** **कन्यया—** **कालकन्या द्वारा** **; पुर्याम्—** **नगरी** **; प्रज्वार-संसृष्ट:—** **प्रज्वार द्वारा निकट पहुँचा जाकर** **; पुर-पाल:—** **नगरी का पालक** **;** **अन्वतप्यत—** **अत्यन्त दुखी हुआ।** **.** 

**जब नगरी की रखवाली करने वाले सर्प ने देखा कि नागरिकों पर काल-कन्या का** **आक्रमण हो रहा है, तो वह यह देखकर अत्यन्त सन्तप्त हुआ कि यवनों ने आक्रमण करके** **उसके घर में आग लगा दी है।** **तात्पर्य :** जीव दो प्रकार के शरीरों को ओढ़े रहता है—सूक्ष्म शरीर तथा स्थूल शरीर। मृत्यु के समय यह स्थूल शरीर नष्ट हो जाता है, किन्तु सूक्ष्म शरीर द्वारा जीव किसी दूसरे स्थूल शरीर में ले जाया जाता है। आधुनिक युग के तथाकथित वैज्ञानिक यह नहीं देख सकते कि किस प्रकार सूक्ष्म शरीर एक शरीर से दूसरे में आत्मा को ले जाने का कार्य करता है। इस सूक्ष्म शरीर को नगरी के रक्षक सर्प के रूप में वर्णित किया गया है। जब चारों ओर आग लगी हो तो नगर का रक्षक (पुलिस अधीक्षक) भी भगकर नहीं निकल सकता। जब नगरी में सुरक्षा स्थापित रहती है और आग का अभाव होता है, तो पुलिस अधीक्षक नागरिकों पर अपना अधिकार जता सकता है, किन्तु जब नगरी में चारों ओर से आक्रमण हो रहा हो तो वह निरुपाय बन जाता है। ज्योंही प्राण स्थूल शरीर को त्यागने को उद्यत था, तो सूक्ष्म शरीर भी पीड़ा का अनुभव करने लगा।  