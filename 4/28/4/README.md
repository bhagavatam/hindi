**तयोपभुज्यमानां वै यवना: सर्वतोदिशम् ।** **द्वाॢभ: प्रविश्य सुभृशं प्रार्दयन्सकलां पुरीम् ॥ ४॥** 

**शब्दार्थ** 

**तया—** **कालकन्या द्वारा** **; उपभुज्यमानाम्—** **अधिकृत** **; वै—** **निश्चय ही** **; यवना:—** **यवनगण** **; सर्वत:-दिशम्—** **सभी दिशाओं से** **;** **द्वाॢभ:—** **द्वारों से** **; प्रविश्य—** **घुस कर** **; सु-भृशम्—** **अत्यधिक** **; प्रार्दयन्—** **कष्ट देते हुए** **; सकलाम्—** **सर्वत्र** **; पुरीम्—** **नगरी में।** **.** 

**जब कालकन्या ने शरीर पर आक्रमण किया, तो यवनराज के घातक सैनिक विभिन्न द्वारों** **से नगरी में घुस आये। फिर वे सभी नागरिकों को अत्यधिक कष्ट देने लगे।** **तात्पर्य :** शरीर में नौ द्वार हैं—दो आँखें, दो नथुने, दो कान, एक मुँह, गुदा तथा शिश्न। जब मनुष्य को बुढ़ापा सताता है, तो शरीर के विभिन्न द्वारों पर रोगों का प्राकट्य होता है। उदाहरणार्थ, आँखों की ज्योति कम पड़ जाती है, जिससे चश्मे की जरूरत पडऩे लगती है और कानों से भी कम सुनाई पडऩे लगता है; अत: सुनने के सहायक यंत्र लगाने पड़ते हैं। नथुने कफ से सट जाते हैं और मनुष्य को सूँघने वाली अमोनिया की शीशी रखनी पड़ती है। इसी प्रकार मुँह के भीतर दाँत ठीक से चबा नहीं सकते, जिससे नकली दाँतों की आवश्यकता पड़ती है। गुदा भी कष्ट देने लगती है और ठीक से शौच नहीं हो पाता। कभी-कभी एनीमा लेना पड़ता है। मूत्र ठीक से न निकलने से कभी-कभी अन्य सॢजकल नली व्यवहार में लानी पड़ती है। इस प्रकार से सैनिकों ने पुरञ्जन की नगरी के विभिन्न द्वारों पर धावा बोल दिया। इस प्रकार बुढ़ापे में शरीर के सभी द्वार रोगों से अवरुद्ध हो जाते हैं और मनुष्य को अनेक ओषधियों तथा शल्य उपकरणों की सहायता लेनी पड़ती है।  