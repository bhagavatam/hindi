**अपि स्मरसि चात्मानमविज्ञातसखं सखे ।** **हित्वा मां पदमन्विच्छन्भौमभोगरतो गत: ॥ ५३॥** 

**शब्दार्थ** 

**अपि स्मरसि—** **क्या तुश्हें स्मरण है** **; च—** **भी** **; आत्मानम्—** **परमात्मा को** **; अविज्ञात—** **अज्ञात** **; सखम्—** **मित्र को** **; सखे—** **हे मित्र** **;** **हित्वा—** **छोड़कर** **; माम्—** **मुझको** **; पदम्—** **पद, स्थिति** **; अन्विच्छन्—** **चाहते हुए** **; भौम—** **भौतिक** **; भोग—** **सुख** **; रत:—** **अनुरक्त** **;** **गत:—** **हो गये।** **.** 

**ब्राह्मण ने आगे कहा : हे मित्र, यद्यपि इस समय तुम मुझे तुरन्त नहीं पहचान सकते हो,** **किन्तु क्या तुश्हें स्मरण नहीं है कि भूतकाल में तुम मेरे अन्तरंग मित्र थे? दुर्भाग्यवश तुमने मेरा** **साथ छोड़ कर इस भौतिक जगत के भोक्ता का पद स्वीकार किया था।** **तात्पर्य :** जैसाकि *भगवद्गीता* (७.२७) ** में कहा गया है— *इच्छाद्वेषसमुत्थेन द्वंद्वमोहेन भारत।* *सर्वभूतानि सश्मोहं सर्गे यानि्त परन्तप॥* ''हे अर्जुन! हे शत्रुओं के विजेता! सभी जीव मोह में उत्पन्न होते हैं और इच्छा तथा घृणा के द्वन्द्व द्वारा अभिभूत होते हैं।ÓÓ इस तथ्य की यह व्यालया है कि किस प्रकार से जीव इस भौतिक जगत में आ पड़ता है। आध्यात्मिक जगत में न द्वैत है, न ही घृणा। भगवान् अनेक रूपों में अपना विस्तार करते हैं। अधिकाधिक आनन्द उठाने के लिए वे विभिन्न कोटियों में अपना विस्तार करते हैं। जैसाकि *वराह* *पुराण* में उल्लेख है—वे *विष्णु-तत्त्व* ( *स्वांश* रूप) तथा अपनी तटस्था शक्ति ( *विभिन्नांश* , जीव) में स्वयं विस्तार करते हैं। इस प्रकार से विस्तारित जीवों की संलया अनन्त है, जिस प्रकार सूर्य-प्रकाश के कण सूर्य के असंलय विस्तार हैं। जीव *विभिन्नांश* और भगवान् की तटस्था शक्ति हैं। जब जीवों को भोग की इच्छा होती है, तो वे द्वंद्व (द्वैत) की चेतना विकसित करते हैं और भगवान् की सेवा करने से घृणा करने लगते हैं। इस प्रकार जीव इस भौतिक जगत में आ पड़ते हैं। *प्रेम विवर्त* में कहा गया है— *कृष्ण-बहिर्मुख हञा भोग-वाञ्छा करे।* *निकट-स्थ माया तारे जापटिया धरे॥* जीव की सहज स्थिति यह है कि वह दिव्य प्रेमभाव से भगवान् की सेवा करे। किन्तु जब जीव श्रीकृष्ण की नकल करना चाहता है या स्वयं कृष्ण बनना चाहता है, तो वह भौतिक जगत में आ गिरता है। चूँकि श्रीकृष्ण परम पिता हैं, इसलिए जीवों के प्रति उनका स्नेह नित्य है। जब जीव भौतिक जगत में आ गिरता है, तो परमेश्वर अपने स्वांश विस्तार (परमात्मा) से जीव के साथ रहते हैं। इस प्रकार किसी-न-किसी दिन जीव भगवान् के धाम वापस जा सकता है। अपनी स्वतंत्रता का दुरुपयोग करने से जीव भगवान् की सेवा से च्युत होता है और इस जगत में भोक्ता के रूप में पद प्राप्त करता है। उससे भी ऊँचा पद प्राप्त करने की इच्छा से जीव उल्टे जन्म- मरण के चक्कर में फँस जाता है। वह अपना पद मनुष्य, देवता, बिल्ली, कुत्ता, वृक्ष इत्यादि के रूप में चुनता है। इस प्रकार जीव चौरासी लाख योनियों में से शरीर ग्रहण करके अनेक प्रकार के सुखोपभोगों से अपने को सन्तुष्ट करता है, किन्तु परमात्मा यह नहीं चाहता कि जीव यह सब करे। फलत: परमात्मा उससे भगवान् की शरण में आने के लिए आदेश देता है। तब परमात्मा जीव का भार अपने ऊपर ले लेता है। किन्तु जब तक जीव भौतिक इच्छाओं से अदूषित न हो तब तक वह परमेश्वर की शरण में नहीं जा सकता। *भगवद्गीता* (५.२९) ** में भगवान् कहते हैं— *भोक्तारं यज्ञतपसां सर्वलोकमहेश्वरम्।* *सुहृदं सर्वभूतानां ज्ञात्वा मां शान्तिमृच्छति॥* ''साधु पुरुष मुझे समस्त यज्ञों तथा तपस्याओं का परम कारण, समस्त लोकों तथा देवताओं का स्वामी तथा जीवों का कल्याणकत्र्ता हितैषी मानते हुए भौतिक यातनाओं से शान्ति प्राप्त करते हैं।ÓÓ परमेश्वर सबों का परम मित्र है, किन्तु जब कोई सुखी रहने की अपनी योजना बना रहा हो और इस तरह प्रकृति के गुणों में स्वयं को उलझा रहा हो तो वह अपने परम मित्र के आदेश से लाभ नहीं उठा सकता है। जब सृष्टि होती है, तो जीव अपनी पूर्व इच्छाओं के अनुसार विविध रूप धारण करते हैं। इसका अर्थ यह हुआ कि सभी योनियाँ या जीव-रूप एकसाथ उत्पन्न होते हैं। डाॢवन का यह सिद्धान्त, कि प्रारश्भ में मनुष्य नहीं था, अपितु वह अनेकानेक वर्षों में विकसित हुआ, मात्र एक मूर्खतापूर्ण कथन है। वैदिक साहित्य से हमें पता चलता है कि इस ब्रह्माण्ड का प्रथम प्राणी ब्रह्मा था। सर्वाधिक बुद्धिमान होने के कारण उसने संसार-भर में पाई जाने वाली समस्त योनियों की सृष्टि का कार्यभार अपने ऊपर ले लिया।  