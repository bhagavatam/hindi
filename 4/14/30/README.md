**हन्यतां हन्यतामेष पाप: प्रकृतिदारुण: ।** **जीवञ्जगदसावाशु कुरुते भस्मसाद्ध्रुवम् ॥ ३१॥** 

**शब्दार्थ** 

**हन्यताम्—** **उसे मार डालो** **; हन्यताम्—** **मार डालो** **; एष:—** **यह राजा** **; पाप:—** **पाप रूप** **; प्रकृति—** **स्वभाव से** **; दारुण:—** **अत्यन्त** **दुष्ट** **; जीवन्—** **जीवित रहते हुए** **; जगत्—** **सारा संसार** **; असौ—** **वह** **; आशु—** **शीघ्र** **; कुरुते—** **करेगा** **; भस्मसात्—** **भस्म, राख** **;** **ध्रुवम्—** **निश्चय ही।** **.** 

**सभी ऋषि तुरन्त हाहाकार करने लगे : इसे मारो! इसे मारो! यह अत्यन्त भयावह और पापी** **पुरुष है। यदि यह जीवित रहा तो निश्चित रूप से सारे संसार को देखते-देखते भस्म कर देगा।** **तात्पर्य :** साधु पुरुष सामान्यत: सभी जीवात्माओं के प्रति अत्यन्त दयालु होते हैं, किन्तु यदि कोई सर्प या बिच्छू मार दिया जाये तो वे दुखी नहीं होते। साधु पुरुषों के लिए वध करना ठीक नहीं, किन्तु वे असुरों का वध करने के लिए प्रोत्साहित होते रहते हैं क्योंकि वे सर्पों तथा बिच्छुओं के समान होते हैं। अत: सब ऋषियों ने निश्चय किया कि राजा वेन का वध कर दिया जाय जो मानव समाज के लिए इतना भयावह था। जिस सीमा तक ऋषियों ने राजा को वास्तव में वश में करना चाहा, उसकी प्रशंसा की जानी चाहिए। यदि कोई राजा या सरकार आसुरी हो जाये तो साधु पुरुष का कर्तव्य है कि सरकार को पलट कर उसके स्थान पर ऐसे योग्य व्यक्तियों को आसीन कराए जो साधु पुरुषों की आज्ञाओं एवं उपदेशों का पालन कर सकें।  