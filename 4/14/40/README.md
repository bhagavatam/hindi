**नाङ्गस्य वंशो राजर्षेरेष संस्थातुमर्हति ।** **अमोघवीर्या हि नृपा वंशेऽस्मिन्केशवाश्रया: ॥ ४२॥** 

**शब्दार्थ** 

**न—** **नहीं** **; अङ्गस्य—** **राजा अंग का** **; वंश:—** **कुल** **; राज-ऋषे:—** **राजॢष का** **; एष:—** **यह** **; संस्थातुम्—** **नष्ट होने के लिए** **;** **अर्हति—** **चाहिए** **; अमोघ—** **पापरहित, शक्तिशाली** **; वीर्या:—** **उनका वीर्य** **; हि—** **क्योंकि** **; नृपा:—** **राजा** **; वंशे—** **वंश में** **;** **अस्मिन्—** **इस** **; केशव—** **भगवान् की** **; आश्रया:—** **शरण में।** **.** 

**मुनियों ने निश्चय किया कि राजॢष अंग के वंश को नष्ट नहीं होने देना चाहिए, क्योंकि इस** **वंश का वीर्य अत्यन्त शक्तिशाली रहा है और उसकी सन्तानें भगवत्परायण होती रही हैं।** **तात्पर्य :** वंशक्रम की शुद्धता *अमोघ-वीर्य* कहलाती है। द्विजों अर्थात् ब्राह्मणों, क्षत्रियों तथा वैश्यों में वीर्य-परश्परा को शुद्ध बनाये रखने के लिए गर्भाधान संस्कार से लेकर जितने भी संस्कार हैं उनका पालन किया जाना चाहिए। यदि इस शुद्धता-विधि का कठोरता से पालन नहीं किया जाता विशेषत: ब्राह्मणों द्वारा, तो वंशज अशुद्ध होते जाते हैं और धीरे धीरे उस वंश में पापकर्म ²ष्टिगोचर होने लगते हैं। महाराज अंग अत्यन्त शुद्ध थे क्योंकि वे महाराज ध्रुव के वंश का वीर्य शुद्ध था। किन्तु उनका वीर्य साक्षात् मृत्यु की पुत्री, अपनी पत्नी सुनीथा, के संसर्ग में दूषित हो चुका था। इस दूषित वीर्य से राजा वेन का जन्म हुआ था। ध्रुव महाराज के वंश की यह सबसे बड़ी दुर्घटना थी। सभी ऋषि-मुनियों ने इस तथ्य पर विचार करके ही कार्यवाही करने का निश्चय किया जिसका वर्णन अगले श्लोकों में हुआ है।  