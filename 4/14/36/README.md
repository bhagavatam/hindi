**वीक्ष्योत्थितांस्तदोत्पातानाहुर्लोकभयङ्करान् ।** **अप्यभद्रमनाथाया दस्युवयो न भवेद्भुव: ॥ ३७॥** 

**शब्दार्थ** 

**वीक्ष्य—** **देखकर** **; उत्थितान्—** **उत्पन्न** **; तदा—** **तब** **; उत्पातान्—** **उपद्रव, अशान्ति** **; आहु:—** **कहने लगे** **; लोक—** **समाज में** **; भयम्-** **करान्—** **आतंक उत्पन्न करते हुए** **; अपि—** **क्या** **; अभद्रम्—** **दुर्भाग्य** **; अनाथाया:—** **बिना शासक के** **; दस्युवय:—** **चोर-उचक्कों से** **;** **न—** **नहीं** **; भवेत्—** **होए** **; भुव:—** **विश्व का।** **.** 

**उन दिनों देश में अनेक उपद्रव हो रहे थे जिनसे समाज में आतंक उत्पन्न हो रहा था। अत:** **सभी मुनि परस्पर बातें करने लगे : चूँकि राजा मर चुका है और संसार का कोई रक्षक नहीं है,** **अत: चोर-उचक्कों के कारण प्रजा पर विपत्ति आ सकती है।** **तात्पर्य :** जब भी राज्य में उपद्रव होता है या आतंक छा जाता है, तो नागरिकों की सश्पत्ति तथा उनका जीवन असुरक्षित हो जाता है। यह स्थिति चोर-उचक्कों के बढऩे से उत्पन्न होती है। ऐसी अवस्था में यह माना जाता है कि शासक या सरकार मृत है। राजा वेन की मृत्यु के कारण ये सभी विपत्तियाँ आ गईं। अत: साधु पुरुष प्रजा के कल्याण के लिए चिन्ताग्रस्त हो उठे। निष्कर्ष यह है कि यद्यपि साधु पुरुष राजनीतिक मामलों में किसी प्रकार की दखल नहीं देते, किन्तु वे प्रजा पर सदैव दयालु रहते हैं। अत: वे समाज से विलग रह कर भी कृपा तथा दयावश विचार करते हैं कि किस प्रकार सभी नागरिक शान्तिपूर्वक अनुष्ठानों को कर सकें और वर्णाश्रम धर्म के विधि-विधानों का पालन कर सकें। यही इन मुनियों की चिन्ता का विषय था। इस कलिकाल में सब कुछ अस्त-व्यस्त है, अत: साधुपुरुषों को चाहिए कि हरे कृष्ण मंत्र का जप करें जिसकी संस्तुति शाषों ने की है— *हरेर्नाम हरेर्नाम हरेर्नामैव केवलं।* *कलौ नास्त्येव नास्त्येव नास्त्येव गतिरन्यथा॥* भौतिक तथा आध्याति्मक सश्पन्नता के लिए हर एक का कर्तव्य है कि वह भकि्तपूर्वक हरे कृष्ण मंत्र का जप करे।  