**धर्म आचरित: पुंसां वाङ्मन:कायबुद्धिभि: ।** **लोकान्विशोकान्वितरत्यथानन्त्यमसङ्गिनाम् ॥ १५॥** 

**शब्दार्थ** 

**धर्म:—** **धाॢमक नियम** **; आचरित:—** **पालन करते हुए** **; पुंसाम्—** **व्यक्तियों को** **; वाक्—** **शब्दों से** **; मन:—** **मन** **; काय—** **शरीर** **;** **बुद्धिभि:—** **तथा बुद्धि से** **; लोकान्—** **लोक** **; विशोकान्—** **शोकरहित** **; वितरति—** **प्रदान करते हैं** **; अथ—** **निश्चय ही** **;** **आनन्त्यम्—** **अपार सुख, मुक्ति** **; असङ्गिनाम्—** **भौतिक प्रभावों से जो मुक्त है उन निष्काम मनुष्यों को।** **.** 

**जो लोग धाॢमक नियमों के अनुसार रहते हैं और जो मन, वचन, शरीर तथा बुद्धि से इनका** **पालन करते हैं, वे स्वर्गलोक को जाते हैं, जो समस्त शोकों (दुखों) से रहित है। इस प्रकार** **भौतिक प्रभाव से छूट कर वे जीवन में असीम सुख प्राप्त करते हैं।** **तात्पर्य :** यहाँ पर साधु सदृश ऋषि आदेश देते हैं कि राजा अथवा सरकार के प्रमुख को धाॢमक जीवन बिताकर एक उदाहरण स्थापित करना चाहिए। जैसाकि भगवद्गीता में वर्णित है धर्म का अर्थ है भगवान् की पूजा करना। मनुष्य को दिखावटी धाॢमक जीवन नहीं बिताना चाहिए वरन् मन, वचन, शरीर तथा बुद्धि से भली प्रकार से भक्ति करनी चाहिए। ऐसा करने से न केवल राजा अथवा सरकार का प्रमुख प्रकृति के गुणों के कल्मष से अपने को दूर रख सकेगा, वरन् सामान्य जनता भी और वे सब क्रमश: भगवान् के धाम को जा सकेंगे। यहाँ पर जो आदेश दिये गये हैं, वे सरकार के प्रमुख के लिए पथप्रदर्शक का काम करेंगे कि उसे किस प्रकार अपनी शासन-शकि्त का उपयोग करना चाहिए और इस प्रकार न केवल इस जन्म में, वरन् मृत्यु के पश्चात् वाले जीवन में भी सुख प्राप्त करना चाहिए।  