**दुरासदो दुॢवषह आसन्नोऽपि विदूरवत् ।** **नैवाभिभवितुं शक्यो वेनारण्युत्थितोऽनल: ॥ ११॥** 

**शब्दार्थ** 

**दुरासद:—** **पास तक न पहुँचा जाने योग्य** **; दुॢवषह:—** **दु:सह** **; आसन्न:—** **समीप होकर** **; अपि—** **यद्यपि** **; विदूर-वत्—** **मानो** **अत्यन्त दूर** **; न—** **कभी नहीं** **; एव—** **निश्चय ही** **; अभिभवितुम्—** **जीते जा सकने के लिए** **; शक्य:—** **समर्थ** **; वेन—** **राजा वेन** **;** **अरणि—** **अग्नि उत्पन्न करनेवाले काष्ठ से** **; उत्थित:—** **उत्पन्न** **; अनल:—** **अग्नि।** **.** 

**राजा पृथु का जन्म राजा वेन के मृत शरीर से उसी प्रकार हुआ जिस प्रकार अरणि से अग्नि** **उत्पन्न होती है। अत: राजा पृथु सदैव अग्नि के समान रहेंगे और उनके शत्रु उनके पास तक नहीं** **पहुँच पाएँगे। निस्सन्देह, वे अपने शत्रुओं के लिए दु:सह होंगे, वे उनके पास रह कर भी उनके** **पास नहीं पहुँच पाएंगे, मानो वे दूर रहने के लिए बने हो। कोई भी राजा पृथु को हरा नहीं** **सकेगा।** **तात्पर्य :** *अरणि* एक प्रकार का काष्ठ है, जो घर्षण द्वारा अग्नि उत्पन्न करने के लिए प्रयुक्त होता है। यज्ञ सश्पन्न करते समय अरणि-काष्ठ से अग्नि जलाई जा सकती है। यद्यपि राजा पृथु अपने मृत पिता से उत्पन्न थे, किन्तु वे सदैव अग्नि जैसे बने रहेंगे। जिस प्रकार अग्नि के पास आसानी से नहीं जाया जा सकता, उसी प्रकार राजा पृथु के शत्रु, भले ही देखने में वे उनके निकट प्रतीत हों, उन तक पहुँच नहीं पाएँगे।  