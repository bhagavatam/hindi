**देहिनामात्मवत्प्रेष्ठ: सुहृदां नन्दिवर्धन: ।** **मुक्तसङ्गप्रसङ्गोऽयं दण्डपाणिरसाधुषु ॥ १८॥** 

**शब्दार्थ** 

**देहिनाम्—** **समस्त शरीरधारी जीवों को** **; आत्म-वत्—** **अपने समान** **; प्रेष्ठ:—** **प्रिय मानते हुए** **; सुहृदाम्—** **मित्रों का** **; नन्दि-वर्धन:—** **आनन्द बढ़ाते हुए** **; मुक्त-सङ्ग—** **समस्त भौतिक कल्मष से रहित पुरुषों के साथ** **; प्रसङ्ग:—** **घनिष्ठत:सश्बनि्धत** **; अयम्—** **यह राजा** **;** **दण्ड-पाणि:—** **दण्ड देने वाला हाथ** **; असाधुषु—** **अपराधियों को।** **.** 

**यह राजा समस्त जीवधारी प्राणियों को अपने ही समान प्रिय मानेगा और अपने मित्रों के** **आनन्द को सदैव बढ़ाने वाला होगा। यह मुक्त पुरुषों से घनिष्ठ रूप से सश्बनि्धत रहेगा और** **समस्त अपवित्र व्यक्तियों को कठोर दण्ड देने वाला होगा।** **तात्पर्य :** *देहिनाम्* शब्द का अर्थ है वे जो देह से युक्त हैं। जीवात्माएँ विभिन्न योनियों में देह धारण करती हैं, जिनकी संलया चौरासी लाख है। राजा इन समस्त प्राणियों को आत्मवत् मानता था। किन्तु इस युग में तथाकथित राजा तथा राजाध्यक्ष अन्य जीवात्माओं को अपने समान नहीं मानते। उनमें से अधिकांश मांसाहारी होते हैं और भले ही वे मांसाहारी न हों और अपने को धाॢमक तथा पवित्र बताते हों, किन्तु तो भी वे अपने राज्य में गो-वध की अनुमति देते हैं। ऐसे पापी राजाध्यक्ष कभी भी लोकप्रिय नहीं हो सकते। दूसरा महत्त्वपूर्ण शब्द *मुक्त-सङ्ग-प्रसङ्ग:* है, जो यह सूचित करता है कि राजा सदैव मुक्त पुरुषों की संगति करता था।  