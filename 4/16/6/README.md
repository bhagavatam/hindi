**वसु काल उपादत्ते काले चायं विमुञ्चति ।** **सम: सर्वेषु भूतेषु प्रतपन्सूर्यवद्विभु: ॥ ६॥** 

**शब्दार्थ** 

**वसु—** **धन** **; काले—** **समय पाकर** **; उपादत्ते—** **वसूल करता या निकालता है** **; काले—** **यथासमय** **; च—** **भी** **; अयम्—** **यह राजा** **पृथु** **; विमुञ्चति—** **वापस कर देता है** **; सम:—** **उतना ही, बराबर** **; सर्वेषु—** **सब** **; भूतेषु—** **जीवात्माओं में** **; प्रतपन्—** **चमकते हुए** **;** **सूर्य-वत्—** **सूर्यदेव के समान** **; विभु:—** **शक्तिमान।** **.** 

**यह राजा पृथु सूर्यदेव के समान प्रतापी होगा और जिस प्रकार सूर्यदेव हर एक को समान** **रूप से अपना प्रकाश वितरित करता है, उसी तरह राजा पृथु अपनी कृपा सबों को संवितरित** **करेगा। जिस प्रकार सूर्यदेव आठ मास तक जल को वाष्पित करता है और वर्षा ऋतु में प्रचुर** **मात्रा में उसको लौटा देता है, उसी प्रकार यह राजा भी नागरिकों से कर वसूल करेगा और** **आवश्यकता के समय इस धन को लौटा देगा।** **तात्पर्य :** इस श्लोक में कर वसूल करने की विधि की सुन्दर व्यालया हुई है। कर-वसूली तथाकथित प्राशासनिक अध्यक्षों की इनि्द्रयतुष्टि के हेतु नहीं होती है। कर से प्राप्त आय को आवश्यकता पडऩे पर—यथा दुॢभक्ष या बाढ़ के समय—नागरिकों में बाँट देना चाहिए। कर की इस आय को सरकारी नौकरों को उच्च वेतन तथा अन्य भत्ते देने में कभी भी व्यय नहीं होने देना चाहिए। किन्तु कलियुग में, नागरिकों की दशा अत्यन्त शोचनीय है, क्योंकि जनता से विविध रूपों में कर संग्रह किया जाता है, किन्तु प्रशासकों की व्यकि्तगत सुविधाओं में उसका व्यय किया जाता है। इस श्लोक में सूर्य का उदाहरण अत्यन्त सटीक है। सूर्य पृथ्वी से लाखों मील दूर है, और यद्यपि वह पृथ्वी का स्पर्श नहीं करता तो भी सागरों से जल ग्रहण करके वर्षा ऋतु में समग्र लोक की भूमि पर इसे वितरित करके भूमि को उपजाऊ बनाता है। एक आदर्श राजा के रूप में, राजा पृथु राज्य के ग्राम-ग्राम में सूर्य के समान ही निपुणता से यह कार्य करेगा।  