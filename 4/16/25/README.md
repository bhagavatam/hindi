**एष स्वसद्मोपवने समेत्य** **सनत्कुमारं भगवन्तमेकम् ।** **आराध्य भक्त्यालभतामलं तज्** **ज्ञानं यतो ब्रह्म परं विदन्ति ॥ २५॥** 

**शब्दार्थ** 

**एष:—** **यह राजा** **; स्व-सद्म—** **अपने महल में** **; उपवने—** **उद्यान में** **; समेत्य—** **भेंट करके** **; सनत्-कुमारम्—** **सनत्कुमार** **;** **भगवन्तम्—** **पूज्य** **; एकम्—** **अकेले** **; आराध्य—** **पूजकर** **; भक्त्या—** **भक्तिपूर्वक** **; अलभत—** **प्राप्त करेगा** **; अमलम्—** **कल्मषरहित,** **निर्मल** **; तत्—** **वह** **; ज्ञानम्—** **दिव्य ज्ञान** **; यत:—** **जिससे** **; ब्रह्म—** **आत्मा** **; परम्—** **परम दिव्य** **; विदन्ति—** **जानते हैं, भोगते हैं।** **.** 

**यह राजा पृथु अपने प्रासाद के उद्यान में चार कुमारों में से एक, सनत्कुमार से भेंट करेगा।** **राजा उनकी भक्तिपूर्वक पूजा करेगा और उनसे सौभाग्यवश उपदेश प्राप्त करेगा जिससे मनुष्य** **दिव्य आनन्द उठा सकता है।** **तात्पर्य :** *विदन्ति* शब्द का अर्थ है, वह जो किसी वस्तु को जानता है या उसका आनन्द उठाता है। जब मनुष्य को गुरु से सही ढंग से उपदेश प्राप्त होता है, तथा वह दिव्य आनन्द को समझता है, तो वह जीवन का सुख पा सकता है। जैसाकि *भगवद्गीता* (१८.५४) में कहा गया है— *ब्रह्मभूत: प्रसन्नात्मा न* *शोचति न कांक्षति* —जब ब्रह्मपद प्राप्त होता है, तो मनुष्य के न कोई आकांक्षा रह जाती है और न उसे शोक होता है। वह वास्तव में दिव्य आनन्द उठाता है। यद्यपि राजा पृथु विष्णु का अवतार था, वह अपनी प्रजा को शिष्य-परश्परा से आये गुरु से उपदेश ग्रहण करने की शिक्षा देता था। इस प्रकार कोई भी इसी भौतिक जगत में रहते हुए आनन्दमय जीवन बिताने का सौभाग्य प्राप्त कर सकता है। इस श्लोक में आगत *विदन्ति* क्रिया का अर्थ कभी-कभी ''जानते हैंÓÓ किया जाता है। इस प्रकार जब कोई व्यक्ति ब्रह्म को अर्थात् प्रत्येक वस्तु के आदि-स्रोत को जानता है, तो वह आनन्दमय जीवन बिताता है।  