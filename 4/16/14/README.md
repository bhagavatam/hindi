**अस्याप्रतिहतं चक्रं पृथोरामानसाचलात् ।** **वर्तते भगवानर्को यावत्तपति गोगणै: ॥ १४॥** 

**शब्दार्थ** 

**अस्य—** **इस राजा का** **; अप्रतिहतम्—** **न रुकनेवाला** **; चक्रम्—** **प्रभाव का वृत्त** **; पृथो:—** **राजा पृथु के** **; आ-मानस-अचलात्—** **मानस पर्वत तक** **; वर्तते—** **है** **; भगवान्—** **परम शक्तिमान** **; अर्क:—** **सूर्यदेव** **; यावत्—** **जिस प्रकार** **; तपति—** **चमकता है** **; गो-** **गणै:—** **प्रकाश की किरणों से।** **.** 

**जिस प्रकार सूर्यदेव अपनी प्रकाशमान रश्मियों को आर्कटिक प्रदेश तक बिना किसी** **अवरोध के बिखेरते हैं, उसी प्रकार राजा पृथु का प्रभाव आर्कटिक क्षेत्र तक के समस्त भूभागों** **पर होगा और वह आजीवन अविचल रहेगा।** **तात्पर्य :** यद्यपि सामान्य जनों को आर्कटिक प्रदेश नहीं दिखता, किन्तु सूर्य वहाँ बिना रोक-टोक के चमकता है। जिस प्रकार कोई भी मनुष्य सूर्य-प्रकाश को विश्व-भर में फैलने से नहीं रोक सकता उसी प्रकार राजा पृथु के शासन तथा प्रभाव को कोई नहीं रोक सकता। वह तो आजीवन अविचलित रहेगा। निष्कर्ष यह है कि न तो सूर्य तथा उसके प्रकाश को एक दूसरे से विलग किया जा सकता है, न ही राजा पृथु को उसकी शासन-शक्ति से। हर व्यक्ति के ऊपर उसका शासन अविचल भाव से चलता रहेगा। इस प्रकार राजा को उसकी शासन-शक्ति से पृथक् नहीं किया जा सकता था।  