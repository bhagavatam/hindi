**देवेऽवर्षत्यसौ देवो नरदेववपुर्हरि: ।** **कृच्छ्रप्राणा: प्रजा ह्येष रक्षिष्यत्यञ्जसेन्द्रवत् ॥ ८॥** 

**शब्दार्थ** 

**देवे—** **तब देवता (इन्द्र)** **; अवर्षति—** **वर्षा नहीं करता** **; असौ—** **वह** **; देव:—** **महाराज पृथु** **; नर-देव—** **राजा का** **; वपु:—** **शरीर** **युत** **; हरि:—** **भगवान्** **; कृच्छ्र-प्राणा:—** **दुखी जीवात्माएँ** **; प्रजा:—** **नागरिक** **; हि—** **निश्चय ही** **; एष:—** **यह** **; रक्षिष्यति—** **रक्षा** **करेगा** **; अञ्जसा—** **सरलतापूर्वक** **; इन्द्र-वत्—** **राजा इन्द्र के समान।** **.** 

**जब वर्षा नहीं होगी और जल के अभाव से नागरिक महान् संकट में होंगे तो यह** **राजवेषधारी भगवान् स्वर्ग के राजा इन्द्र के समान जल की पूॢत करेगा। इस प्रकार अनावृष्टिï** **(सूखे) से वह नागरिकों की रक्षा कर सकेगा।** **तात्पर्य :** सूर्य तथा इन्द्रदेव से राजा पृथु की तुलना अत्यन्त उपयुक्त है। स्वर्गलोक के राजा इन्द्र पर पृथ्वी तथा अन्य लोकों में जल वितरित करने का भार है। यहाँ यह इंगित है कि इन्द्र द्वारा अपना कार्य ठीक से न किये जाने पर राजा पृथु स्वयं वर्षा-जल का वितरण कर सकेंगे। कभी-कभी स्वर्ग के राजा इन्द्र पृथ्वीवासियों पर इसलिए कुपित हो उठते हैं, क्योंकि उन्हें प्रसन्न करने के लिए वे यज्ञ नहीं करते। किन्तु राजा पृथु, भगवान् के अवतार होने के कारण इन्द्र की कृपा पर निर्भर नहीं रहते थे। यहाँ पर भविष्यवाणी की गई है कि यदि वर्षा का अभाव हुआ तो राजा पृथु अपनी दैवी शकि्त से इस अभाव को दूर कर देंगे। ऐसी शक्ति का प्रदर्शन वृन्दावन में वास करते समय भगवान् कृष्ण द्वारा भी किया गया था। जब इन्द्र ने सात दिनों तक वृन्दावन में अखण्ड वर्षा की तो श्रीकृष्ण ने ही गोवर्धन पर्वत को छत्र की भाँति धारण करके निवासियों की रक्षा की थी। इसीलिए भगवान् कृष्ण को गोवर्धनधारी भी कहा जाता है।  