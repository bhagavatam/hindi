**नादण्ड्यं दण्डयत्येष सुतमात्मद्विषामपि ।** **दण्डयत्यात्मजमपि दण्ड्यं धर्मपथे स्थित: ॥ १३॥** 

**शब्दार्थ** 

**न—** **नहीं** **; अदण्ड्यम्—** **अदण्डनीय** **; दण्डयति—** **दण्ड देता है** **; एष:—** **यह राजा** **; सुतम्—** **पुत्र** **; आत्म-द्विषाम्—** **अपने शत्रुओं** **को** **; अपि—** **भी** **; दण्डयति—** **दण्ड देता है** **; आत्म-जम्—** **अपना पुत्र** **; अपि—** **भी** **; दण्ड्यम्—** **दण्डनीय** **; धर्म-पथे—** **धर्मनिष्ठा के** **मार्ग पर** **; स्थित:—** **स्थित होकर।** **.** 

**चूँकि यह राजा सदैव धर्मनिष्ठा के मार्ग पर रहेगा, अत: वह अपने पुत्र तथा अपने शत्रु के** **पुत्र दोनों के प्रति समभाव रखेगा। यदि उसके शत्रु का पुत्र दण्डनीय नहीं है, तो वह उसे दण्ड** **नहीं देगा, किन्तु यदि स्वयं का पुत्र दण्डनीय है, तो उसे दंडित करेगा।** **तात्पर्य :** ये निष्पक्ष शासक के लक्षण हैं। शासक का कर्तव्य है कि वह अपराधी को दण्ड दे और निर्दोष को प्रश्रय दे। राजा पृथु इतने निरपेक्ष थे कि यदि उनका अपना पुत्र भी दण्डनीय हो तो उसे दण्ड देने में नहीं हिचकते थे। दूसरी ओर यदि उनके शत्रु का पुत्र निर्दोष हो तो उसे दण्ड देने के उद्देश्य से किसी मामले में नहीं फंसाते थे।  