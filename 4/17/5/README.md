**सनत्कुमाराद्भगवतो ब्रह्मन्ब्रह्मविदुत्तमात् ।** **लब्ध्वा ज्ञानं सविज्ञानं राजॢष: कां गङ्क्षत गत: ॥ ५॥** 

**शब्दार्थ** 

**सनत्-कुमारात्—** **सनत्कुमार से** **; भगवत:—** **परम शक्तिमान** **; ब्रह्मन्—** **हे ब्राह्मण** **; ब्रह्म-वित्-उत्तमात्—** **वैदिक ज्ञान में दक्ष** **;** **लब्ध्वा—** **प्राप्त करके** **; ज्ञानम्—** **ज्ञान** **; स-विज्ञानम्—** **व्यावहारिक प्रयोग के लिए** **; राज-ऋषि:—** **परम साधु राजा ने** **; काम्—** **कौन सी** **; गतिम्—** **पद** **; गत:—** **प्राप्त किया।** **.** 

**महान् साधु राजा, महाराज पृथु, ने परम वैदिक विद्वान सनत्कुमार से ज्ञान प्राप्त किया।** **अपने जीवन में इस ज्ञान को व्यवहृत करने के लिए ज्ञान प्राप्त करके उस राजा ने इच्छित गंतव्य** **किस प्रकार प्राप्त किया?** **तात्पर्य :** वैष्णवों के चार सश्प्रदाय हैं। ये चारों क्रमश: श्री ब्रह्मा, ऐश्वर्य की देवी लक्ष्मी, सनत्कुमार इत्यादि कुमारों तथा शिवजी से उत्पन्न हैं। ये चारों सश्प्रदाय अभी भी चल रहे हैं। जैसा राजा पृथु ने दिखला दिया है, जो दिव्य ज्ञान प्राप्त करने का इच्छुक हो उसे इन चार सश्प्रदायों में से किसी को गुरु मानना चाहिए। कहा गया है कि जब तक इन सश्प्रदायों में से किसी एक से मंत्र नहीं ग्रहण किया जाता, तब तक कलियुग में वह मंत्र काम नहीं करता। अब तो अनेक अनधिकृत सश्प्रदायों का उदय हो चुका है और वे अनधिकृत मंत्र प्रदान करके जनता को गुमराह कर रहे हैं। इन तथाकथित सश्प्रदायों के धूर्तजन वैदिक विधि-विधानों का पालन नहीं करते। वे सभी प्रकार के पाप-कर्मों में रत रहते हुए लोगों को मंत्र देकर उन्हें दिग्भ्रमित करते रहते हैं। किन्तु बुदि्धमान लोग जानते हैं कि ये मंत्र कभी फलित नहीं होते, अत: वे उन नए सश्प्रदायों को प्रश्रय नहीं देते। लोगों को इन व्यर्थ के सश्प्रदायों से सावधान रहना चाहिए। इन्द्रिय-तृप्ति के लिए कुछ सुविधा प्राप्त करने के लिए, इस युग के अभागे लोग इन तथाकथित सश्प्रदायों से मंत्र लेते हैं। किन्तु पृथु महाराज ने निजी उदाहरण से यह दिखला दिया कि मनुष्य को प्रामाणिक सश्प्रदाय से ज्ञान प्राप्त करना चाहिए। अत: महाराज पृथु ने सनत्कुमार को अपने गुरु रूप में स्वीकार किया।  