**अमूषां क्षुत्परीतानामार्तानां परिदेवितम् ।** **शमयिष्यामि मद्बाणैॢभन्नायास्तव मेदसा ॥ २५॥** 

**शब्दार्थ** 

**अमूषाम्—** **उन सबों का** **; क्षुत्-परीतानाम्—** **भूख से पीडि़तों का** **; आर्तानाम्—** **दुखियों का** **; परिदेवितम्—** **क्रन्दन, विलाप** **;** **शमयिष्यामि—** **शमन करूँगा** **; मत्-बाणै:—** **मेरे बाणों से** **; भिन्नाया:—** **खण्ड-खण्ड करके** **; तव—** **तुश्हारे** **; मेदसा—** **मांस से।** **.** 

**अब मैं अपने बाणों से तुश्हारा खण्ड-खण्ड कर दूँगा और तुश्हारे मांस से क्षुधार्त नागरिकों** **को, जो अन्न के अभाव में त्राहि-त्राहि कर रहे हैं, सन्तुष्ट करूँगा। इस प्रकार मैं अपने राज्य की** **प्रजा का बिलखना दूर करूँगा।** **तात्पर्य :** यहाँ पर हमें थोड़ा संकेत मिलता है कि सरकार किस प्रकार गोमांस खाने की व्यवस्था करे। यहाँ पर इंगित है कि विरली परिस्थिति में जब अन्न न हो तो सरकार गोमांस खाने की अनुमति दे। किन्तु जब पर्याप्त खाद्यान्न हों तो सरकार को चाहिए कि केवल जीभ के स्वाद के लिए गोमांस खाने की अनुमति न दे। दूसरे शब्दों में, विरली परिस्थितियों में जब अन्नाभाव हो तभी मांसाहार की अनुमति दी जाये, अन्यथा नहीं। सरकार को जीभ की तुष्टि के लिए बूचडख़ानों को बनाये रखना और वृथा ही पशुओं के वध की स्वीकृति देना उचित नहीं। जैसाकि पिछले श्लोक में वर्णन हुआ है, गायों तथा अन्य पशुओं को खाने के लिए पर्याप्त घास दी जानी चाहिए। यदि पर्याप्त घास देने पर भी गाय दूध नहीं देती और भोजन का नितान्त अभाव रहे तो सूखी (दूध न देनेवाली) गायों को भूखी जनता का पेट भरने के लिए उपयोग में लाया जाना चाहिए। आवश्यकता के सिद्धान्त के अनुसार पहले तो मानव समाज को अन्न तथा शाक उपजाने का यत्न करना चाहिए, किन्तु यदि वे इसमें असफल रहें तो फिर मांसाहार करना चाहिए; अन्यथा नहीं। आजकल मानव समाज की जैसी संरचना है, उसमें सारे संसार में पर्याप्त अन्नोत्पादन होता है। अत: बूचडख़ानों के खोले जाने का अनुमोदन नहीं किया जा सकता। कुछ राष्ट्रों के पास इतना अतिरिक्त अन्न रहता है कि उसे समुद्र में फेंक दिया जाता है और कभी-कभी सरकार अधिक अन्न उपजाने पर रोक लगा देती है। कहने का तात्पर्य यह है कि पृथ्वी समूची जनसंलया के उदर-पोषण के लिए पर्याप्त अन्न उत्पन्न करती है, किन्तु अन्न का वितरण व्यापार के नियमों से तथा लाभ कमाने की इच्छा से सीमित रहता है। फलत: कहीं अन्न का अभाव रहता है, तो कहीं अधिकता। यदि सारी पृथ्वी में अन्न-वितरण की व्यवस्था के लिए एक ही सरकार हो तो अभाव का प्रश्न ही न उठे, बूचडख़ाने खोलने की आवश्यकता ही न पड़े और अधिक जनसंलया के झूठे सिद्धान्त प्रस्तुत करने की आवश्यकता ही न रहे।  