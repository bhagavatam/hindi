**प्रवेपमाना धरणी निशाश्योदायुधं च तम् ।** **गौ: सत्यपाद्रवद्भीता मृगीव मृगयुद्रुता ॥ १४॥** 

**शब्दार्थ** 

**प्रवेपमाना—** **काँपते हुए** **; धरणी—** **पृथ्वी** **; निशाश्य—** **देखकर** **; उदायुधम्—** **धनुष-बाण लेकर** **; च—** **भी** **; तम्—** **राजा को** **; गौ:—** **गाय** **; सती—** **बन कर** **; अपाद्रवत्—** **भागने लगी** **; भीता—** **अत्यधिक डरी हुई** **; मृगी इव—** **हिरनी के समान** **; मृगयु—** **शिकारी** **द्वारा** **; द्रुता—** **पीछा की गई।** **.** 

**जब पृथ्वी ने देखा कि राजा पृथु उसे मारने के लिए धनुष-बाण धारण कर रहे हैं, तो वह** **भय के मारे काँपने लगी। उसके बाद वह उसी प्रकार भागी जिस प्रकार शिकारी द्वारा पीछा** **किये जाने पर हिरनी तेजी से भागती है। राजा के भय से पृथ्वी ने गाय का रूप धारण कर लिया** **और भागने लगी।** **तात्पर्य :** जिस प्रकार माता की कोख से बालक तथा बालिकाएँ उत्पन्न होती हैं, उसी प्रकार धरती की कुक्षि से विभिन्न रूपों में सभी प्रकार की जीवात्माएँ उत्पन्न होती हैं। इस प्रकार माता पृथ्वी अनन्त रूप धारण कर सकती है। इस बार पृथु के क्रोध से बचने के लिए पृथ्वी ने गाय का रूप धारण किया। चूँकि गाय अवध्य है, अत: पृथ्वी ने ठीक ही समझा कि पृथु के तीरों से बचने के लिए गाय का रूप धारण किया जाये। किन्तु पृथु इस रहस्य को समझ गये, अत: उन्होंने गोरूप पृथ्वी का पीछा करना नहीं छोड़ा।  