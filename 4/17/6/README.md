**यच्चान्यदपि कृष्णस्य भवान्भगवत: प्रभो: ।** **श्रव: सुश्रवस: पुण्यं पूर्वदेहकथाश्रयम् ॥ ६॥** **भक्ताय मेऽनुरक्ताय तव चाधोक्षजस्य च ।** **वक्तुमर्हसि योऽदुह्यद्वैन्यरूपेण गामिमाम् ॥ ७॥** 

**शब्दार्थ** 

**यत्—** **जो** **; च—** **तथा** **; अन्यत्—** **दूसरा** **; अपि—** **निश्चय ही** **; कृष्णस्य—** **कृष्ण का** **; भवान्—** **आप** **; भगवत:—** **भगवान् का** **;** **प्रभो:—** **शक्तिशाली** **; श्रव:—** **महिमामय कार्य** **; सु-श्रवस:—** **जो सुनने में अत्यन्त मधुर लगे** **; पुण्यम्—** **पवित्र** **; पूर्व-देह—** **अपने** **पूर्व अवतार का** **; कथा-आश्रयम्—** **कथा से सश्बन्धित** **; भक्ताय—** **भक्त के लिए** **; मे—** **मुझको** **; अनुरक्ताय—** **अत्यन्त ध्यानमग्न** **;** **तव—** **तुश्हारा** **; च—** **तथा** **; अधोक्षजस्य—** **भगवान् का जो अधोक्षज कहलाते हैं** **; च—** **और** **; वक्तुम् अर्हसि—** **सुनाएँ** **; य:—** **जिसने** **; अदुह्यत्—** **दुहा** **; वैन्य-रूपेण—** **राजा वेन के पुत्र रूप में** **; गाम्—** **गाय रूपी पृथ्वी को** **; इमाम्—** **इस।** **.** 

**पृथु महाराज भगवान् कृष्ण की शक्तियों के शक्त्यावेश अवतार थे। फलत: उनके कार्यों से** **सश्बन्धित कोई भी कथा सुनने में मनभावन लगती है और कल्याणकर होती है। मैं तो आपका** **तथा अधोक्षज भगवान् का भी भक्त हूँ। अत: आप उन राजा पृथु की सभी कथाएँ सुनाएँ** **जिन्होंने राजा वेन के पुत्र के रूप में गोरूप धरती का दोहन किया।** **तात्पर्य :** भगवान् कृष्ण को अवतारी भी कहा जाता है, जिसका अर्थ है, ''जिनसे समस्त अवतार उद्भूत होते हैं।ÓÓ *भगवद्गीता* (१०.८) में भगवान् कृष्ण कहते हैं— *अहं सर्वस्य प्रभवो मत्त: सर्वं* *प्रवर्तते* —मैं समस्त आध्यात्मिक तथा भौतिक जगतों का उद्गम हूँ, हर वस्तु मुझी से उद्भूत है। इस प्रकार भगवान् कृष्ण प्रत्येक प्राणी की उत्पत्ति के मूल हैं। जहाँ तक इस भौतिक जगत का प्रश्न है, ब्रह्मा, विष्णु तथा शिव ये सभी कृष्ण से ही उत्पन्न हैं। कृष्ण के ये तीनों अवतार *गुण-अवतार* कहलाते हैं। यह भौतिक जगत प्रकृति के तीनों गुणों द्वारा संचालित है और ब्रह्मा, विष्णु तथा शिव क्रमश: सतो, रजो तथा तमो गुणों का भार सँभालते हैं। महाराज पृथु भगवान् कृष्ण के उन गुणों के भी अवतार हैं जिनसे बद्धजीवों के ऊपर शासन किया जाता है। इस श्लोक में आगत *अधोक्षज* शब्द बहुत महत्त्वपूर्ण है और इस का अर्थ है, ''भौतिक इन्द्रियों के बोध से परे।ÓÓ भगवान् को चिन्तन द्वारा नहीं समझा जा सकता, अत: अल्पज्ञानी तो भगवान् को समझ ही नहीं सकता। चूँकि अपनी भौतिक इन्द्रियों के सहारे मनुष्य ईश्वर का निर्गुण रूप ही निॢमत कर सकता है इसलिए भगवान् अधोक्षज कहलाते हैं।  

**सूत उवाच** 