**एवं मन्युमयीं मूॄत कृतान्तमिव बिभ्रतम् ।** **प्रणता प्राञ्जलि: प्राह मही सञ्जातवेपथु: ॥ २८॥** 

**शब्दार्थ** 

**एवम्—** **इस प्रकार** **; मन्यु-मयीम्—** **अत्यधिक क्रुद्ध** **; मूॢतम्—** **रूप** **; कृत-अन्तम्—** **साक्षात् काल (मृत्यु), यमराज** **; इव—** **स²श** **;** **बिभ्रतम्—** **से युक्त** **; प्रणता—** **शरणागत** **; प्राञ्जलि:—** **हाथ जोड़े** **; प्राह—** **कहा** **; मही—** **पृथ्वी ने** **; सञ्जात—** **उत्पन्न** **; वेपथु:—** **कश्पन।** **.** 

**इस समय पृथु महाराज ठीक यमराज जैसे बन गये और उनका सारा शरीर अत्यन्त क्रोधित** **प्रतीत होने लगा। दूसरे शब्दों में, वे साक्षात् क्रोध लग रहे थे। उनके शब्द सुनकर पृथ्वी काँपने** **लगी। उसने आत्म-समर्पण कर दिया और हाथ जोड़ कर इस प्रकार कहने लगी।** **तात्पर्य :** भगवान् दुष्टों के लिए साक्षात् काल तथा भक्तों के लिए परम प्रिय भगवान् रहते हैं। *भगवद्गीता* (१०.३४) में भगवान् कहते हैं— *मृत्यु: सर्वहरश्चाहम्* —मैं सबको निगल लेनेवाली मृत्यु हूँ। श्रद्धाविहीन तथा न विश्वास करनेवाले लोगों का; जो भगवान् के प्राकट्य को चुनौती देते हैं, भगवान् उनके समक्ष काल रूप में प्रकट होकर उद्धार कर देंगे। उदाहरणार्थ, हिरण्यकशिपु ने भगवान् की सत्ता को चुनौती दी तो भगवान् उससे नृङ्क्षसह देव के रूप में मिले और उसका वध कर दिया। इसी प्रकार पृथ्वी ने महाराज पृथु को साक्षात् काल के समान देखा और साक्षात् क्रोध के रूप में भी। इसलिए वह काँपने लगी। भगवान् की सत्ता को किसी भी परिस्थिति में कोई चुनौती नहीं दे सकता। श्रेयस्कर यही होता है कि उनकी शरण ग्रहण की जाये और सदैव के लिए उनका संरक्षण प्राप्त किया जाये।  

**धरोवाच** 