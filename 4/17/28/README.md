**येनाहमात्मायतनं विनिॢमता** **धात्रा यतोऽयं गुणसर्गसङ्ग्रह: ।** **स एव मां हन्तुमुदायुध: स्वरा-** **डुपस्थितोऽन्यं शरणं कमाश्रये ॥ ३०॥** 

**शब्दार्थ** 

**येन—** **जिसके द्वारा** **; अहम्—** **मैं** **; आत्म-आयतनम्—** **समस्त जीवात्माओं का आश्रय** **; विनिॢमता—** **बनाया गया** **; धात्रा—** **परमेश्वर** **द्वारा** **; यत:—** **कारण** **; अयम्—** **यह** **; गुण-सर्ग-सङ्ग्रह:—** **विभिन्न भौतिक तत्त्वों का मेल** **; स:—** **वह** **; एव—** **निश्चय ही** **; माम्—** **मुझको** **; हन्तुम्—** **मारने के लिए** **; उदायुध:—** **हथियार सहित उद्यत** **; स्वराट्—** **पूर्णतया स्वतंत्र** **; उपस्थित:—** **मेरे समक्ष उपस्थित** **;** **अन्यम्—** **अन्य** **; शरणम्—** **शरण** **; कम्—** **किसकी** **; आश्रये—** **शरण में जाऊँ।** **.** 

**पृथ्वी ने आगे कहा : हे भगवन्, आप भौतिक सृष्टि के पूर्ण संचालक हैं। आपने इस ²श्य** **जगत की तथा तीन गुणों की उत्पत्ति की है, अत: आपने मुझ पृथ्वी को बनाया है, जो समस्त** **जीवात्माओं की आश्रय है। फिर भी हे भगवन्, आप परम स्वतंत्र हैं। अब जबकि चूँकि आप मेरे** **समक्ष उपस्थित होकर मुझे अपने हथियारों से मारने के लिए उद्यत हैं, आप मुझे बताएँ कि मैं** **किसकी शरण गहूँ और मुझे शरण दे भी कौन सकता है?** **तात्पर्य :** यहाँ पर पृथ्वी पूर्ण आत्म-समर्पण के लक्षण प्रकट कर रही है। जैसाकि कहा जा चुका है कि जिसे श्रीकृष्ण मारने को उद्यत हों, भला उसे कौन बचा सकता है और जिसकी वे रक्षा करें उसको कौन मार सकता है? चूँकि भगवान् पृथ्वी को मारने के लिए उद्यत थे, अत: उसे कोई भी शरण देनेवाला नहीं था। हम सबों को भगवान् का संरक्षण प्राप्त है, अत: उचित यही होगा कि हममें से प्रत्येक व्यक्ति उनकी शरण में जाये। *भगवद्गीता* (१८.६६) में भगवान् उपदेश देते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''तू सब प्रकार के धर्मों को त्याग कर एकमात्र मेरी शरण में आ जा। मैं तेरा सश्पूर्ण पापों से उद्धार कर दूँगा, तू डर मत।ÓÓ श्रील भक्ति विनोद ठाकुर गाते हैं, ''हे भगवन्, जो कुछ भी मेरे पास है—यहाँ तक कि अपना मन, अपना घर, अपना शरीर, तथा इस शरीर से सश्बन्धित जो कुछ भी है, मैं अब आपको समॢपत करता हूँ। अब आप अपनी इच्छानुसार जो भी करना चाहें, उसके लिए पूर्णत: स्वतंत्र हैं। आप चाहें तो मुझे मारें और चाहें तो बचाएँ। प्रत्येक दशा में मैं आपका शाश्वत दास हूँ और आपको अधिकार है कि चाहे जो भी करें।ÓÓ  