**त्वां स्तब्धां दुर्मदां नीत्वा मायागां तिलश: शरै: ।** **आत्मयोगबलेनेमा धारयिष्याश्यहं प्रजा: ॥ २७॥** 

**शब्दार्थ** 

**त्वाम्—** **तुम** **; स्तब्धाम्—** **अत्यन्त गर्वीली** **; दुर्मदाम्—** **उन्मत्त** **; नीत्वा—** **ऐसी दशा में ले जाकर** **; माया-गाम्—** **छद्म गाय** **;** **तिलश:—** **खण्ड-खण्ड** **; शरै:—** **अपने बाणों से** **; आत्म—** **अपने** **; योग-बलेन—** **योगशक्ति से** **; इमा:—** **ये सब** **; धारयिष्यामि—** **धारण करूँगा** **; अहम्—** **मैं** **; प्रजा:—** **सभी नागरिक या जीवात्माएँ।** **.** 

**तुम गर्व से अत्यन्त फूली हुई हो और प्राय: उन्मत सी हो गई हो। इस समय तुमने अपनी** **योगशक्ति से गाय का रूप धारण कर रखा है, तो भी मैं तुश्हें अनाज की दानों की भाँन्ति** **खण्ड-खण्ड कर दूँगा और अपने योग-बल से सारी जनता को धारण करूँगा।** **तात्पर्य :** पृथ्वी ने राजापृथु से कहा था कि यदि वे उसका विनाश करेंगे तो वह तथा उसकी प्रजा गर्भ-सागर के जल में गिर जायगी। अब राजा पृथु उसका उत्तर दे रहे हैं। यद्यपि पृथ्वी ने राजा द्वारा वध किये जाने से अपनी बचने के लिए योगशकि्त के द्वारा गाय का रूप धारण लिया था, किन्तु राजा को यह तथ्य ज्ञात था और वह अन्न के छोटे टुकड़ों की भाँति उसके खण्ड-खण्ड करने में तनिक भी नहीं हिचकेगा। जहाँ तक प्रजा के विनाश की बात थी, महाराज पृथु ने बलपूर्वक कहा कि वे अपनी योगशक्ति से प्रजा को सश्भाल लेंगे। उन्हें पृथ्वी की सहायता नहीं चाहिए। भगवान् विष्णु के अवतार होने के कारण पृथु महाराज में संकर्षण की शक्ति थी, जिसे विज्ञानी जन गुरुत्वाकर्षण शक्ति कहते हैं। भगवान् असंलय ग्रहों को अन्तरिक्ष में बिना किसी अवलश्ब के धारण किये हुए हैं; उसी प्रकार पृथु महाराज को भी अपनी प्रजा को तथा स्वयं को, पृथ्वी की सहायता लिये बिना, अन्तरिक्ष में धारण किये रहने में कोई कठिनाई न होती। भगवान् को योगेश्वर कहा गया है, फलत: राजा ने पृथ्वी को सूचित किया कि पृथ्वी की सहायता के बिना उसके स्थिर रहने के बारे में कोई चिन्ता नहीं करनी चाहिए।  