**नम: परस्मै पुरुषाय मायया** **विन्यस्तनानातनवे गुणात्मने ।** **नम: स्वरूपानुभवेन निर्धुत-** **द्रव्यक्रियाकारकविभ्रमोर्मये ॥ २९॥** 

**शब्दार्थ** 

**धरा—** **पृथ्वी** **; उवाच—** **बोली** **; नम:—** **मैं नमस्कार करती हूँ** **; परस्मै—** **सत्त्व को** **; पुरुषाय—** **पुरुष को** **; मायया—** **माया से** **;** **विन्यस्त—** **विस्तारित** **; नाना—** **अनेक** **; तनवे—** **जिसके रूप** **; गुण-आत्मने—** **तीनों गुणों के स्रोत को** **; नम:—** **नमस्कार करती हूँ** **;** **स्वरूप—** **वास्तविक रूप का** **; अनुभवेन—** **समझ कर** **; निर्धुत—** **अप्रभावित** **; द्रव्य—** **पदार्थ** **; क्रिया—** **कर्म** **; कारक—** **कर्ता** **;** **विभ्रम—** **मोह** **; ऊर्मये—** **भवसागर की तरंगें।** **.** 

**पृथ्वी ने कहा : हे भगवन्, आपकी स्थिति दिव्य है और आपने अपनी माया के द्वारा तीनों** **गुणों की अन्योन्य क्रिया से स्वयं को नाना रूपों तथा योनियों में विस्तारित कर रखा है। अन्य** **कुछ स्वामियों से भिन्न आप सदैव दिव्य स्थिति में रहते हैं और भौतिक सृष्टि द्वारा प्रभावित नहीं** **होते जो विभिन्न भौतिक अन्योन्य क्रियाओं से प्रभावित है। फलत: आप भौतिक कर्मों से** **मोहग्रस्त नहीं होते।** **तात्पर्य :** जब राजा पृथु ने राज्यादेश सुनाया तो पृथ्वी समझ गई कि राजा भगवान् का साक्षात् शक्त्यावेश अवतार है। फलस्वरूप राजा भूत, वर्तमान तथा भविष्य सब कुछ जानता है; अत: पृथ्वी उसे धोखा नहीं दे सकती। पृथ्वी पर आरोप लगाया गया था कि वह जड़ी-बूटियों तथा अन्नों के बीजों को छिपाये हुए है, अत: वह यह बताने जा रही थी कि उन्हें किस प्रकार पुन: प्रकट किया जा सकता है। पृथ्वी को पता था कि राजा उस पर अत्यन्त क्रुद्ध है और उसे आभास हुआ कि जब तक वह उनके क्रोध को शान्त नहीं कर लेती, तब तक उनके समक्ष कोई सकारात्मक कार्यक्रम रख पाना असश्भव था। अत: प्रारश्भ में विनीत भाव से वह अपने आपको भगवान् के शरीर के अंश रूप में प्रस्तुत करती है। वह निवेदन करती है कि भौतिक जगत में जितने भी दैहिक रूप प्रकट होते हैं, वे विराट शरीर के अंश हैं। यह कहा जाता है कि अधोलोक भगवान् के पाँव के अंश हैं और उच्चतर लोक उनके सिर के अंश हैं। भगवान् इस भौतिक जगत की सृष्टि अपनी बहिरंगा शक्ति से करते हैं, किन्तु एक प्रकार से यह बहिरंगा शक्ति उनसे भिन्न नहीं है। किन्तु साथ ही भगवान् बहिरंगा शक्ति में प्रकट नहीं होते, वरन् वे सदैव आत्म-शक्ति में स्थित होते हैं। जैसाकि *भगवद्गीता* (९.१०) में कहा गया है— *मयाध्यक्षेण* *प्रकृति:* —भौतिक प्रकृति भगवान् की अध्यक्षता में कार्य कर रही है। अत: भगवान् बहिरंगा शक्ति से अनासक्त नहीं हैं। इस श्लोक में उन्हें *गुण-आत्मा* कहकर सश्बोधित किया गया है, जिसका अर्थ है भौतिक प्रकृति के तीनों गुणों का स्रोत। जैसाकि *भगवद्गीता* (१३.१५) में कहा गया है— *निर्गुणं* *गुणभोक्तृ च* —बहिरंगा शक्ति से अनासक्त रहकर भी भगवान् उसके स्वामी हैं। इस प्रसंग में भगवान् चैतन्य के दर्शन को सरलतापूर्वक समझा जा सकता है कि भगवान् एक ही समय अपनी सृष्टि के साथ एक हैं तथा भिन्न भी हैं ( *अचिन्त्यभेदाभेदतत्त्व* )। पृथ्वी कहती है कि यद्यपि भगवान् बहिरंगा शकि्त से आसक्त हैं, तो भी वे *निर्धूत* हैं, वे बहिरंगा शक्ति से कर्मों से सर्वथा मुक्त हैं। भगवान् सदैव अपनी अन्तरंगा शक्ति में स्थित रहते हैं अत: इस श्लोक में कहा गया है— *स्वरूप अनुभवेन* । भगवान् सदैव अपनी अन्तरंग शक्ति में स्थित रहते हैं, फिर भी उन्हें बहिरंगा तथा अन्तरंगा शक्तियों का पूरा ज्ञान रहता है, जिस प्रकार उनका भक्त सदैव दिव्य स्थिति में रहते हुए भौतिक शरीर से आसक्त हुए बिना भगवान् की सेवा करता है। श्रील रूप गोस्वामी कहते हैं, जो भक्त सदैव भगवान् की भक्ति में लीन रहता है, वह अपनी भौतिक स्थिति की परवाह न करके सदैव मुक्त रहता है। यदि एक भक्त दिव्य बना रह सकता है, तो फिर श्रीभगवान् के लिए सर्वथा सश्भव है कि वे बहिरंगा शकि्त से आसक्त हुए बिना अन्तरंगा शक्ति में बने रहें। इस स्थिति को समझने में कोई कठिनाई नहीं होनी चाहिए। जिस प्रकार भक्त अपनी भौतिक देह से मोहग्रस्त नहीं होता, उसी प्रकार भगवान् इस भौतिक जगत की बहिरंगा शक्ति से कभी भी मोहग्रस्त नहीं होते। भक्त के लिए भौतिक देह कभी व्यवधान नहीं बनती, यद्यपि वह प्राकृतिक देह में स्थित रहता है, जो अनेक भौतिक परिस्थितियों से संचालित है—यथा शरीर के भीतर पाँच प्रकार के वायु हैं तथा अनेक अंग हैं—हाथ, पाँव, जीभ, ङ्क्षलग, गुदा इत्यादि और ये सब अलग-अलग ढंग से कार्य करते हैं। आत्मा अर्थात् जीवात्मा, जो कि अपनी स्थिति से परिचित होता है, निरन्तर हरे कृष्ण, हरे कृष्ण, कृष्ण कृष्ण, हरे हरे, हरे राम, हरे राम, राम राम, हरे हरे मंत्र के कीर्तन में रत रहता है। उसका शारीरिक कार्यों से कोई सरोकार नहीं रहता। यद्यपि भगवान् इस भौतिक जगत से सश्बन्धित हैं, किन्तु वे सदैव आत्म-शकि्त में स्थित रहते हैं और भौतिक जगत के कार्यों से अनासक्त बने रहते हैं। जहाँ तक भौतिक शरीर का प्रश्न है, उसमें छ: प्रकार की तरंगें अथवा लाक्षणिक भौतिक अवस्थाएँ हैं—भूख, प्यास, शोक, मोह, जरा तथा मृत्यु। मुक्त जीव कभी इन छहों से कोई प्रयोजन नहीं रखता। भगवान् समस्त शक्तियों के सर्वशक्तिमान स्वामी होने के कारण बहिरंगा शक्ति से कुछ सश्बन्ध रखते हैं, किन्तु वे भौतिक जगत में बहिरंगा शक्ति की प्रतिकि्रयाओं से सदैव स्वतंत्र रहते हैं।  