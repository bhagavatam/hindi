**यथैव सूर्यात्प्रभवन्ति वार:** **पुनश्च तस्मिन्प्रविशन्ति काले ।** **भूतानि भूमौ स्थिरजङ्गमानि** **तथा हरावेव गुणप्रवाह: ॥ १५॥** 

**शब्दार्थ** 

**यथा—** **जिस तरह** **; एव—** **निश्चय ही** **; सूर्यात्—** **सूर्य से** **; प्रभवन्ति—** **उत्पन्न होता है** **; वार:—** **जल** **; पुन:—** **फिर से** **; च—** **तथा** **;** **तस्मिन्—** **उसमें** **; प्रविशन्ति—** **प्रवेश कर जाता है** **; काले—** **कालक्रम से** **; भूतानि—** **समस्त जीव** **; भूमौ—** **पृथ्वी पर** **; स्थिर—** **अचर** **; जङ्गमानि—** **तथा चर** **; तथा—** **उसी प्रकार** **; हरौ—** **भगवान् में** **; एव—** **निश्चय ही** **; गुण-प्रवाह:—** **भौतिक प्रकृति का** **उद्भव।** **.** 

**वर्षा काल में सूर्य से जल उत्पन्न होता है और कालक्रम में अर्थात् ग्रीष्मकाल में वही जल** **सूर्य द्वारा पुन: सोख लिया जाता है। इसी प्रकार समस्त चर तथा अचर जीव इस पृथ्वी से उत्पन्न** **होते हैं और कुछ काल के पश्चात् वे पुन: पृथ्वी में धूल के रूप में मिल जाते हैं। इसी प्रकार से** **प्रत्येक वस्तु श्रीभगवान् से उद्भूत होती है और कालक्रम से पुन: उन्हीं में लीन हो जाती है।** **तात्पर्य :** अल्पज्ञान के कारण निॢवशेषवादी यह नहीं समझ पाते कि किस प्रकार कोई वस्तु भगवान् से निकल कर फिर उन्हीं में लीन हो जाती है। *ब्रह्म-संहिता* (५.४०) में पुष्टि हुई है— *यस्य प्रभा प्रभवतो जगदण्डकोटि-* *कोटिष्वशेषवसुधादिविभूतिभिन्नम् ।* *तद्ब्रह्म निष्कलमनन्तमशेषभूतं* *गोविन्दमादिपुरुषं तमहं भजामि॥* कृष्ण के शरीर से दिव्य किरणें निकलती हैं और इन्हीं किरणों में, जो ब्रह्मतेज है, सारी वस्तुएँ विद्यमान रहती हैं। इसकी पुष्टि *भगवद्गीता* (९.४) ** में हुई है— *मत्स्थानि सर्वभूतानि।* यद्यपि श्रीकृष्ण सर्वत्र साक्षात् उपस्थित नहीं रहते, किन्तु उनकी शकि्त ही समस्त सृष्टि का कारण है। सश्पूर्ण ²श्य जगत श्रीकृष्ण की शक्ति के प्रदर्शन के अतिरिक्त और कुछ नहीं है। इस श्लोक में दिये गये दोनों उदाहरण अत्यन्त ज्वलन्त हैं। वर्षाऋतु में वर्षा पृथ्वी पर वनस्पति को पुन: जीवित करके पशुओं तथा मनुष्यों को जीवनीशक्ति प्रदान करने में सहायक बनती है। जब वर्षा नहीं होती तो अन्न का अभाव हो जाता है और मनुष्य तथा पशु मरने लगते हैं। समस्त वनस्पतियाँ तथा सारे चर प्राणी मूलत: पृथ्वी की उपज हैं। वे पृथ्वी से ही प्रकट होकर उसी में पुन: मिल जाते हैं। इसी प्रकार सश्पूर्ण शक्ति कृष्ण के शरीर से प्रकट होती है और उस समय सारा संसार ²ष्टिगोचर होने लगता है। जब वे अपनी शक्ति को समेट लेते हैं, तो प्रत्येक वस्तु लुप्त हो जाती है। *ब्रह्म-संहिता* (५.४८) में इसे भिन्न प्रकार से कहा गया है— *यस्यैक निश्वसितकालमथावलश्ब्य* *जीवन्ति लोमविलजा जगदण्डनाथा:।* *विष्णुर्महान् स इह यस्य कलाविशेषो* *गोविन्दमादिपुरुषं तमहं भजामि॥* सारी भौतिक सृष्टि भगवान् के शरीर से उद्भूत है और प्रलय के समय वह पुन: उन्हीं में प्रविष्ट हो जाती है। यह सृष्टि तथा प्रलय की प्रक्रिया महाविष्णु के श्वास लेने से संभव होती है, जो श्रीकृष्ण के ही एक अंशमात्र हैं।  