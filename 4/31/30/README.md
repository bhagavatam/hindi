**इत्यानश्य तमामन्त्र्य विदुरो गजसाह्वयम् ।** **स्वानां दि²क्षु: प्रययौ ज्ञातीनां निर्वृताशय: ॥ ३०॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; इति—** **इस प्रकार** **; आनश्य—** **नमस्कार करके** **; तम्—** **मैत्रेय को** **; आमन्त्र्य—** **अनुमति लेकर** **; विदुर:—** **विदुर** **; गज-साह्वयम्—** **हस्तिनापुर नगरी को** **; स्वानाम्—** **अपनी** **; दि²क्षु:—** **देखने के लिए इच्छुक** **;** **प्रययौ—** **वहाँ से चला गया** **; ज्ञातीनाम्—** **अपने परिजनों का** **; निर्वृत-आशय:—** **भौतिक इच्छाओं से मुक्त।** **.** 

**शुकदेव गोस्वामी ने कहा : इस प्रकार मैत्रेय मुनि को नमस्कार करके और उनसे अनुमति** **लेकर भौतिक इच्छाओं से रहित विदुर ने अपने परिजनों से मिलने के लिए हस्तिनापुर के लिए** **प्रस्थान किया।** **तात्पर्य :** जब सन्त पुरुष अपने परिजनों से मिलना चाहते हैं, तो उनके मन में मिलने की भौतिक इच्छा नहीं रहती। वे उन्हें केवल ऐसे उपदेश देना चाहते हैं जिससे वे लोग लाभान्वित हो सकें। विदुर का सश्बन्ध कौरवों के राजघराने से था। यद्यपि वे जानते थे कि परिवार के सारे लोग कुरुक्षेत्र में मारे जा चुके हैं, तो भी वे अपने बड़े भाई धृतराष्ट्र से यह देखने के लिए मिलना चाहते रहे थे कि उनका माया के चंगुल से उद्धार हो पाया है अथवा नहीं। जब विदुर जैसा सन्त पुरुष अपने परिजनों से मिलना चाहता है, तो उसकी एकमात्र अभिलाषा उन सबको माया के चंगुल से उद्धार कराना होता है। इस प्रकार विदुर ने अपने गुरु को सादर नमस्कार किया और कौरवों के राज्य में स्थित हसि्तनापुर के लिए प्रस्थान किया।  