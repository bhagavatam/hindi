**यदादिष्टं भगवता शिवेनाधोक्षजेन च ।** **तद्गृहेषु प्रसक्तानां प्रायश: क्षपितं प्रभो ॥ ६॥** 

**शब्दार्थ** 

**यत्—** **जो** **; आदिष्टम्—** **आदेश (उपदेश) दिया गया था** **; भगवता—** **महापुरुष** **; शिवेन—** **शिवजी द्वारा** **; अधोक्षजेन—** **भगवान्** **विष्णु द्वारा** **; च—** **भी** **; तत्—** **वह** **; गृहेषु—** **गृहस्थी में** **; प्रसक्तानाम्—** **हम आसक्तों द्वारा** **; प्रायश:—** **लगभग, प्राय:** **; क्षपितम्—** **विस्मृत** **; प्रभो—** **हे स्वामी।** **.** 

**हे स्वामी, हम आपको बता दें कि गृहस्थी में अत्यधिक आसक्त रहने के कारण हम शिवजी** **तथा भगवान् विष्णु से प्राप्त उपदेशों को प्राय: भूल चुके हैं।** **तात्पर्य :** गृहस्थ जीवन में रहते जाना एक प्रकार से इन्द्रियभोग के लिए छूट है। मनुष्य को समझ लेना चाहिए कि इन्द्रिय भोग आवश्यक नहीं है, किन्तु उसे उसी प्रकार स्वीकार करना पड़ता है, जिस तरह जीवित रहना। इसकी पुष्टि *श्रीमद्भागवत* (१.२.१०) में मिलती है— *कामस्य नेन्द्रियप्रीति:।* मनुष्य को अपनी इन्द्रियों को वश में करके गोस्वामी बनना होता है। उसे अपनी इन्द्रियों का उपयोग केवल इन्द्रियतृप्ति के लिए ही नहीं करना चाहिए, अपितु उनका उपयोग उतना ही करना चाहिए जितने से शरीर तथा आत्मा का भरण हो सके। श्रील रूप गोस्वामी की संस्तुति है कि— *अनासक्तस्य विषयान्* *यथार्हमुपयुञ्जत:।* मनुष्य को विषयों में आसक्त नहीं होना चाहिए, अपितु उतना ही इन्द्रियभोग करना चाहिए जितना आवश्यक हो। यदि कोई आवश्यकता से अधिक भोग करना चाहता है, तो वह गृहस्थ जीवन के प्रति आसक्त हो जाता है, जिसका अर्थ है बन्धन। समस्त प्रचेताओं ने गृहस्थाश्रम में रहने की अपनी भूल स्वीकार की।  