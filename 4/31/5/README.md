**स्वागतं ते सुरर्षेऽद्य दिष्ट्या नो दर्शनं गत: ।** **तव चङ्क्रमणं ब्रह्मन्नभयाय यथा रवे: ॥ ५॥** 

**शब्दार्थ** 

**प्रचेतस: ऊचु:—** **प्रचेताओं ने कहा** **; सु-आगतम्—** **स्वागत** **; ते—** **तुश्हारा (तुमको)** **; सुर-ऋषे—** **हे देवॢष** **; अद्य—** **आज** **;** **दिष्ट्या—** **सौभाग्य से** **; न:—** **हम सबके** **; दर्शनम्—** **दर्शन** **; गत:—** **आया हुआ** **; तव—** **तुश्हारा** **; चङ्क्रमणम्—** **घूमना-फिरना,** **गतिविधियाँ** **; ब्रह्मन्—** **हे ब्राह्मण** **; अभयाय—** **अभय के लिए** **; यथा—** **जिस तरह** **; रवे:—** **सूर्य की।** **.** 

**सभी प्रचेता नारद मुनि को सश्बोधित करने लगे: हे ऋषि, हे ब्राह्मण, आशा है कि आपको** **यहाँ आने में किसी प्रकार की बाधा नहीं हुई होगी। यह हमारा परम सौभाग्य है कि हमें आपके** **दर्शन हो रहे हैं। सूर्य के चलने से लोग रात के अंधकार के भय से मुक्ति पाते हैं—यह भय चोरों** **तथा उचक्कों से उत्पन्न होता है। उसी प्रकार आपका भ्रमण सूर्य के ही समान है, क्योंकि आप** **समस्त प्रकार के भय को भगाने वाले हैं।** **तात्पर्य :** रात्रि के अंधकार से प्रत्येक व्यक्ति, विशेष रूप से बड़े-बड़े नगरों में, चोरों तथा उचक्कों से भयभीत रहता है। लोग प्राय: सड़कों पर निकलते डरते हैं और हम जानते हैं न्यूयार्क जैसे महानगर में भी लोग रात्रि के समय बाहर निकलना पसन्द नहीं करते। रात्रि के समय प्रत्येक व्यक्ति चाहे वह नगर में हो या ग्राम में कुछ-न-कुछ भयभीत रहता है। किन्तु सूर्योदय होते ही सबों को चैन मिलता है। इसी प्रकार यह संसार अंधकारपूर्ण है। प्रत्येक व्यक्ति प्रत्येक पल दुर्घटना से भयभीत रहता है, किन्तु जब उसे नारद-जैसे भक्त के दर्शन होते हैं, तो उसका सारा भय जाता रहता है। जिस प्रकार सूर्य अंधकार को भगा देता है उसी प्रकार नारद-जैसे ऋषि के प्रकट होने से अज्ञान भाग जाता है। जब कोई नारद से या उनके प्रतिनिधि, गुरु, से मिलता है, तो वह अज्ञानजनित समस्त चिन्ताओं से मुक्त हो जाता है।  