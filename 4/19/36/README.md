**भवान्परित्रातुमिहावतीर्णो** **धर्मं जनानां समयानुरूपम् ।** **वेनापचारादवलुप्तमद्य** **तद्देहतो विष्णुकलासि वैन्य ॥ ३७॥** 

**शब्दार्थ** 

**भवान्—** **आप** **; परित्रातुम्—** **उद्धार के लिए** **; इह—** **इस संसार में** **; अवतीर्ण:—** **अवतार लेकर** **; धर्मम्—** **धर्म** **; जनानाम्—** **सामान्य** **लोगों का** **; समय-अनुरूपम्—** **समय तथा परिस्थिति के अनुसार** **; वेन-अपचारात्—** **राजा वेन के दुष्कर्मों से** **; अवलुप्तम्—** **लुप्तप्राय** **; अद्य—** **इस समय** **; तत्—** **उसकी** **; देहत:—** **देह से** **; विष्णु—** **विष्णु का** **; कला—** **अंश** **; असि—** **तुम हो** **; वैन्य—** **हे राजा** **वेन के पुत्र।** **.** 

**हे वेन-पुत्र राजा पृथु, आप भगवान् विष्णु के अंश हैं। राजा वेन के उत्पाती कार्यों के** **कारण धर्म प्राय: लुप्त हो चुका था। आपने उचित समय पर भगवान् विष्णु के रूप में अवतार** **लिया। निस्सन्देह, आप धर्म की रक्षा के लिए ही राजा वेन के शरीर से प्रकट हुए हैं।** **तात्पर्य :** भगवान् विष्णु जिस प्रकार से असुरों को मार कर श्रद्धालुओं की रक्षा करते हैं उसका उल्लेख *भगवद्गीता* (४.८) में मिलता है— *परित्राणाय साधूनां विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* ''भक्तजनों का उद्धार, दुष्टों का नाश तथा धर्म का फिर से स्थापन करने के लिए मैं युग-युग में प्रकट होता हूँ।ÓÓ भगवान् विष्णु अपने दो हाथों में असुरों को मारने के लिए गदा तथा चक्र धारण किये रहते है और अन्य दो हाथों में भक्तों को सुरक्षा प्रदान करने के लिए कमल तथा शंख लिये रहते हैं। जब भगवान् का अवतार इस धरती पर या इस ब्रह्माण्ड में होता है, तो वे असुरों का वध तथाभक्तों की रक्षा एक साथ करते हैं। कभी-कभी भगवान् विष्णु, भगवान् कृष्ण या भगवान् राम के रूप में प्रकट होते हैं। शाषों में इन सब रूपों का वर्णन मिलता है। वे कभी कभी भगवान् बुद्ध के रूप में अपने *शक्त्यावेश* अवतार में प्रकट होते हैं। जैसाकि पहले कहा जा चुका है, ये *शक्त्यावेश* अवतार जीवात्मा में निहित भगवान् विष्णु की शक्ति के अवतार हैं। जीवात्माएँ भी भगवान् विष्णु के अंश हैं, किन्तु वे उतनी शक्तिमान नहीं होतीं, अत: जब कोई जीवात्मा विष्णु के अवतार के रूप में प्रकट होता है, तो उसे भगवान् द्वारा विशेष शक्ति प्रदान की गई होती है। जब राजा पृथु को भगवान् विष्णु का अवतार कहा जाता है, तो उन्हें *शक्त्यावेश* अवतार मानना चाहिए जो भगवान् विष्णु का अंश है और उनके द्वारा विशेष रूप से शक्ति प्रदान किया हुआ था। भगवान् विष्णु द्वारा शक्ति-प्रदत्त जीवात्मा विष्णु के अवतार के रूप में भक्ति उपासना पद्धति का उपदेश देने के लिए होता है। ऐसा व्यक्ति भगवान् विष्णु के समान ही कर्म करके तर्कों द्वारा असुरों को हराता है और शाषानुमोदित भक्ति उपासना पद्धति का उपदेश देता है। जैसाकि *भगवद्गीता* में संकेत किया गया है, जब कोई अद्वितीय पुरुष ** भक्तियोग ** का उपदेश देता है, तो हमें जान लेना चाहिए कि वह भगवान् विष्णु अथवा भगवान् कृष्ण द्वारा शक्ति प्रदत्त है। *चैतन्य-चरितामृत* में (अन्त्य ७.११) पुष्टि की गई है कि— *कृष्ण शक्ति विना नहे तार प्रवर्तन* —जब तक किसी को ईश्वर द्वारा विशेष शकि्त प्रदत्त न हो, वह भगवान् के पवित्र नाम की महिमा की व्यालया नहीं कर सकता। यदि कोई ऐसे शक्तिप्रदत्त पुरुष की आलोचना करता है या दोष निकालता है, तो उसे विष्णु के प्रति अपराधी समझना चाहिए और वह दण्डनीय है। भले ही ऐसे लोग नकली तिलक तथा माला धारण करके वैष्णव बन लें, किन्तु यदि वे शुद्ध वैष्णव की निन्दा करते हैं, तो भगवान् उन्हें कभी क्षमा नहीं कर सकता। शाषों में इसके कई उदाहरण हैं।  