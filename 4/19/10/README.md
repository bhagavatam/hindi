**इति चाधोक्षजेशस्य पृथोस्तु परमोदयम् ।** **असूयन्भगवानिन्द्र: प्रतिघातमचीकरत् ॥ १०॥** 

**शब्दार्थ** 

**इति—** **इस प्रकार** **; च—** **भी** **; अधोक्षज-ईशस्य—** **अधोक्षज को पूज्य भगवान् माननेवाले** **; पृथो:—** **राजा पृथु का** **; तु—** **तब** **;** **परम—** **सर्वोच्च** **; उदयम्—** **ऐश्वर्य** **; असूयन्—** **ईष्र्यावश** **; भगवान्—** **अत्यन्त शक्तिमान** **; इन्द्र:—** **स्वर्ग के राजा ने** **; प्रतिघातम्—** **विघ्न** **; अचीकरत्—** **चेष्टा की।** **.** 

**राजा पृथु पुरुषोत्तम भगवान् पर आश्रित थे जिन्हें अधोक्षज कहा जाता है। राजा पृथु ने इतने** **यज्ञ सश्पन्न किये थे कि ईश्वर की कृपा से उनका अत्यधिक उत्कर्ष हुआ था। किन्तु उनका यह** **ऐश्वर्य स्वर्ग के राजा इन्द्र से न सहा गया और उसने इसमें विघ्न डालने की चेष्टा की।** **तात्पर्य :** इस श्लोक में *अधोक्षज,*  *भगवान् इन्द्र:* तथा *पृथो:* शब्दों से तीन पृथक् उद्देश्य व्यक्त हुए हैं। विष्णु के अवतार होते हुए भी आखिरकार वे जीवात्मा तो थे ही, अत: उन्हें भगवान् का भक्त होना ही चाहिए था। भले ही भक्त भगवान् का *शक्त्यावेश* अवतार क्यों न हो उसे भगवान् के साथ अपने सश्बध को भूलना नहीं चाहिए। कलियुग में अनेक स्वनिॢमत अवतार या यूं कहें धूर्त हैं, जो अपने को भगवान् घोषित करते हैं। *भगवान् इन्द्र* शब्द बताता है कि जीवात्मा राजा इन्द्र के समान शकि्तशाली एवं पूज्य हो सकता है क्योंकि राजा इन्द्र भी सामान्य जीवात्मा है और उसमें भी बद्धजीव के चारों दोष विद्यमान हैं। इस श्लोक में इन्द्र को *भगवान्* कहा गया है, जिसका प्रयोग सामान्यत: भगवान् के ही प्रसंग में होता है। यहाँ पर इन्द्र को भगवान् इसलिए कहा गया है, क्योंकि उसके हाथ में अत्यधिक शक्ति है। वह भगवान् होकर भी भगवान् के अवतार राजा पृथु से द्वेष रखता है। भौतिक जीवन के दोष इतने प्रबल हैं कि कल्मष के कारण राजा इन्द्र ईश्वर के अवतार से ईष्र्या कर रहा है। अत: हमें यह समझने का प्रयास करना चाहिए कि आखिर बद्धजीव कैसे पतित बनता है। राजा पृथु का ऐश्वर्य भौतिक परिस्थितियों पर आश्रित नहीं था। जैसा इस श्लोक में वर्णित है वे *अधोक्षज* के परम भक्त थे। *अधोक्षज* शब्द भगवान् के लिए आया है, जो मन तथा शब्दों की अभिव्यक्ति के परे हैं। किन्तु भगवान् अपने भक्त के समक्ष अपने आदि रूप में, जो आनन्द तथा ज्ञान से युक्त है, प्रकट होते हैं। इस प्रकार भक्त अपने समक्ष भगवान् का दर्शन करता है, यद्यपि भगवान् हमारी इन्द्रियों की अभिव्यक्ति तथा हमारी प्रत्यक्ष अनुभूति के परे हैं।  