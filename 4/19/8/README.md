**ऊहु: सर्वरसान्नद्य: क्षीरदध्यन्नगोरसान् ।** **तरवो भूरिवष्र्माण: प्रासूयन्त मधुच्युत: ॥ ८॥** 

**शब्दार्थ** 

**ऊहु:—** **लाती थी** **; सर्व-रसान्—** **सभी प्रकार के स्वाद** **; नद्य:—** **नदियाँ** **; क्षीर—** **दूध** **; दधि—** **दही** **; अन्न—** **तरह-तरह के अनाज** **;** **गो-रसान्—** **अन्य दूध की वस्तुएँ** **; तरव:—** **वृक्ष** **; भूरि—** **अधिक** **; वष्र्माण:—** **देहधारी** **; प्रासूयन्त—** **फल देने लगे** **; मधु-च्युत:—** **मधु चुवाते हुए।** **.** 

**बहती हुई नदियाँ समस्त प्रकार के स्वाद—मीठा, खट्टा, चटपटे इत्यादि—प्रदान करने लगीं** **तथा बड़े-बड़े वृक्ष प्रचुर मात्रा में फल तथा मधु देने लगे। गायें पर्याप्त हरी घास खाकर प्रभूत** **मात्रा में दूध, दही, घी तथा अन्य आवश्यक वस्तुएँ देने लगीं।** **तात्पर्य :** यदि नदियाँ प्रदूषित न हों और उन्हें अपने ढंग से ही बहने दिया जाये, अथवा कभी- कभी भूमि को बाढ़-जल से भरने दिया जाये तो भूमि इतनी अपजाऊ हो सकती है कि सभी प्रकार के शाक, वृक्ष तथा पौधे उत्पन्न होने लगें। *रस* शब्द का अर्थ स्वाद है। वास्तव में सभी रस पृथ्वी के भीतर के स्वाद हैं और ज्योंही धरती में बीज बोये जाते हैं कि विभिन्न पौधे फूट कर बाहर निकलते हैं और हमारे विभिन्न स्वादों की पूॢत करते हैं। उदाहरणार्थ, गन्ने के रस से मीठे स्वाद की तथा संतरे के रस से खटमि_े स्वाद की पूॢत होती है। इसी प्रकार अनन्नास तथा अन्य फल हैं। साथ ही मिर्च भी है जिनसे चटपटे स्वाद की पूॢत होती है। यद्यपि पृथ्वी वही है, किन्तु विभिन्न बीजों के कारण विभिन्न स्वाद उत्पन्न होते हैं। जैसाकि श्रीकृष्ण ने *भगवद्गीता* (७.१०) में कहा है— *बीजं मां सर्वभूतानाम्* —मैं सारे अस्तित्वों का मूल आदि बीज हूँ। इस तरह से सभी प्रकार की व्यवस्था रहती है। और जैसाकि *ईशोपनिषद्* में कथित है— *पूर्णम् इदम्।* भगवान् ने समस्त आवश्यक वस्तुओं के उत्पन्न किये जाने की पूरी व्यवस्था कर रखी है। अत: लोगों को यज्ञ-पुरुष भगवान् विष्णु को प्रसन्न करना सीखना चाहिए। निस्सन्देह, जीवात्मा का प्रमुख कार्य भगवान् को प्रसन्न रखना है, क्योंकि जीवात्मा भगवान् का ही अंश है। अत: सारी प्रणाली इस प्रकार व्यवस्थित है कि जीवात्मा उसी तरह कर्तव्य निभाए जैसी कि उसे स्वाभाविक स्थिति प्राप्त है। ऐसा न करने से समस्त जीवात्माओं को कष्ट उठाना पड़ेगा। यही प्रकृति का नियम है। *तरवो भूरिवष्र्माण:* शब्दों से बड़े-बड़े और अत्यधिक बढ़े हुए वृक्षों की जानकारी मिलती है। इन वृक्षों का कार्य मधु तथा तरह-तरह के फल उत्पन्न करना है। दूसरे शब्दों में, जंगलों का भी कार्य मधु, फल तथा फूल प्रदान करना होता है। दुर्भाग्यवश कलियुग में, यज्ञ के अभाव में जंगलों में बड़े-बड़े वृक्ष होते हुए भी उनसे पर्याप्त फल तथा मधु प्राप्त नहीं होता। इस प्रकार सब कुछ यज्ञ पर निर्भर करता है। इस युग में यज्ञ करने का सर्वश्रेष्ठ साधन सारे संसार में संकीर्तन-आन्दोलन का विस्तार करना है।  