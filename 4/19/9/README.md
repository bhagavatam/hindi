**सिन्धवो रत्ननिकरानि्गरयोऽन्नं चतुॢवधम् ।** **उपायनमुपाजह्रु: सर्वे लोका: सपालका: ॥ ९॥** 

**शब्दार्थ** 

**सिन्धव:—** **समुद्र** **; रत्न-निकरान्—** **रत्नों के समूह** **; गिरय:—** **पर्वत** **; अन्नम्—** **खाद्य वस्तुएँ** **; चतु:-विधम्—** **चारों प्रकार की** **;** **उपायनम्—** **उपहार** **; उपाजह्रु:—** **ले आय** **; सर्वे—** **समस्त** **; लोका:—** **सभी लोकों के मनुष्य** **; स-पालका:—** **अपने-अपने लोक-** **पालों सहित।** **.** 

**सामान्य जनों तथा समस्त लोकों के प्रमुख देवों ने राजा पृथु को तरह-तरह के उपहार** **लाकर प्रदान किये। समुद्र अमूल्य रत्नों से तथा पर्वत रसायनों एवं उर्वरकों से पूर्ण थे। चारों** **प्रकार के खाद्य पदार्थ प्रभूत मात्रा में उत्पन्न होते थे।** **तात्पर्य :** जैसाकि *ईशोपनिषद्* में कहा गया है, इस भौतिक सृष्टि में—न केवल मनुष्यों के लिए अपितु पशुओं, सरीसृपों, जलचरों तथा वृक्षों के लिए अर्थात् जीवात्माओं के लिए सभी आवश्यक वस्तुएँ उत्पन्न करने की क्षमता है। समुद्र मोती, मूँगे तथा अन्य रत्न उत्पन्न करते हैं जिससे नियमों के पालककर्ता लोग उनका उपभोग कर सकें। इसी प्रकार पर्वत भी रसायनों से परिपूर्ण हैं, जिसके  कारण उनसे निकलनेवाली नदियाँ उन रसायनों को खेतों में फैलाकर चारों प्रकार के खाद्य पदार्थों को उर्वर बनाएंं। ये पदार्थ हैं *चव्र्य* (चबाये जानेवाले), *लेह्य* (चाटे जानेवाले), *चूष्य* (निगले जानेवाले) तथा *पेय* (पिये जानेवाले)। पृथु महाराज की अवयर्थना अन्य लोकवासियों तथा उनके अधिष्ठïाता देवों द्वारा की गई। उन्होंने तरह-तरह के उपहार दिये और उन्हें उपयुक्त राजा के रूप में स्वीकार किया, जिसकी व्यवस्था से विश्व-भर का प्रत्येक नागरिक सुखी तथा सश्पन्न बन सके। इस श्लोक में स्पष्ट संकेत है कि समुद्र रत्नोत्पादन के लिए हैं, किन्तु कलियुग में इनका मुलय उपयोग मछली पकडऩे के लिए किया जाता है। शूद्रों तथा निर्धन मनुष्यों को मछली पकडऩे दिया जाता था, किन्तु उच्च वर्ग के लोग, यथा क्षत्रिय तथा वैश्य मोती, मूँगे तथा रत्न एकत्र किया करते थे। यद्यपि निर्धन व्यकि्त टनों मछली पकड़ते थे, किन्तु उनका मूल्य मूँगे या मोती के एक टुकड़े के बराबर भी नहीं होता था। इस युग में उर्वरकों के उत्पादन हेतु अनेक बड़े-बड़े कारखाने स्थापित हुए हैं, किन्तु जब भगवान् यज्ञ करने से प्रसन्न होते हैं, तो पर्वत स्वत: इतना उर्वरक उत्पन्न करते हैं कि खेतों में खाद्य पदार्थों का अच्छा उत्पादन होता है। सब कुछ मनुष्य द्वारा यज्ञ की वैदिक विधियों को स्वीकार करने पर निर्भर करता है।  