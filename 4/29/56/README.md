**मन एव मनुष्यस्य पूर्वरूपाणि शंसति ।** **भविष्यतश्च भद्रं ते तथैव न भविष्यत: ॥ ६६॥** 

**शब्दार्थ** 

**मन:—** **मन** **; एव—** **निश्चय ही** **; मनुष्यस्य—** **मनुष्य के** **; पूर्व—** **विगत** **; रूपाणि—** **अनेक रूप** **; शंसति—** **सूचित करता है** **;** **भविष्यत:—** **आगे जन्म लेने वाले का** **; च—** **भी** **; भद्रम्—** **कल्याण** **; ते—** **तुश्हारा** **; तथा—** **उसी तरह** **; एव—** **निश्चय ही** **; न—** **नहीं** **;** **भविष्यत:—** **भावी जन्म लेने वाले का।** **.** 

**हे राजन्, तुश्हारा कल्याण हो। यह मन प्रकृति के साहचर्य के अनुसार जीव द्वारा विशेष** **प्रकार का शरीर धारण करने का कारण है। मनुष्य अपने मानसिक संघटन के अनुसार यह जान** **सकता है कि पूर्वजन्म में वह कैसा था और भविष्य में वह कैसा शरीर धारण करेगा। इस प्रकार** **मन भूत (गत) तथा भावी शरीरों की सूचना देता है।** **तात्पर्य :** मन मनुष्य के गत तथा भावी जीवन विषयक सूचनाओं को देने वाला सूचकांक है। यदि कोई मनुष्य भगवान् का भक्त है उसने पूर्वजन्म में भक्ति की थी। इसी प्रकार यदि किसी का मन अपराधी है, तो वह पूर्वजन्म में अपराधी था। इसी प्रकार मन के अनुसार हम जान सकते हैं कि भावी जीवन में क्या-क्या होगा। *भगवद्गीता* (१४.१८) ** में यह कहा गया है— *ऊध्र्वं गच्छन्ति सत्त्वस्था मध्ये तिष्ठन्ति राजसा:।* *जघन्यगुणवृत्तिस्था अधो गच्छन्ति तामसा:॥* ''जो लोग सतोगुणी हैं वे क्रमश: उच्च लोकों को जाते हैं; जो रजोगुणी हैं वे पृथ्वी लोक में रहते हैं और जो तमोगुणी हैं वे नरक लोकों को जाते हैं।ÓÓ यदि कोई मनुष्य सतोगुणी होता है, तो उसके मानसिक कार्य उसे उच्चलोकों को ले जायेंगे। इसी प्रकार यदि किसी की मानसिकता निश्न है, तो उसका भावी जीवन अत्यन्त घृणित होगा। जीव के भूत तथा भविष्य के जीवन उसकी मानसिक दशा से सूचित होते हैं। नारद मुनि यहाँ पर राजा को कल्याण का आशीर्वाद दे रहे हैं, जिससे राजा को किसी वस्तु की इच्छा अथवा इन्द्रियतृप्ति के लिए किसी प्रकार की योजना बनाने की आवश्यकता न रहे। राजा भविष्य में श्रेष्ठतर जीवन प्राप्त करने के उद्देश्य से सकाम अनुष्ठान करने में व्यस्त था। नारद मुनि चाहते थे कि वह सारे मनोरथ त्याग दे। जैसाकि पहले कहा जा चुका है, सारे देहधारी अपने मनोरथों के अनुसार स्वर्ग तथा नरक को जाते हैं और भौतिक सुख तथा दुख मानसिक धरातल तक ही सीमित होते हैं। वे मन रूपी रथ (मनोरथ) पर घटित होते हैं, अत: कहा गया है ( *भागवत* ५.१८.१२) कि— *यस्यास्ति भक्तिर्भगवत्यकिञ्चना* *सर्वैर्गुणैस्तत्र समासते सुरा:।* *हरावभक्तस्य कुतो महद्गुणा* *मनोरथेनासति धावतो बहि:॥* ''जिसमें भगवान् के लिए अटूट निष्ठा होती है, उसमें देवताओं के समस्त सद्गुण पाये जाते हैं। किन्तु जो भगवद्भक्त नहीं है, उसमें भौतिक गुण ही पाये जाते हैं जिनका कोई मूल्य नहीं होता। इसका कारण यह है कि वह मानसिक धरातल पर मँडराता रहता है और माया की चमक-दमक के प्रति निश्चित रुप से आकृष्ट होता रहता है।ÓÓ जब तक मनुष्य भगवद्भक्त नहीं बनता या पूर्ण रूप से कृष्णभावनाभावित नहीं हो जाता, तब तक वह मानसिक धरातल पर मँडराएगा और नाना प्रकार के शरीरों में उत्कर्ष तथा अपकर्ष को प्राप्त होगा। भौतिक ²ष्टि से जिन गुणों को उत्तम माना जाता है, वे सब व्यर्थ होते हैं, क्योंकि इन तथाकथित गुणों से मनुष्य जन्म-मृत्यु के चक्र से नहीं छूट सकेगा। निष्कर्ष यह निकलता है कि मनुष्य को मनोरथ से रहित होना चाहिए। *अन्याभिलाषिताशून्यं ज्ञानकर्माद्यनावृतम्* —मनुष्य को भौतिक इच्छाओं, दार्शनिक चिन्तन तथा सकाम कर्म से सर्वथा मुक्त होना चाहिए। मानव जाति के लिए सर्वोत्तम मार्ग है कि वह भगवान् की दिव्य भक्ति को अनुकूल दृष्टि से स्वीकार कर ले। मानव-जीवन की सर्वोत्कृष्टï सार्थकता यही है।  