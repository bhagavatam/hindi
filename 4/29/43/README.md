**क्षुद्रं चरं सुमनसां शरणे मिथित्वा** **रक्तं षडङ्घ्रिगणसामसु लुब्धकर्णम् ।** **अग्रे वृकानसुतृपोऽविगणय्य यान्तं** **पृष्ठे मृगं मृगय लुब्धकबाणभिन्नम् ॥ ५३॥** 

**शब्दार्थ** 

**क्षुद्रम्—** **घास** **; चरम्—** **चरते हुए** **; सुमनसाम्—** **सुन्दर फूलों के उद्यान की** **; शरणे—** **रक्षा में** **; मिथित्वा—** **मैथुन करते हुए** **; रक्तम्—** **अनुरक्त** **; षट्-अङ्घ्रि—** **षट्पद या भौंरों का** **; गण—** **समूह** **; सामसु—** **गाने के प्रति** **; लुब्ध-कर्णम्—** **जिसके कान आकृष्ट हैं** **;** **अग्रे—** **सामने** **; वृकान्—** **भेडिय़े** **; असु-तृप:—** **दूसरों को खाकर जीने वाले** **; अविगणय्य—** **अपेक्षा करके** **; यान्तम्—** **जाते हुए** **;** **पृष्ठे—** **पीछे** **; मृगम्—** **हिरन को** **; मृगय—** **ढूँढो** **; लुब्धक—** **शिकारी के** **; बाण—** **बाणों से** **; भिन्नम्—** **बेधे जाने वाला।** **.** 

**हे राजा, उस हिरन की खोज करो जो एक सुन्दर उद्यान में अपनी हिरनी के साथ घास चरने** **में मस्त है। वह हिरन अपने कार्य (चरने) में अत्यधिक अनुरक्त है और उस उद्यान के भौरों के** **मधुर गुंजार का आनन्द ले रहा है। उसकी स्थिति को समझने का प्रयास करो। उसे इसका पता** **ही नहीं कि उसके सामने भेडिय़ा है, जो अन्यों के मांस को खाकर अपना पेट पालन करने का** **आदी है। हिरन के पीछे शिकारी है, जो उसे तीक्ष्ण बाणों से बेधने के लिए तैयार है। इस प्रकार** **हिरन की मृत्यु निश्चित है।** **तात्पर्य :** यहाँ एक रूपक (अन्योक्ति) है, जिसमें राजा से सदा भयानक स्थिति में रह रहे हिरन को ढूँढ निकालने के लिए कहा जाता है। यद्यपि वह चारों ओर से संकट से घिरा है, किन्तु वह सुन्दर उद्यान में घास चरता रहता है और चारों ओर के संकट से बेसुध है। सभी जीव, विशेष रूप से मनुष्य अपने को परिवार के बीच अत्यन्त सुखी मानते हैं, मानो किसी उद्यान में भौंरों की मधुर गुंजार सुनते हुए प्रत्येक व्यक्ति अपने परिवार की शोभा अपनी पत्नी में केन्द्रित माने। भौंरों की गुंजार की तुलना बच्चों की बोली से की जा सकती है। मनुष्य हिरन के ही समान यह जाने बिना कि उसके समक्ष काल-रूपी भेडिय़ा खड़ा है, अपने परिवार का भोग करता रहता है। जीव के सकाम कर्म उसके लिए एक अन्य घातक स्थिति उत्पन्न करते रहते हैं और उसे विभिन्न देह धारण करने के लिए बाध्य करते हैं। हिरन के लिए मरुस्थल में मृगतृष्णा के पीछे दौडऩा कोई असामान्य घटना नहीं है। हिरन भी अत्यन्त कामी होता है। निष्कर्ष यह है कि जो हिरन की तरह रहता है, वह कालान्तर में मृत्यु का शिकार होता है। इसीलिए वैदिक साहित्य की सलाह है कि हम अपनी स्वाभाविक स्थिति को समझें और मृत्यु आने के पहले ही भक्ति करें। *भागवत* के अनुसार (११.९.२९)— *लब्ध्वा सुदुर्लभमिदं बहुसश्भवान्ते* *मानुष्यमर्थदमनित्यमपीह धीर:।* *तूर्णं यतेत न पतेदनुमृत्यु यावन्* *नि:श्रेयसाय विषय: खलु सर्वत: स्यात्॥* अनेक जन्मों के पश्चात् हमें यह मनुष्य देह मिलती है, अत: मृत्यु आने के पूर्व हमें भगवान् की दिव्य प्रेमाभक्ति करनी चाहिए। मानव जीवन की यही पूर्णता है।  