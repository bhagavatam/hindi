**इति वेदविदां वाद: श्रूयते तत्र तत्र ह ।** **कर्म यत्क्रियते प्रोक्तं परोक्षं न प्रकाशते ॥ ५९॥** 

**शब्दार्थ** 

**इति—** **इस प्रकार** **; वेद-विदाम्—** **वेदों के ज्ञाता** **; वाद:—** **कथन** **; श्रूयते—** **सुना जाता है** **; तत्र तत्र—** **जगह जगह, जहाँ तहाँ** **; ह—** **निश्चय ही** **; कर्म—** **कर्म** **; यत्—** **जो** **; क्रियते—** **किया जाता है** **; प्रोक्तम्—** **जैसा कहा जा चुका है** **; परोक्षम्—** **अज्ञात** **; न** **प्रकाशते—** **प्रत्यक्ष प्रकट नहीं हो पाता।** **.** 

**वेदवादियों का कथन है कि मनुष्य अपने पूर्व कर्मों के फल का भोग करता है। किन्तु** **व्यावहारिक रूप में यह देखा जाता है कि पिछले जन्म में जिस शरीर ने कर्म किया था वह तो** **नष्ट हो चुका होता है। अत: उस कर्म का भोग एक भिन्न शरीर द्वारा किस प्रकार सश्भव है?** **तात्पर्य :** नास्तिक लोग पूर्वकर्मों के फल का साक्ष्य चाहते हैं, अत: वे प्रश्न करते हैं, ''कहाँ इसका प्रमाण है कि मैं विगत कर्म के फलों को भोग रहा हूँ?ÓÓ उन्हें इसका ज्ञान नहीं है कि किस तरह सूक्ष्म शरीर वर्तमान शरीर के कर्मफलों को अगले स्थूल शरीर तक पहुँचाता है। भले ही वर्तमान स्थूल शरीर नष्ट हो जाये, किन्तु सूक्ष्म शरीर नष्ट नहीं होता; यह आत्मा को दूसरे शरीर तक ले जाता है। वस्तुत: स्थूल शरीर सूक्ष्म शरीर पर निर्भर रहता है, अत: अगला स्थूल शरीर सूक्ष्म शरीर के अनुसार सुख तथा दुख उठाता है। आत्मा तब तक सूक्ष्म शरीर द्वारा लेजाया जाता रहता है जब तक वह स्थूल भौतिक बन्धन से मुक्त नहीं हो जाता।  

**नारद उवाच** 