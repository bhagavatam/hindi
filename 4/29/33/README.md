**एतैरुपद्रुतो नित्यं जीवलोक: स्वभावजै: ।** **न करोति हरेर्नूनं कथामृतनिधौ रतिम् ॥ ४१॥** 

**शब्दार्थ** 

**एतै:—** **इनसे** **; उपद्रुत:—** **विचलित** **; नित्यम्—** **सदैव** **; जीव-लोक:—** **भौतिक संसार में बद्धजीव** **; स्व-भाव-जै:—** **प्राकृतिक** **; न** **करोति—** **नहीं करता** **; हरे:—** **भगवान् का** **; नूनम्—** **निश्चय ही** **; कथा—** **शब्दों के** **; अमृत—** **अमृत के** **; निधौ—** **समुद्र में** **; रतिम्—** **आसक्ति।** **.** 

**चूँकि बद्धजीव सदैव भूख तथा प्यास जैसी शारीरिक आवश्यकताओं से विचलित होता** **रहता है, अत: उसे भगवान् की अमृतवाणी सुनने का अनुराग उत्पन्न करने के लिए बहुत कम** **समय मिल पाता है।** **तात्पर्य :** भक्तों की संगति के बिना कृष्णचेतना का अनुशीलन सश्भव नहीं है। नवदीक्षित के लिए एकान्त स्थान में कृष्णचेतना का अनुशीलन— *निर्जन-भजन* —सश्भव नहीं है, क्योंकि उसे शारीरिक आवश्यकताएँ (भोजन, नींद, मैथुन, सुरक्षा) सताती रहेंगी। इस प्रकार से विचलित रहने से कृष्णचेतना का अनुशीलन सश्भव नहीं है। अत: हम देखते हैं कि, ''सहजियाÓÓ भक्त, जो प्रत्येक वस्तु को सहज मानते हैं, वे सिद्ध भक्तों की संगति नहीं करते। ऐसे व्यक्ति भक्ति के नाम पर नाना प्रकार के पापकर्म— यथा अवैध षी-प्रसंग, मद्यपान, द्यूत-क्रीड़ा तथा मांसाहार—करते हैं। ऐसे अनेक तथाकथित भक्त हैं, जो इस प्रकार के पापकर्मों में लगे रह कर अपने को भक्त कहते हैं। दूसरे शब्दों में, जो व्यक्ति पापकर्म करता है उसे कृष्णभक्त नहीं माना जा सकता। पापकर्मों में रत व्यक्ति कृष्णचेतना विकसित नहीं कर सकता, जैसाकि इस श्लोक में इंगित किया गया है।  