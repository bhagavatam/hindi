**स वै प्रियतमश्चात्मा यतो न भयमण्वपि ।** **इति वेद स वै विद्वान्यो विद्वान्स गुरुर्हरि: ॥ ५१॥** 

**शब्दार्थ** 

**स:—** **वह** **; वै—** **निश्चय ही** **; प्रिय-तम:—** **अत्यन्त प्रिय** **; च—** **भी** **; आत्मा—** **परमात्मा** **; यत:—** **जिससे** **; न—** **कभी नहीं** **; भयम्—** **डर** **; अणु—** **सूक्ष्म** **; अपि—** **भी** **; इति—** **इस प्रकार** **; वेद—** **(जो) जानता है** **; स:—** **वह** **; वै—** **निश्चय ही** **; विद्वान्—** **शिक्षित** **; य:—** **जो** **; विद्वान्—** **शिक्षित** **; स:—** **वह** **; गुरु:—** **गुरु** **; हरि:—** **भगवान् से अभिन्न।** **.** 

**जो भक्ति में लगा हुआ है, वह इस संसार से रंचमात्र भी नहीं डरता। इसका कारण यह है** **कि पूर्ण पुरुषोत्तम भगवान् परम आत्मा हैं और सबके मित्र हैं। जो इस रहस्य को जानता है, वही** **वास्तव में शिक्षित है और ऐसा शिक्षित व्यकि्त ही संसार का गुरु हो सकता है। जो वस्तुत:** **प्रामाणिक गुरु अर्थात् कृष्ण का प्रतिनिधि है, वह कृष्ण से अभिन्न होता है।** **तात्पर्य :** श्रील विश्वनाथ चक्रवर्ती ठाकुर कहते हैं— *साक्षाद्-धरित्वेन समस्त शाषै-रुक्तस्तथा* *भाव्यत एव सद्भि:।* हर शाष में गुरु को परमेश्वर का प्रतिनिधि कहा गया है। गुरु को भगवान् से अभिन्न समझा जाता है, क्योंकि वह भगवान् का परम विश्वासपात्र दास होता है ( *किन्तु प्रभोर्य: प्रिय* *एव तस्य* )। तात्पर्य यह कि परमात्मा तथा आत्मा एक दूसरे को परमप्रिय हैं। प्रत्येक व्यकि्त अपने आपसे प्यार करता है, किन्तु जब वह आगे बढ़ जाता है, तो वह परमात्मा को भी प्यार करने लगता है। स्वरूपसिद्ध व्यक्ति परमात्मा के अतिरिक्त अन्य किसी की पूजा करने की संस्तुति नहीं करता। वह जानता है कि काम तथा भौतिक सुख से प्रभावित होकर देवताओं की पूजा करने की अपेक्षा भगवान् की पूजा करना सरल है, अत: भक्त सदैव भगवान् की प्रेमाभक्ति में संलग्न रहता है। ऐसा व्यक्ति वास्तविक गुरु है। *पद्मपुराण* में कहा गया है— *षट्कर्मनिपुणो विप्रो मन्त्रतन्त्रविशारद:।* *अवैष्णवो गुरुर्न स्याद् वैष्णव: श्वपचो गुरु:॥* ''भले ही ब्राह्मण शाषों में निपुण हो और ब्राह्मण के षड्कर्मों को जानता हो, किन्तु वह तब तक गुरु नहीं हो सकता जब तक भगवान् का भक्त न हो। किन्तु यदि कोई चाण्डाल के परिवार में उत्पन्न होकर भगवान् का शुद्ध भक्त है, तो वह गुरु बन सकता है।ÓÓ निष्कर्ष यह निकला कि जब तक कोई भगवान् का शुद्ध भक्त नहीं होता, वह गुरु नहीं बन सकता। जो भक्ति के उपर्युक्त विवरण के अनुसार गुरु होता है उसको यह समझना चाहिए कि वह साक्षात् भगवान् के रूप में उपस्थित है। यहाँ पर प्रयुक्त शब्दों ( *गुरुर्हरि:* ) के अनुसार प्रामाणिक गुरु से परामर्श करने का अर्थ है साक्षात् भगवान् से परामर्श करना। अत: मनुष्य को ऐसे प्रामाणिक गुरु की शरण लेनी चाहिए। जीवन की सफलता का अर्थ है ऐसा गुरु बनाना जो कृष्ण को एकमात्र परम प्रिय व्यक्ति मानता है। मनुष्य को भगवान् के ऐसे विश्वस्त भक्त की पूजा करनी चाहिए।  

**नारद उवाच** 