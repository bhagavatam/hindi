**योऽविज्ञाताहृतस्तस्य पुरुषस्य सखेश्वर: ।** **यन्न विज्ञायते पुश्भिर्नामभिर्वा क्रियागुणै: ॥ ३॥** 

**शब्दार्थ** 

**य:—** **जो** **; अविज्ञात—** **अज्ञात** **; आहृत:—** **वॢणत** **; तस्य—** **उस** **; पुरुषस्य—** **जीव का** **; सखा—** **चिर मित्र** **; ईश्वर:—** **स्वामी** **; यत्—** **क्योंकि** **; न—** **कभी नहीं** **; विज्ञायते—** **जाना जाता है** **; पुश्भि:—** **जीवों द्वारा** **; नामभि:—** **नामों से** **; वा—** **अथवा** **; क्रिया-गुणै:—** **कर्मों या गुणों द्वारा।** **.** 

**जिस पुरुष को मैंने अविज्ञात कहा है, वह जीव का स्वामी तथा शाश्वत मित्र परमेश्वर है।** **चूँकि जीव भगवान् को भौतिक नामों, गुणों या कर्मों द्वारा नहीं जान सकते, फलत: वह** **बद्धजीव के लिए सदैव अज्ञात रहता है।** **तात्पर्य :** चूँकि भगवान् बद्धजीव के लिए अज्ञात रहता है, इसलिए वैदिक साहित्य में उसे कभी- कभी निराकार, अविज्ञात या *अवाङ्मनसागोचर* नामों से अभिहित किया जाता है। वास्तव में यह तथ्य है कि जहाँ तक रूप, नाम, गुण, लीलाओं या साज सामान का सश्बन्ध है, भगवान् को भौतिक इन्द्रियों द्वारा नहीं समझा जा सकता। किन्तु जब मनुष्य आध्यात्मिक रूप से जाग्रत होता है, तो वह उसके नाम रूप, गुण इत्यादि सभी समझ सकता है। इसकी पुष्टि *भगवद्गीता* (१८.५५) ** में हुई है— *भक्त्या* *मामभिजानाति यावान्यश्चास्मि तत्त्वत:* —जब कोई भक्ति में लगा होता है तभी वह भगवान् को सत्यरूप से देख समझ सकता है। पाप तथा पुण्य कर्मों में प्रवृत्त सामान्य पुरुष भगवान् के रूप, नाम तथा कर्मों को नहीं समझ सकते। किन्तु भक्त भगवान् को अनेक प्रकार से जान सकता है। उसे पता है कि श्रीकृष्ण ही भगवान् हैं, उनका पता गोलोक वृन्दावन है और उनके सारे कार्यकलाप आध्यात्मिक हैं। चूँकि भगवान् के रूप तथा कार्यों को भौतिकताग्रस्त लोग नहीं समझ पाते, इसीलिए शाषों में उन्हें निराकार कहा गया है, किन्तु इसका अर्थ यह नहीं है कि भगवान् के कोई रूप नहीं है; इसका अर्थ यह है कि कर्मी उसे समझ नहीं पाते। *ब्रह्म-संहिता* में उनके रूप को *सच्चिदानन्दविग्रह* कहा गया है। *पद्म* *पुराण* से इसकी पुष्टि होती है— *अत: श्रीकृष्णनामादि न भवेद् ग्राह्यमिन्द्रियै:।* *सेवोन्मुखे हि जिह्वादौ स्वयमेव स्फुरत्यद:॥* ''कोई भी अपनी कुंठित भौतिक इन्द्रियों द्वारा श्रीकृष्ण के असली रूप को नहीं समझ सकता। किन्तु भगवान् भक्तों की दिव्य प्रेमाभकि्त से प्रसन्न होकर भक्तों के समक्ष अपने को स्वयं प्रकट करते हैं।ÓÓ चूँकि भौतिक इन्द्रियों द्वारा भगवान् श्रीकृष्ण के नाम, रूप तथा गुण नहीं जाने जा सकते, अत: उन्हें *अधोक्षज* अर्थात् ''भौतिक ²ष्टि से परेÓÓ कहा जाता है। जब इन्द्रियाँ भक्तिकार्यों द्वारा शुद्ध हो जाती हैं, तो भक्त भगवान् के विषय में उन्हीं की कृपा से सभी कुछ समझ जाता है। इस श्लोक में *पुश्भिर्नामभिर्वा क्रियागुणै:* पद महत्त्वपूर्ण है, क्योंकि भगवान् श्रीकृष्ण के अनेक नाम, कार्य तथा गुण हैं, किन्तु इनमें से एक भी भौतिक नहीं है। इस तथ्य के बावजूद भी शाषों में इन नामों, कार्यों तथा लीलाओं का उल्लेख होने तथा भक्तों द्वारा समझे जाने पर भी कर्मी उन्हें नहीं समझ पाते और न ज्ञानी ही। यद्यपि भगवान् विष्णु के हजारों नाम हैं, किन्तु कर्मी तथा ज्ञानी भगवान् के नामों के साथ देवों तथा मनुष्यों के नाम मिलाते रहते हैं। चूँकि वे भगवान् के वास्तविक नाम को नहीं समझते, अत: वे यह मानकर चलते हैं कि उन्हें कोई भी नाम दिया जा सकता है। उनका विश्वास है कि परमेश्वर निराकार है, अत: वे उसे किसी भी नाम से पुकार सकते हैं, अन्यथा वे यह मानते हैं कि उसका कोई नाम नहीं है। किन्तु यह सत्य नहीं है। यहाँ स्पष्ट कहा गया है— *नामभिर्वा क्रियागुणै:।* भगवान् के विशेष नाम हैं— यथा राम, कृष्ण, गोविन्द, नारायण, विष्णु तथा अधोक्षज। निस्सन्देह, नाम तो अनेक हैं, किन्तु बद्धजीव उन्हें समझ नहीं पाता।  