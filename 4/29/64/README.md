**एवं पञ्चविधं लिङ्गं त्रिवृत्षोडश विस्तृतम् ।** **एष चेतनया युक्तो जीव इत्यभिधीयते ॥ ७४॥** 

**शब्दार्थ** 

**एवम्—** **इस प्रकार** **; पञ्च-विधम्—** **पाँच इन्द्रियविषयों** **; लिङ्गम्—** **सूक्ष्म शरीर** **; त्रि-वृत्—** **तीनों गुणों से प्रभावित** **; षोडश—** **सोलह** **; विस्तृतम्—** **फैला हुआ** **; एष:—** **यह** **; चेतनया—** **जीव के साथ** **; युक्त:—** **जुड़ा हुआ** **; जीव:—** **बद्धजीव** **; इति—** **इस** **प्रकार** **; अभिधीयते—** **माना जाता है।** **.** 

**पाँच इन्द्रिय विषय, पाँच कर्मेन्द्रियाँ, पाँच ज्ञानेन्द्रियाँ तथा मन—ये सोलह भौतिक विस्तार** **हैं। ये सब जीव के साथ संयोजित रहते हैं और प्रकृति के तीनों गुणों द्वारा प्रभावित होते हैं। इस** **प्रकार बद्धजीव के अस्तित्व को समझा जाता है।** **तात्पर्य :** *भगवद्गीता* (१५.७) ** में भगवान् कृष्ण कहते हैं— *ममैवांशो जीवलोके जीवभूत: सनातन:।* *मन: षष्ठानीन्द्रियाणि प्रकृतिस्थानि कर्षति॥* ''इस बद्ध जगत में सारे जीव मेरे ही शाश्वत भिन्न अंश हैं। बद्धजीव होने से वे मन समेत छ: इन्द्रियों के साथ कठिन संघर्ष करते रहते हैं।ÓÓ यहाँ इसकी भी व्यालया हुई है कि जीव सोलह भौतिक तत्त्वों के सश्पर्क में आता है और प्रकृति के तीन गुणों से प्रभावित होता है। जीव तथा सोलह तत्त्वों का यह समुच्चय मिलकर *जीव-भूत* बनाते हैं, जो बद्धजीव है और प्रकृति के अन्तर्गत कठिन संघर्ष करता है। सबसे पहले समग्र जगत प्रकृति के तीनों गुणों से विक्षुब्ध होता है और वे जीव की जीवन-अवस्थाएँ बन जाते हैं। इस प्रकार सूक्ष्म तथा स्थूल शरीर विकास करते रहते हैं और पृथ्वी, जल, अग्नि, वायु, आकाश इत्यादि अवयव स्वरूप रहते हैं। श्री मध्वाचार्य के अनुसार जब चेतना, जो हृदय की जीवनीशक्ति है, प्रकृति के तीनों गुणों द्वारा विक्षुब्ध होती है तब जीव का सूक्ष्म शरीर भौतिक अवस्था में कार्य करने के लिए सश्भव होता है, जो मन, इन्द्रिय पदार्थों, पाँच ज्ञानेन्द्रियों तथा पाँच कर्मेन्द्रियों से युक्त होता है।  