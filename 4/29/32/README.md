**यत्र भागवता राजन्साधवो विशदाशया: ।** **भगवद्गुणानुकथनश्रवणव्यग्रचेतस: ॥ ३९॥** **तस्मिन्महन्मुखरिता मधुभिच्चरित्र-** **पीयूषशेषसरित: परित: स्रवन्ति ।** **ता ये पिबन्त्यवितृषो नृप गाढकर्णै-** **स्तान्न स्पृशन्त्यशनतृड्भयशोकमोहा: ॥ ४०॥** 

**शब्दार्थ** 

**यत्र—** **जहाँ** **; भागवता:—** **परमभक्तगण** **; राजन्—** **हे राजा** **; साधव:—** **साधु पुरुष** **; विशद-आशया:—** **विशाल हृदय वाले** **;** **भगवत्—** **भगवान् के** **; गुण—** **गुण** **; अनुकथन—** **नियमित रूप से पाठ करना** **; श्रवण—** **सुनना** **; व्यग्र—** **उत्सुक** **; चेतस:—** **जिसकी चेतना** **; तस्मिन्—** **वहाँ** **; महत्—** **महापुरुषों का** **; मुखरिता:—** **मुखों से निकला** **; मधु-भित्—** **मधु नामक असुर के मारने** **वाले का** **; चरित्र—** **कार्यकलाप या चरित्र** **; पीयूष—** **अमृत का** **; शेष—** **अधिक** **; सरित:—** **नदियाँ** **; परित:—** **चारों ओर** **;** **स्रवन्ति—** **बहती हैं** **; ता:—** **वे सब** **; ये—** **जो** **; पिबन्ति—** **पीते हैं** **; अवितृष:—** **सन्तुष्ट हुए बिना** **; नृप—** **हे राजा** **; गाढ—** **सावधान** **;** **कर्णै:—** **कानों से** **; तान्—** **उनको** **; न—** **कभी नहीं** **; स्पृशन्ति—** **स्पर्श करते हैं** **; अशन—** **भूख** **; तृट्—** **प्यास** **; भय—** **डर** **; शोक—** **दुख** **; मोहा:—** **मोह।** **.** 

**हे राजन्, जिस स्थान में शुद्ध भक्त विधि-विधानों का पालन करते हुए तथा इस प्रकार से** **नितान्त सचेष्ट रहते हुए एवं उत्सुकतापूर्वक भगवान् के गुणों का श्रवण एवं कीर्तन करते रहते हैं** **उस स्थान में यदि किसी को अमृत के निरन्तर प्रवाह को सुनने का अवसर प्राप्त हो तो वह** **जीवन की आवश्यकताएँ—भूख तथा प्यास—भूल जायेगा और समस्त प्रकार के भय, शोक** **तथा मोह के प्रति निश्चेष्ट हो जायेगा।** **तात्पर्य :** कृष्णचेतना का अनुशीलन वहीं सश्भव है जहाँ महान् भक्त एकसाथ रहते हैं और भगवान् के गुणों का श्रवण तथा कीर्तन करते रहते हैं। वृन्दावन जैसे पवित्र स्थानों में अनेक भक्त भगवान् के गुणों का निरन्तर श्रवण तथा कीर्तन करते रहते हैं। यदि ऐसे स्थान में भक्तों के मुख से निरन्तर अमृत की धारा बहते हुए अनुभव करने का अवसर मिल पाये तो कृष्णचेतना का अनुशीलन अत्यन्त सरल हो जाता है। जब मनुष्य भगवान् के गुणों का निरन्तर श्रवण करता है, तो वह देहात्मबुद्धि से ऊपर उठ जाता है। देहात्मबुद्धि होने पर उसे भूख, प्यास, भय, शोक तथा मोह सताते हैं। किन्तु यदि वह भगवान् के गुणों का श्रवण तथा कीर्तन करता रहता है, तो वह देहात्मबुद्धि से आगे निकल जाता है। *भगवद्गुणानुकथनश्रवणव्यग्रचेतस:* पद का अर्थ है ''ऐसा स्थान खोजने के लिए सदैव उत्सुक रहना जहाँ भगवान् के गुणों का श्रवण तथा कीर्तन होता हो।ÓÓ इस श्लोक में यह पद महत्त्व पूर्ण है। एक व्यापारी ऐसे स्थान में जाने के लिए उत्सुक रहता है जहाँ व्यापार होता हो। इसी प्रकार एक भक्त मुक्त भक्तों के मुखारविन्द से सुनने के लिए व्यग्र रहता है और ज्योंही उसे मुक्त भक्तों से भगवान् की महिमा सुनने को मिलती है, वह तुरन्त कृष्णचेतना से पूरित हो उठता है। इसकी पुष्टि *भागवत*  (३.२५.२५) में अन्यत्र भी हुई है— *सतां प्रसङ्गान्मम वीर्यसंविदो* *भवन्ति हृत्कर्णरसायना: कथा:।* *तज्जोषणादाश्वपवर्गवत्र्मनि* *श्रद्धा रतिर्भक्तिरनुक्रमिष्यति॥* ''शुद्ध भक्तों की संगति में भगवान् की लीलाओं तथा कार्यकलापों की विवेचना कानों तथा हृदय को अत्यन्त सुखद तथा सन्तुष्ट करनेवाली हैं। ऐसे ज्ञान के अनुशीलन से मनुष्य क्रमश: मुक्तिपथ पर अग्रसर होता है। फिर वह मुक्त हो जाता है और उसकी आसक्ति स्थिर हो जाती है, तत्पश्चात् वास्तविक भक्ति प्रारश्भ होती है।ÓÓ (भागवत ३.२५.२५) शुद्ध भक्त की संगति से मनुष्य भगवान् के गुणों को सुनने और कीर्तन करने में अनुरक्त होता है। इस प्रकार वह कृष्णचेतना का अनुशीलन कर सकता है और अनुशीलन की प्रगति के साथ ही भगवान् के प्रति उसकी श्रद्धा तथा भक्ति बढ़ती जाती है और वह शीघ्र ही पूर्ण कृष्णचेतना प्राप्त कर लेता है। कृष्णचेतना अनुशीलन की सफलता का रहस्य है उपयुक्त व्यक्ति से श्रवण करना। कृष्णभावनाभावित व्यक्ति कभी भी शारीरिक आवश्यकताओं—भोजन, नींद, मैथुन, सुरक्षा—से विचलित नहीं होता।  