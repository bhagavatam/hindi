**स्वं लोकं न विदुस्ते वै यत्र देवो जनार्दन: ।** **आहुर्धूम्रधियो वेदं सकर्मकमतद्विद: ॥ ४८॥** 

**शब्दार्थ** 

**स्वम्—** **अपना, निजी** **; लोकम्—** **घर को** **; न—** **कभी नहीं** **; विदु:—** **जानते हैं** **; ते—** **ऐसे व्यक्ति** **; वै—** **निश्चय ही** **; यत्र—** **जहाँ** **;** **देव:—** **भगवान्** **; जनार्दन:—** **कृष्ण या विष्णु** **; आहु:—** **कहते हैं** **; धूम्र-धिय:—** **अल्पज्ञानी व्यक्ति** **; वेदम्—** **चारों वेद** **; स-** **कर्मकम्—** **अनुष्ठानों से पूर्ण** **; अ-तत्-विद:—** **ऐसे व्यक्ति जिन्हें ज्ञान नहीं है।** **.** 

**अल्पज्ञानी मनुष्य वैदिक अनुष्ठानों को ही सब कुछ मान बैठते हैं। उन्हें यह ज्ञान नहीं है कि** **वेदों का प्रयोजन अपने निजी धाम (घर) को जानना है जहाँ भगवान् निवास करते हैं। अपने** **असली धाम में रुचि न रखकर वे मोहग्रस्त होकर, अन्य धामों की खोज करते रहते हैं।** **तात्पर्य :** सामान्यत: लोग अपने इस जीवन-स्वार्थ से कि भगवान् के धाम वापस जाना है, अपरिचित होते हैं। वे आध्यात्मिक जगत में अपने असली धाम को नहीं जानते। आध्यात्मिक जगत में अनेक वैकुण्ठलोक हैं और सर्वोच्च लोक तो कृष्णलोक या गोलोक वृन्दावन है। सवयता की तथाकथित प्रगति के बावजूद लोगों को वैकुण्ठ लोकों की कोई जानकारी नहीं है। इस समय तथाकथित सवय लोग अन्य ग्रहों (लोकों) को जाने का प्रयत्न कर रहे हैं, किन्तु वे यह नहीं जानते कि यदि वे सर्वोच्च लोक, ब्रह्मलोक चले भी जाँय तो उन्हें पुन: इस लोक में आना होगा। इसकी पुष्टि *भगवद्गीता* (८.१६) ** में इस प्रकार हुई है— *आब्रह्मभुवनाल्लोका: पुनरावॢतनोऽर्जुन।* *मामुपेत्य तु कौन्तेय पुनर्जन्म न विद्यते॥* ''हे अर्जुन इस भौतिक जगत में सर्वोच्च लोक से लेकर सबसे निश्न लोक तक के सभी लोक क्लेश के स्थान हैं, जहाँ बारश्बार जन्म-मृत्यु होते रहते हैं। किन्तु हे कुन्तीपुत्र! जो मेरे धाम को प्राप्त कर लेता है, वह पुन: जन्म नहीं लेता।ÓÓ यदि कोई इस ब्रह्माण्ड के सर्वोच्च लोक तक पहुँच भी जाता है, तो पुण्यकर्मों के क्षीण हो जाने पर उसे वापस लौटना पड़ता है। अन्तरिक्ष-यान आकाश में भले ही अत्यधिक ऊँचाई प्राप्त कर लें, किन्तु ज्योंही उनका ईंधन समाप्त हो जाता है उन्हें पृथ्वी लोक पर लौट आना पड़ता है। ये सारे कार्य मोहवश सश्पन्न किये जाते हैं। असली प्रयास अब भगवान् के धाम वापस जाने का होना चाहिए। यह विधि *भगवद्गीता* में वॢणत है। *यान्ति मद्याजिनोऽपि माम्* —जो लोग भगवान् की भक्ति करते हैं, वे भगवान् के धाम को वापस जाते हैं। मनुष्य-जीवन अत्यन्त मूल्यवान है; अत: मनुष्य को चाहिए कि अन्य लोकों की खोज में इस जीवन को व्यर्थ न गँवाए। उसे इतना बुद्धिमान होना चाहिए कि वह भगवान् के धाम वापस जा सके। उसे आध्यात्मिक वैकुण्ठलोकों के विषय में और विशेष रूप से गोलोक वृन्दावन नामक लोक के विषय में जानने के लिए उत्सुक होना चाहिए और भक्ति जैसी सरल विधि से, जो श्रवण करने से प्रारश्भ होती है ( *श्रवणं कीर्तनं विष्णो:* ), वहाँ पहुँचने की कला सीखनी चाहिए। इसकी पुष्टि *श्रीमद्भागवत* (१२.३.५१) में भी हुई है— *कलेर्दोषनिधे राजन्नस्ति ह्येको महान् गुण:।* *कीर्तनादेव कृष्णस्य मुक्तसङ्ग: परं व्रजेत्॥* केवल हरे कृष्ण मंत्र का कीर्तन करने सेमनुष्य परम लोक को जा सकता है ( *परं व्रजेत्* )। यह इस युग के लोगों पर विशेष रूप से लागू होता है ( *कलेर्दोषनिधे* )। इस युग का विशेष लाभ यह है कि केवल हरे कृष्ण महामंत्र का जप करके मनुष्य समस्त भौतिक कल्मष से शुद्ध होकर घर को अर्थात् भगवान् के धाम वापस जा सकता है। इसमें कोई सन्देह नहीं है।  