**यथा हि पुरुषो भारं शिरसा गुरुमुद्वहन् ।** **तं स्कन्धेन स आधत्ते तथा सर्वा: प्रतिक्रिया: ॥ ३३॥** 

**शब्दार्थ** 

**यथा—** **जिस प्रकार** **; हि—** **निश्चय ही** **; पुरुष:—** **मनुष्य** **; भारम्—** **भार** **; शिरसा—** **सिर पर** **; गुरुम्—** **भारी** **; उद्वहन्—** **ढोते हुए** **;** **तम्—** **वह** **; स्कन्धेन—** **कन्धे पर** **; स:—** **वह** **; आधत्ते—** **रखता है** **; तथा—** **उसी तरह** **; सर्वा:—** **सभी** **; प्रतिक्रिया:—** **विरोधी** **क्रियाएँ।** **.** 

**मनुष्य बोझ को सिर पर लेकर ढो सकता है और जब यह उसे भारी लगने लगे तो कभी-** **कभी वह बोझ को कन्धे पर रख कर अपने सिर को विश्राम देता है। इस तरह वह बोझ से** **छुटकारा पाने के लिए प्रयास करता है। फिर भी, वह इस बोझ से मुक्त होने के लिए चाहे जो** **भी विधि निकाले, वह उस बोझ को एक स्थान से दूसरे स्थान पर रखने से अधिक और कुछ** **नहीं कर सकता।** **तात्पर्य :** बोझ को एक स्थान से दूसरे में स्थानान्तरित करने का यह सुन्दर वर्णन है। जब मनुष्य सिर पर रखे बोझ से थकता है, तो वह उसे सिर से हटाकर कंधे पर रख लेता है। किन्तु इसका अर्थ यह नहीं है कि वह बोझ ढोने से बच गया। इसी प्रकार मानव-समाज सवयता के नाम पर एक प्रकार के कष्ट को हटाने के लिए दूसरे प्रकार का कष्ट उत्पन्न करता है। समकालिक सवयता में हम देखते हैं कि हमें एक स्थान से दूसरे स्थान तक त्वरित गति से ले जाने के लिए अनेक वाहन बनाए जाते हैं, किन्तु उसी के साथ हमने अन्य समस्याएँ उत्पन्न कर दी हैं। हमें अनेक सड़कों का निर्माण करना पड़ता है, किन्तु फिर भी ये सड़कें वाहनों की भीड़ का सामना करने के लिए पर्याप्त नहीं होती। साथ ही वायु प्रदूषण तथा ईंधन की कमी जैसी समस्याएँ उठती हैं। निष्कर्ष यह है कि हम अपने कष्टों का निवारण करने के लिए चाहे जो विधयाँ निकाल लें, उनसे हमारे कष्टों का अन्त नहीं हो पाता। यह मात्र मोह है। हम बोझ को केवल सिर से हटाकर कन्धे पर रखते हैं। अपनी समस्याओं को न्यूनतम करने का सही उपाय है भगवान् की शरण ग्रहण करके उनके संरक्षण में अपने को छोड़ देना। भगवान् दयालु होने के कारण हमारे कष्टमय जीवन को सुखी बनाने के लिए व्यवस्था करेंगे।  