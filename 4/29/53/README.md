**यथानुमीयते चित्तमुभयैरिन्द्रियेहितै: ।** **एवं प्राग्देहजं कर्म लक्ष्यते चित्तवृत्तिभि: ॥ ६३॥** 

**शब्दार्थ** 

**यथा—** **जिस प्रकार** **; अनुमीयते—** **अनुमान लगाया जा सकता है** **; चित्तम्—** **चेतना या मानसिक सि्थति** **; उभयै:—** **दोनों** **; इन्द्रिय—** **इन्द्रियों का** **; ईहितै:—** **क्रियाओं के द्वारा** **; एवम्—** **उसी तरह** **; प्राक्—** **पूर्व** **; देहजम्—** **शरीर द्वारा सश्पन्न** **; कर्म—** **कर्म** **; लक्ष्यते—** **देखा जा सकता है** **; चित्त—** **चेतना के** **; वृत्तिभि:—** **व्यापारों से।** **.** 

**जीव की मानसिक सि्थति को दो प्रकार की इन्द्रियों—कर्मेन्द्रियों तथा ज्ञानेन्द्रियों—द्वारा** **समझा जा सकता है। इसी प्रकार किसी मनुष्य की मानसिक सि्थति से उसके पूर्वजन्म की** **स्थिति को समझा जा सकता है।** **तात्पर्य :** अंग्रेजी में एक कहावत है, ''मुख मन का दर्पण है।ÓÓ यदि कोई क्रोधित होता है, तो उसका क्रोध उसके मुख पर तुरन्त प्रकट हो जाता है। इसी प्रकार स्थूल शरीर की क्रियाओं से अन्य मानसिक दशाएँ प्रकट होती है। दूसरे शब्दों में, स्थूल शरीर के सारे कार्य मानसिक अवस्था के प्रतिफल हैं। मन के कार्य है—सोचना, अनुभव करना तथा इच्छा करना। मन की इच्छाएँ शरीर की क्रियाओं से प्रकट होती हैं। निष्कर्ष यह है कि हम शरीर तथा इनि्द्रयों की क्रियाओं से मन की अवस्था को समझ सकते हैं। पूर्वशरीर के पूर्वकर्मों द्वारा मन की अवस्था प्रभावित होती है। जब मन किसी इन्द्रिय विशेष के साथ जुड़ जाता है, तो किसी-न-किसी रूप में वह तुरन्त प्रकट हो जाता है। उदाहरणार्थ, जब मन में क्रोध रहता है, तो जीभ लडख़ड़ाने लगती है। इसी प्रकार जब मन का क्रोध हाथों द्वारा प्रकट होता है, तो लड़ाई होने लगती है। पाँव द्वारा प्रकट होने पर पादप्रहार होता है। मन की सूक्ष्म क्रियाएँ विविध इन्द्रियों द्वारा अनेक प्रकार से प्रकट होती रहती है। कृष्णचेतना में भी मनुष्य का मन इसी प्रकार से कार्य करता है। जीभ हरे कृष्ण महामंत्र का जप करती है, आनन्दविभोर होने से हाथ ऊपर उठते हैं और पाँव नाचने लगते हैं। ये लक्षण *अष्ट-सात्त्विक-विकार* कहलाते हैं। *सात्त्विक-* *विकार* का अर्थ है सतोगुण भाव या कभी-कभी दिव्य अनुभूति में रूपान्तर।  