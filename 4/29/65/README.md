**अनेन पुरुषो देहानुपादत्ते विमुञ्चति ।** **हर्षं शोकं भयं दु:खं सुखं चानेन विन्दति ॥ ७५॥** 

**शब्दार्थ** 

**अनेन—** **इस विधि से** **; पुरुष:—** **जीव** **; देहान्—** **स्थूल शरीरों को** **; उपादत्ते—** **प्राप्त करता है** **; विमुञ्चति—** **त्यागता है** **; हर्षम्—** **प्रसन्नता** **; शोकम्—** **शोक** **; भयम्—** **भय, डर** **; दु:खम्—** **दुख** **; सुखम्—** **सुख** **; च—** **भी** **; अनेन—** **स्थूल शरीर से** **; विन्दति—** **भोगता है।** **.** 

**सूक्ष्म शरीर की क्रियाओं से जीव स्थूल शरीरों को विकसित करता और त्यागता रहता है।** **यह आत्मा का देहान्तरण कहलाता है। इस प्रकार आत्मा विभिन्न प्रकार के हर्ष, शोक, भय,** **सुख तथा दुख का अनुभव करता है।** **तात्पर्य :** इस व्यालया से स्पष्ट रूप से समझा जा सकता है कि मूलत: जीव का स्वरूप भगवान् के ही समान शुद्ध आध्यात्मिक था। किन्तु जब इस संसार में मन इन्द्रियतृप्ति की इच्छाओं से दूषित हो जाता है, तो वह भौतिक अवस्था में चला आता है और अपना भौतिक जीवन प्रारश्भ करता है, जिसका अर्थ है कि वह एक शरीर से दूसरे में जाता है और इस संसार में अधिकाधिक फँसता जाता है। कृष्णभावनामृत की विधि जिसमें मनुष्य सदैव कृष्ण का चिन्तन करता है। वह दिव्य विधि है, जिससे मनुष्य अपनी मूल आध्यात्मिक स्थिति को लौट सकता है। भक्ति का अर्थ है श्रीकृष्ण का सदैव चिन्तन। *मन्मना भव मद्भक्तो मद्याजी मां नमस्कुरु।* *मामेवैष्यसि सत्यं ते प्रतिजाने प्रियोऽसि मे॥* ''सदैव मेरा चिन्तन करो और मेरे भक्त बनो। मेरी पूजा करो और मुझे ही नमस्कार करो। इस प्रकार तुम निश्चय ही मेरे पास आओगे। मैं तुश्हें यह वचन देता हूँ, क्योंकि तुम मेरे प्रिय मित्र होÓÓ ( *भगवद्गीता* १८.६५)। मनुष्य को सदैव भगवान् की भक्ति करनी चाहिए। जैसाकि अर्चना-मार्ग में संस्तुत है, मनुष्य को चाहिए कि मन्दिर में श्रीविग्रह की पूजा करे और गुरु तथा श्रीविग्रह को निरन्तर नमस्कार करे। ये विधियाँ उन लोगों के लिए हैं, जो वास्तव में भौतिक बन्धन से मुक्त होना चाहते हैं। आधुनिक मनोविज्ञानी मन की क्रियाओं—चिन्तन, अनुभव तथा कामना—का अध्ययन कर सकते हैं, किन्तु वे गहराई तक नहीं जा पाते। यह उनके ज्ञान के अभाव तथा किसी मुक्त आचार्य की संगति न होने के कारण है। जैसाकि *भगवद्गीता* (४.२) ** में कहा गया है— *एवं परश्पराप्राप्तमिमं राजर्षयो विदु:।* *स कालेनेह महता योगो नष्ट: परन्तप॥* ''इस प्रकार शिष्य-परश्परा द्वारा यह परम ज्ञान प्राप्त किया गया और राजॢषयों ने इसे इस विधि से जाना, किन्तु कालक्रम में यह परश्परा खण्डित हो गई जिससे यह विज्ञान यथार्थ रूप में लुप्त हो गया प्रतीत होता है।ÓÓ तथाकथित मनोविज्ञानियों एवं दार्शनिकों के पथ-प्रदर्शन में आधुनिक युग के लोग सूक्ष्म शरीर के कार्यों से अपरिचित हैं, अत: वे आत्मा के देहान्तर का अभिप्राय नहीं समझ पाते। ऐसे विषयों में हमें *भगवद्गीता* के (२.१३) प्रामाणिक कथनों को मानना चाहिए— *देहिनोऽस्मिन्यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस प्रकार बद्धजीव को इस देह में क्रम से कौमार, यौवन तथा वृद्धावस्था की प्राप्ति होती है, उसी तरह मृत्यु होने पर अन्य देह की प्राप्ति होती है। स्वरूपसिद्ध धीर पुरुष इस परिवर्तन से सश्मोहित नहीं होता।ÓÓ जब तक सारा मानव-समाज *भगवद्गीता* के इस महत्त्वपूर्ण श्लोक को नहीं समझ लेता, तब तक सवयता ज्ञान की ओर नहीं, अपितु अज्ञान की दिशा में बढ़ती जाएगी।  