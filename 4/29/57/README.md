**अ²ष्टमश्रुतं चात्र क्वचिन्मनसि ²श्यते ।** **यथा तथानुमन्तव्यं देशकालक्रियाश्रयम् ॥ ६७॥** 

**शब्दार्थ** 

**अ²ष्टम्—** **न देखी गई** **; अश्रुतम्—** **न सुनी गई** **; च—** **तथा** **; अत्र—** **इस जीवन में** **; क्वचित्—** **कभी** **; मनसि—** **मन में** **; ²श्यते—** **देखे** **जाते हैं** **; यथा—** **जिस प्रकार** **; तथा—** **उसी प्रकार** **; अनुमन्तव्यम्—** **समझा जाना चाहिए** **; देश—** **स्थान** **; काल—** **समय** **; क्रिया—** **कर्म** **; आश्रयम्—** **आश्रित।** **.** 

**कभी-कभी स्वप्न में हम ऐसी वस्तु देखते हैं, जिसको हम इस जीवन में कभी न तो अनुभव** **किये होते और न सुने होते हैं, किन्तु ये सभी घटनाएँ विभिन्न कालों, स्थानों तथा परिस्थितियों में** **अनुभव की गई होती हैं।** **तात्पर्य :** पिछले श्लोक में यह कहा गया था कि दिन में हम जो अनुभव करते हैं, उसे ही रात्रि में सपने में देखते हैं। किन्तु यह ऐसा क्यों है कि जिस वस्तु को न तो हमने देखा हो और न जिसके बारे में कभी सुना हो वह कभी-कभी हमें सपने में दिखती है? यहाँ यह कहा गया है कि भले ही इस जीवन में ऐसी घटनाओं का अनुभव न हुआ हो, वे पूर्वजन्मों में अनुभव की गई रहती हैं। काल तथा परिस्थिति के अनुसार वे इस प्रकार मिल जाती हैं कि स्वप्न में हमें कभी न अनुभव की गई किसी आश्चर्यजनक वस्तु के रूप में दिखती है। उदाहरणार्थ, हमें स्वप्न में पर्वत की चोटी पर समुद्र दिख सकता है, अथवा हम सूखा समुद्र देख सकते हैं। ये देश तथा काल में विभिन्न अनुभवों के मेल होते हैं। कभी-कभी हमें सुनहरा पर्वत दिखाई पड़ सकता है। यह सोना तथा पर्वत के पृथक् पृथक् अनुभवों के कारण होता है। स्वप्न में मोहवश हम इन पृथक्-पृथक् कारकों को मिला देते हैं। इस प्रकार हम सुनहरा पर्वत या दिन के समय तारे देख पाते हैं। तात्पर्य यह कि ये सारे मनोरथ हैं, यद्यपि उनका वास्तविक अनुभव भिन्न-भिन्न परिस्थितियों में हुआ रहता है। स्वप्न में मात्र वे मिल जाते है। अगले श्लोक में इसकी और भी व्यालया की गई है।  