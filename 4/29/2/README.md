**पुरुषं पुरञ्जनं विद्याद्यद्व्यनक्त्यात्मन: पुरम् ।** **एकद्वित्रिचतुष्पादं बहुपादमपादकम् ॥ २॥** 

**शब्दार्थ** 

**नारद: उवाच—** **नारद ने कहा** **; पुरुषम्—** **जीव, भोक्ता को** **; पुरञ्जनम्—** **राजा पुरञ्जन** **; विद्यात्—** **जानना चाहिए** **; यत्—** **जिससे** **;** **व्यनक्ति—** **उत्पन्न करता है** **; आत्मन:—** **स्वयं का** **; पुरम्—** **वासस्थान** **; एक—** **एक** **; द्वि—** **दो** **; त्रि—** **तीन** **; चतु:-पादम्—** **चार पैरों** **वाला, चौपाया** **; बहु-पादम्—** **अनेक पैरों वाला** **; अपादकम्—** **पाँवहीन।** **.** 

**नारद मुनि ने कहा : तुम जानो कि पुरञ्जन रूपी जीव अपने कर्म के अनुसार विभिन्न रूपों में** **देहान्तर करता रहता है, जो एक, दो, तीन, चार या अनेक पाँव वाले या पाँवविहीन हो सकते हैं।** **इन विभिन्न प्रकार के रूपों में देहान्तर करने वाला जीव तथाकथित भोक्ता के रूप में पुरञ्जन** **कहा जाता है।** **तात्पर्य :** आत्मा एक रूप से दूसरे में जिस प्रकार देहान्तर करता है उसका यहा अत्यन्त सुन्दर वर्णन हुआ है। *एकपाद* से भूतों का बोध होता है, क्योंकि यह कहा जाता है कि वे एक पाँव के बल चलते हैं। *द्विपाद* मनुष्य हैं। जब मनुष्य वृद्ध तथा अक्षम हो जाता है, तो वह *त्रिपाद* हो जाता है, क्योंकि वह डंडे या छड़ी के सहारे चलता है। किन्तु *चतुष्पाद* पशुओं के लिए प्रयुक्त है। *बहुपाद* ऐसे प्राणी हैं जिनके चार से अधिक पाँव होते हैं। ऐसे अनेक कीड़े तथा जलचर होते हैं जिनके अनेक पाँव होते हैं। *अपादक* शब्द का अर्थ है पाँवविहीन जो सर्पों के लिए प्रयुक्त है। पुरञ्जन ऐसे व्यक्ति का सूचक है, जो विभिन्न प्रकार के शरीरों को प्राप्त करके भोग करता है। भोग की उसकी यह प्रवृत्ति इस संसार में विभिन्न प्रकार के शरीरों द्वारा प्रदान की जाती है।  