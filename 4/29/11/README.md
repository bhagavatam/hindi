**नलिनी नालिनी नासे गन्ध: सौरभ उच्यते ।** **घ्राणोऽवधूतो मुलयास्यं विपणो वाग्रसविद्रस: ॥ ११॥** 

**शब्दार्थ** 

**नलिनी—** **नलिनी नामक** **; नालिनी—** **नालिनी नामक** **; नासे—** **दोनों नथुने** **; गन्ध:—** **सुगन्धित** **; सौरभ:—** **सौरभ (सुगन्ध)** **;** **उच्यते—** **कहलाता है** **; घ्राण:—** **गंध की इन्द्रिय, घ्राणेन्द्रिय** **; अवधूत:—** **अवधूत नामक** **; मुलया—** **मुलया नामक(प्रमुख)** **;** **आस्यम्—** **मुँह** **; विपण:—** **विपण नामक** **; वाक्—** **वाणी** **; रस-वित्—** **रसज्ञ, स्वाद लेने में पटु** **; रस:—** **स्वाद की इन्द्रिय** **(जीभ)।** **.** 

**नलिनी तथा नालिनी नामक दोनों द्वार दो नासाछिद्र (नथुने) हैं और सुगन्ध को सौरभ** **नामक नगरी ही कहा गया है। अवधूत नामक मित्र घ्राणेन्द्रिय है। मुलया नामक द्वार मुख है और** **विपण वाक्शक्ति है। रसज्ञ ही स्वाद की इन्द्रिय (जीभ) है।** **तात्पर्य :** *अवधूत* शब्द का अर्थ है ''सर्वथा मुक्त।ÓÓ अवधूत अवस्था प्राप्त कर लेने पर मनुष्य किसी प्रकार के यम-नियमों द्वारा प्रतिबनि्धत नहीं होता। दूसरे शब्दों में, वह जिस तरह चाहे कार्य कर सकता है। यह अवधूत अवस्था वायु की भाँति है, जो किसी प्रकार के अवरोध की परवाह नहीं करती। *भगवद्गीता* (६.३४) ** में कहा गया है— *चञ्चलं हि मन: कृष्ण प्रमाथि बलवद् ²ढम्।* *तस्याहं निग्रहं मन्ये वायोरिव सुदुष्करम्॥* ''हे कृष्ण! यह मन अस्थिर, मथने वाला जिद्दी तथा अत्यन्त बलिष्ठ है और मेरी समझ में इसको वश में करना वायु को वश में करने से भी अधिक कठिन है।ÓÓ जिस प्रकार वायु किसी के रोके नहीं रुकती, उसी प्रकार दोनों नथुने एक ही स्थान पर स्थित होकर बिना अवरोध के गन्ध का अनुभव करते रहते हैं। जीभ के होने से मुँह सभी प्रकार के स्वादिष्ट व्यंजनों का निरन्तर स्वाद लेता रहता है।  