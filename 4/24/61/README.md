**सृष्टं स्वशक्त्येदमनुप्रविष्ट-** **श्चतुॢवधं पुरमात्मांशकेन ।** **अथो विदुस्तं पुरुषं सन्तमन्तर्** **भु–े हृषीकैर्मधु सारघं य: ॥ ६४॥** 

**शब्दार्थ** 

**सृष्टम्—** **सृष्टि में** **; स्व-शक्त्या—** **अपनी ही शक्ति से** **; इदम्—** **इस ²श्य जगत में** **; अनुप्रविष्ट:—** **प्रवेश करते हुए** **; चतु:-विधम्—** **चार प्रकार के** **; पुरम्—** **शरीर** **; आत्म-अंशकेन—** **अपने ही अंश रूप** **; अथो—** **अत:** **; विदु:—** **जानो** **; तम्—** **उस** **; पुरुषम्—** **भोक्ता** **को** **; सन्तम्—** **स्थित** **; अन्त:—** **भीतर** **; भु–े—** **भोग करता है** **; हृषीकै:—** **इन्द्रियों द्वारा** **; मधु—** **मिठास** **; सार-घम्—** **मधु, शहद** **;** **य:—** **जो।** **.** 

**हे भगवन्, आप अपनी शक्तियों के द्वारा सृष्टि कर लेने के बाद, सृष्टि में चार रूपों में प्रवेश** **करते हैं। आप जीवों के अन्त:करण में स्थित होने के कारण उन्हें जानते हैं और यह भी जानते हैं** **कि वे किस प्रकार इन्द्रिय-भोग कर रहे हैं। इस भौतिक जगत का तथाकथित सुख ठीक वैसा** **ही है जैसा कि शहद के छत्ते में मधु एकत्र होने के बाद मधुमक्खी द्वारा उसका आस्वाद।** **तात्पर्य :** यह ²श्य जगत भगवान् की बहिरंगा शक्ति का प्रदर्शन है और चूँकि निर्जीव पदार्थ स्वत: गतिमान नहीं हो सकता, इसलिए भगवान् स्वयं इस भौतिक सृष्टि में अपने अंश रूप में (परमात्मा) प्रवेश करते हैं। वे अपने पृथक्-पृथक् अंशों (जीवों) के रूप में भी प्रविष्ट होते हैं। दूसरे शब्दों में, जीव तथा भगवान् दोनों ही भौतिक सृष्टि को गतिशील करने के लिए इसमें प्रवेश करते हैं। जैसाकि *भगवद्गीता* (७.५) ** में कहा गया है— *अपरेयमितस्त्वन्यां प्रकृङ्क्षत विद्धि मे पराम्।* *जीवभूतां महाबाहो ययेदं धार्यते जगत्॥* ''हे महाबाहु अर्जुन! इस अपरा प्रकृति के अतिरिक्त मेरी एक परा प्रकृति भी है, जिसमें सभी जीव समाहित हैं, जो भौतिक प्रकृति से संघर्ष कर रहे हैं और ब्रह्माण्ड को बनाये रखते हैं।ÓÓ किन्तु भौतिक जगत स्वत: कार्य नहीं कर सकता, अत: जीव चार प्रकार के शरीरों में इस के भीतर प्रवेश करते हैं। इस श्लोक का *चतुॢवधम्* शब्द महत्त्वपूर्ण है। इस जगत में चार प्रकार के जीव उत्पन्न हैं—ये हैं *जरायुज* (गुण से उत्पन्न), *अण्डज* (अण्डे से उत्पन्न), *स्वेदज* (स्वेद से उत्पन्न) तथा *उद्भिज* (बीज से उत्पन्न)। ये जीव भले ही देखने मे कैसे ही लगें, ये सभी इन्द्रियभोग में लगे रहते हैं। यहाँ पर भौतिकतावादी वैज्ञानिकों के इस विचार का निषेध हो जाता है कि मनुष्यों के अतिरिक्त अन्य जीवों में आत्मा नहीं होती। चाहे वे भ्रूण, अंडे, पसीने या बीज से क्यों न उत्पन्न हों, जीवों की चौरासी लाख योनियाँ भगवान् के ही अंश हैं, अत: इनमें से प्रत्येक में अलग से एक दिव्य ज्योति की चिनगारी तथा आत्मा है। जीव की कोटि का ध्यान न करते हुए कि वह मनुष्य है, पशु है, वनस्पति है, कीटाणु अथवा जीवाणु है, भगवान् प्रत्येक जीव के अन्त:करण में स्थित रहते हैं। वे ही सभी जीवों को अपनी इच्छा पूरी करने के लिए निर्देश देते हैं क्योंकि सभी जीव इस संसार में इनि्द्रय भोग की इच्छा पूरी करने के लिए आते हैं। इस तरह परमात्मा पूर्ण पुरुषोत्तम भगवान् प्रत्येक जीव की इच्छाओं से परिचित हैं। *भगवद्गीता* (१५.१५) ** में कहा गया है— *सर्वस्व चाहं हृदि सन्निविष्टो मत्त: स्मृतिज्र्ञानमपोहनं च।* ''मैं प्रत्येक जीव के अन्त:करण में स्थित हूँ और मुझी से स्मृति, ज्ञान तथा विस्मृति उत्पन्न होते हैं।ÓÓ समस्त जीवों के अन्त:करण में स्थित होने के कारण भगवान् उन्हें स्मृति (स्मरण शक्ति) प्रदान करते हैं जिससे वे वस्तुओं का भोग कर सकें। इस प्रकार जीव अपने-अपने मधुकोष (छत्ते) बनाकर उनका सुख लूटते हैं। मधुमक्खी का उदाहरण अत्यन्त उपयुक्त है, क्योंकि जब मधुमकि्खयाँ अपने मधुकोष का भोग करना चाहती हैं, तो उन्हें अन्य मक्खियों के दंश सहने पड़ते हैं। इस प्रकार जब मधुमक्खियाँ मधु की मिठास का आनन्द लूटती होती हैं, तो उसी के साथ ही उन्हें कष्ट भी सहने होते हैं क्योंकि मकि्खयां एक दूसरे को काटती है। दूसरे शब्दों में, जीवों को कष्ट तथा आनन्द उठाने होते हैं, किन्तु भगवान् उनके सुखभोग की सारी योजनाओं से परिचित होने के कारण पृथक् रहते हैं। उपनिषदों में एक वृक्ष पर बैठे दो पक्षियों का ²ष्टान्त दिया गया है। एक पक्षी (जीव) वृक्ष के फल का भोग करता है और दूसरा पक्षी (परमात्मा) केवल उसे देखता रहता है। *भगवद्गीता* (१३.२३) ** में भगवान् को परमात्मा के रूप में *उपद्रष्टा* (साक्षी) तथा *अनुमन्ता* (अनुमति प्रदान करने वाला) कहा गया है। इस प्रकार भगवान् जीवों के मात्र साक्षी बनकर उन्हें इन्द्रियभोग की अनुमति प्रदान करते हैं। परमात्मा ही बुद्धि के दाता हैं जिससे मधुमक्खियाँ छत्ता बनाती हैं, विभिन्न फूलों से मधु लाकर उसका संग्रह करती हैं और फिर उसका भोग करती हैं। यद्यपि परमात्मा जीवों से पृथक् रहता है, किन्तु उनके मनोभावों से परिचित होने के कारण उन्हें सुविधाएँ प्रदान करता है, जिससे वे अपने कर्मों के फल को भोग सकें। मानव-समाज मधुकोष के समान है, क्योंकि प्रत्येक व्यकि्त विभिन्न स्रोतों से मधु अथवा धन एकत्र करने तथा समष्टि सुख के लिए बड़े-बड़े राज्य बनाने में व्यस्त रहता है। किन्तु राज्य बन जाने पर अन्य राष्ट्र अपना दंशन प्रारश्भ करते हैं। कभी-कभी वे जब परस्पर युद्ध छेड़ देते हैं, तो मनुष्यों के मधुकोष दुख के मूल बन जाते हैं। यद्यपि मनुष्य अपनी इन्द्रियों के मधु को भोगने के लिए अपने-अपने मधुकोश निॢमत करते हैं, किन्तु उसी के साथ वे अन्य व्यकि्तयों अथवा राष्ट्रों के दंशन को भी सहते हैं। परमात्मा के रूप में भगवान् इन सारी गतिविधियों को देखते रहते हैं। निष्कर्ष यह निकला कि भगवान् तथा जीव दोनों ही इस भौतिक जगत में प्रवेश करते हैं। परमात्मा पूज्य है, क्योंकि उसने भौतिक जगत में जीवों के सुख की व्यवस्था की। किन्तु भौतिक जगत होने के कारण बिना मादकता के कोई भी जीव किसी प्रकार का सुख भोग नहीं सकता। भौतिक सुख का अर्थ ही है मादकता, जबकि आध्यात्मिक भोग का अर्थ है, भगवान् के संरक्षण में विशुद्ध आनन्द।  