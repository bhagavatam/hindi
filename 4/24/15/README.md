**यदुक्तं पथि ²ष्टेन गिरिशेन प्रसीदता ।** **तद्ध्यायन्तो जपन्तश्च पूजयन्तश्च संयता: ॥ १५॥** 

**शब्दार्थ** 

**यत्—** **जो** **; उक्तम्—** **कहा गया** **; पथि—** **रास्ते में** **; ²ष्टेन—** **भेंट करके** **; गिरिशेन—** **भगवान् शिव द्वारा** **; प्रसीदता—** **अत्यन्त प्रसन्न** **होकर** **; तत्—** **वही** **; ध्यायन्त:—** **ध्यान करते हुए** **; जपन्त: च—** **और जप करते हुए** **; पूजयन्त: च—** **और पूजते हुए** **; संयता:—** **अत्यन्त संयमपूर्वक।** **.** 

**जब प्राचीनबॢह के सभी पुत्रों ने तपस्या करने के उद्देश्य से घर छोड़ दिया तो उन्हें शिवजी** **मिले, जिन्होंने अत्यन्त कृपा करके उन्हें परम सत्य के विषय में उपदेश दिया। प्राचीनबॢह के** **सभी पुत्रों ने उनके उपदेशों को अत्यन्त सावधानी तथा मनोयोग से जपते तथा पूजा करते हुए** **उनके विषय में ध्यान किया।** **तात्पर्य :** यह स्पष्ट है कि तपस्या करने के लिए या किसी भी प्रकार की भकि्त के लिए गुरु द्वारा पथ-प्रदर्शक की आवश्यकता पड़ती है। यहाँ यह स्पष्ट उल्लेख है कि महाराज प्राचीनबॢह के दसों पुत्रों को भगवान् शिव के प्रकट होने से यह कृपा प्राप्त हुई और उन्होंने दयावश उन्हें तपस्या करने के विषय में उपदेश दिया। वास्तव में भगवान् शिव उन दसों के गुरु हो गये और बदले में उनके शिष्यों ने उनके उपदेशों को इतनी गश्भीरता से ग्रहण किया कि मात्र उन पर ध्यान करने से ( *ध्यायन्त:* ) वे सिद्ध हो सके। यही सफलता का रहस्य है। दीक्षा ग्रहण करके तथा गुरु से आदेश प्राप्त करके शिष्य को बिना हिचक के गुरु के उपदेशों या आदेशों के विषय में ध्यान करना चाहिए और अपने आपको किसी अन्य वस्तु से विचलित नहीं होने देना चाहिए। श्रील विश्वनाथ चक्रवर्ती ठाकुर का भी यही मत है जिन्होंने *भगवद्गीता* के (२.४१) एक श्लोक ( *व्यवसायात्मिका बुद्धिरेकेह कुरुनन्दन* ) की व्यालया करते हुए इंगित किया है कि शिष्य के लिए गुरु का आदेश ही जीवनाधार है। शिष्य भगवान् के धाम जा रहा है या नहीं, इसकी परवाह न करके उसका पहला कर्तव्य है गुरु के आदेश का पालन करे। इस प्रकार शिष्य को गुरु के आदेश पर ध्यान धारण करना चाहिए। यही समग्र ध्यान है। उसे न केवल उस आदेश के विषय में ध्यान करना चाहिए, अपितु उन साधनों की खोज भी करनी चाहिए जिनसे वह ठीक से उपासना कर सके और उसे पूरी कर सके।  

**विदुर उवाच** 