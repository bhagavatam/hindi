**स्निग्धप्रावृड्घनश्यामं सर्वसौन्दर्यसङ्ग्रहम् ।** **चार्वायतचतुर्बाहु सुजातरुचिराननम् ॥ ४५॥** **पद्मकोशपलाशाक्षं सुन्दरभ्रु सुनासिकम् ।** **सुद्विजं सुकपोलास्यं समकर्णविभूषणम् ॥ ४६॥** 

**शब्दार्थ** 

**स्निग्ध—** **चिकना** **; प्रावृट्—** **वर्षाकाल के** **; घन-श्यामम्—** **घने बादलों सा** **; सर्व—** **समस्त** **; सौन्दर्य—** **सुन्दरता** **; सङ्ग्रहम्—** **राशि** **;** **चारु—** **सुन्दर** **; आयत—** **शारीरिक अंग** **; चतु:-बाहु—** **चार भुजाओं वाले को** **; सु-जात—** **अत्यन्त सुन्दर** **; रुचिर—** **अत्यन्त** **मनोहर** **; आननम्—** **मुख** **; पद्म-कोश—** **कमल पुष्पों का गुच्छा** **; पलाश—** **पंखडिय़ाँ, दल** **; अक्षम्—** **नेत्र** **; सुन्दर—** **सुन्दर** **; भ्रु—** **भौंहें** **; सु-नासिकम्—** **उन्नत नाक** **; सु-द्विजम्—** **सुन्दर दाँत** **; सु-कपोल—** **सुन्दर मस्तक** **; आस्यम्—** **मुख** **; सम-कर्ण—** **एकसमान** **सुन्दर कान** **; विभूषणम्—** **पूर्णत: सज्जित।** **.** 

**भगवान् की सुन्दरता वर्षाकालीन श्याम मेघों के समान है। उनके शारीरिक अंग वर्षा जल** **के समान चमकीले हैं। दरअसल, वे समस्त सौंदर्य के समष्टि (सारसर्वस्व) हैं। भगवान् की चार** **भुजाएं हैं, सुन्दर मुख है और उनके नेत्र कमलदलों के तुल्य हैं। उनकी नाक उन्नत, उनकी हँसी** **मोहने वाली, उनका मस्तक सुन्दर तथा उनके कान सुन्दर और आभूषणों से सज्जित हैं।** **तात्पर्य :** ग्रीष्म ॠतु की तपन के बाद आकाश में काले-काले बादल अत्यन्त सुहावने लगते हैं। *ब्रह्म-संहिता* में पुष्टि की गई है— *बर्हावतंसमसिताश्बुदसुन्दराङ्गम्।* भगवान् अपने बालों में मोर पंख धारण करते हैं, उनका शरीर श्याम बादलों के समान है। सुन्दर या स्निग्ध शब्द का अर्थ ''अत्यन्त लुभावनाÓÓ है। *कन्दर्प कोटि कमनीय।* श्रीकृष्ण की सुन्दरता इतनी मोहक है कि करोड़ों कामदेव भी उसकी समता नहीं कर सकते। विष्णु रूप में भगवान् का रूप समस्त ऐश्वर्यों से सुसज्जित रहता है, अत: शिवजी नारायण या विष्णु के अत्यन्त ऐश्वर्यवान रूप का दर्शन पाने का प्रयास कर रहे हैं। सामान्यत: भगवान् की पूजा नारायण या विष्णु की पूजा से प्रारश्भ होती है, किन्तु कृष्ण तथा राधा की पूजा गुप्त विधि से की जाती है। भगवान् नारायण की पूजा *पाञ्चरात्रिक* विधि से की जाती है, जबकि भगवान् कृष्ण की पूजा भागवत-विधि से की जाती है। उनकी पाञ्चरात्र विधि से पूजा किये बिना कोई भी व्यक्ति भगवान् की पूजा भागवत विधि से नहीं कर सकता है। वास्तव में नवदीकि्षत भक्त भगवान् की पूजा *नारद पञ्चरात्र* द्वारा निॢदष्ट पाञ्चरात्रिक विधि से ही करते हैं। नवदीक्षित भक्त राधा कृष्ण की पूजा नहीं कर सकते, अत: मन्दिरों में विधि-विधानों के अनुसार ही लक्ष्मीनारायण की पूजा की जाती है। भले ही मन्दिर में राधाकृष्ण विग्रह हो, किन्तु नवदीकि्षत भक्तों द्वारा की गयी पूजा लक्ष्मीनारायण पूजा के रूप में ही स्वीकार्य होती है। पाञ्चरात्रिक विधि से की गई पूजा *विधि-मार्ग* कहलाती है और भागवत विधि से की गई पूजा *राग-मार्ग* कहलाती है। *राग-मार्ग* के सिद्धान्त उन भक्तों के लिए हैं, जो वृन्दावन पद को प्राप्त हैं। वृन्दावन के वासी—गोपियाँ, माता यशोदा, नन्द महाराज, गोप, गाएँ तथा अन्य सब—वास्तव में *राग-मार्ग* या *भागवत-मार्ग* के पद पर स्थित हैं। वे पाँच मूल रसों को भोगते हैं— *दास्य, सलय,* *वात्सल्य, माधुर्य* तथा *शान्त* । यद्यपि *भागवत-मार्ग* में ये पाँच रस पाये जाते हैं, किन्तु *भागवत-मार्ग* तो विशेषरूप से *वात्सल्य* तथा *माधुर्य* रसों के लिए है। परन्तु *विप्रलश्भ सलय* भी है, जो गोपों द्वारा भोगा जाता है। यद्यपि गोपों तथा कृष्ण के मध्य मित्रता है, किन्तु यह मित्रता कृष्ण तथा अर्जुन की ऐश्वर्य- मित्रता से भिन्न है। जब अर्जुन ने भगवान् का विश्वरूप देखा तो उन्हें भय हुआ कि उन्होंने तो कृष्ण को सामान्य मित्र माना था, फलत: उन्होंने क्षमा माँगी। किन्तु वृन्दावन के ग्वालबाल जो कृष्ण के मित्र हैं, वे उनके कंधों पर चढ़ते हैं, कृष्ण को अन्यों के समान अपने ही तुल्य मानते हैं, वे उनसे कभी भी डरते नहीं, न वे कभी क्षमा माँगते हैं। इस प्रकार *राग-मार्ग* या *भागवत-मार्ग* कृष्ण के साथ उच्चतर पद पर मित्रता है। यह पद *विप्रलश्भ* मित्रता का है। वात्सल्य भाव तथा माधुर्य भाव वृन्दावन के *राग-मार्ग* में देखे जा सकते हैं। कुछ अनैतिक लोग पांचराति्रक विधि के *विधि-मार्ग* से कृष्ण की भक्ति किये बिना ही *राग-मार्ग*  में तुरन्त कूदना चाहते हैं। इन्हें *सहजिया* कहते हैं। कुछ ऐसे अधम (असुर) भी हैं, जो अपने स्वेच्छाधारी आचरण का लाभ उठाते हुए कृष्ण तथा गोपियों के साथ उनकी लीलाओं की नकल करने में ही आनन्द लेते हैं। ऐसे अधम लोग जो *राग-मार्ग* पर पुस्तकें तथा गीत लिखकर प्रकाशित करते हैं, वे निश्चित ही नरकगामी हैं। दुर्भाग्यवश वे अपने साथ औरों को भी पतित बनाते हैं। कृष्णभक्ति में लगे हुए भक्तों को ऐसे अधमों से बचना चाहिए। मनुष्य को चाहिए कि लक्ष्मीनारायण की पूजा करते समय *विधि-मार्ग* का कठोर अनुसरण करे, भले ही मन्दिर में भगवान् राधाकृष्ण-रूप में क्यों न हों। राधाकृष्ण में लक्ष्मीनारायण निहित हैं, अत: *विधि-मार्ग* से ही पूजा करनी चाहिए और लक्ष्मीनारायण के ही रूप में भगवान् सेवा स्वीकार करते हैं। *भक्ति-रसामृत-ङ्क्षसधु* नामक कृति में राधाकृष्ण या लक्ष्मीनारायण के *विधि-मार्ग* -पूजा सश्बन्धी आवश्यक निर्देश दिये गये हैं। यद्यपि *विधि-मार्ग* पूजा में चौंसठ प्रकार के अपराध हो सकते हैं, किन्तु *राग-मार्ग* पूजा में ऐसे अपराधों पर विचार नहीं किया जाता, क्योंकि उस पद पर स्थित भक्त अत्यन्त उन्नत होते हैं, उनके द्वारा अपराध का प्रश्न ही नहीं उठता। किन्तु यदि *विधि-मार्ग* स्तर (पद) पर विधि-विधानों का पालन न करके अपराधों को ढूँढने में ही ²ष्टि जमा दी जाये तो प्रगति नहीं हो सकती। शिवजी ने कृष्ण के सौंदर्य-वर्णन में *चार्वायतचतुर्बाहु सुजातरुचिराननम्* शब्दों का प्रयोग नारायण या विष्णु के सुन्दर चतुर्भुज रूप के लिए किया है। जो श्रीकृष्ण की पूजा करते हैं, वे उन्हें *सुजातरुचिराननम्* के रूप में वर्णन करते हैं। *विष्णु तत्त्व* में परमेश्वर के लाखों-करोड़ों रूप रहते हैं, किन्तु इन सबमें श्रीकृष्ण का रूप ही सुन्दरतम है। इसलिए जो कृष्ण-पूजक हैं उनके लिए *सुजात-* *रुचिराननम्* शब्द का प्रयोग हुआ है। भगवान् विष्णु के चारों हाथ भिन्न-भिन्न कार्यों के लिए हैं। जिन दो हाथों में कमल तथा शंख धारण किये हैं, वे भक्तों के लिए हैं और शेष दो जिनमें चक्र तथा गदा धारण किये रहते हैं, असुरों के लिए हैं। वास्तव में उनके चारों हाथ कल्याणप्रद हैं, चाहे वे कमल तथा शंख धारण किये हों या चक्र तथा गदा। जिन असुरों का भगवान् विष्णु के चक्र तथा गदा से वध होता है, वे दिव्य-लोक को जाते हैं। जिस तरह कमल तथा शंख वाले हाथों द्वारा रक्षित भक्त भी दिव्य लोक को जाते हैं। किन्तु जो असुर दिव्यलोक को जाते हैं, वे निर्गुण ब्रह्मज्योति में स्थित होते हैं, जबकि भक्तों को वैकुण्ठलोक में प्रविष्ट होने दिया जाता है। कृष्ण के भक्त तुरन्त गोलोक वृन्दावनलोक को भेज दिये जाते हैं। भगवान् के सौन्दर्य की उपमा वर्षा से दी गई है, क्योंकि जब वर्षा ॠतु में वर्षा होती है, तो यह लोगों को अधिकाधिक भाती है। ग्रीष्म की भीषण तपन के बाद लोग वर्षा ऋतु का अत्यधिक आनन्द लेते हैं। यही नहीं, गाँवों के लोग घर के बाहर निकल कर वर्षा का प्रत्यक्ष आनन्द लेते हैं। इस प्रकार भगवान् के शारीरिक अंगों की तुलना वर्षाकालीन बादलों से की गई है। भक्त भगवान् के सौन्दर्य का आनन्द लेते हैं, क्योंकि यह समस्त प्रकार की सुन्दरताओं का संग्रह होता है। इसीलिए *सर्व सौन्दर्य* *संग्रहम्* शब्द का प्रयोग हुआ है। कोई यह नहीं कह सकता कि भगवान् के शरीर का कोई अंग कम सुन्दर है। यह *पूर्णम्* होता है। प्रत्येक वस्तु पूर्ण रहती है। चाहे वह ईश्वर की सृष्टि हो, ईश्वर की सुन्दरता हो या उनके शारीरिक अंग हों—वे सब इतने पूर्ण होते हैं कि भगवान् के सौंदर्यं को देखकर किसी की भी इच्छा पूरी हो जाती है। *सर्व सौन्दर्य* शब्द सूचित करता है कि भौतिक जगत में तथा वैकुण्ठलोक में भिन्न-भिन्न प्रकार की सुन्दरताएँ होती हैं और भगवान् में वे सब रहती हैं। भौतिकतावादी तथा अध्यात्मवादी समान रूप से भगवान् के सौंदर्य का आनन्द प्राप्त कर सकते हैं। चाहे असुर हों या देवता, भौतिकतावादी हों या अध्यात्मवादी, भगवान् सबों को आकृष्ट करने वाले हैं, इसीलिए वे कृष्ण कहलाते हैं। इसी प्रकार उनके भक्त भी सबों को आकृष्ट करने वाले हैं। जैसाकि षड्गोस्वामी स्तोत्र में उल्लेख है— *धीराधीर जनप्रियौ* —गोस्वामी धीर (भक्त) तथा अधीर (असुर) दोनों को समान रूप से प्रिय हैं। जब श्रीकृष्ण वृन्दावन में थे तो वे असुरों को प्रिय नहीं थे, किन्तु वृन्दावन में रहते हुए छहों गोस्वामी असुरों को प्रिय थे। अपने भक्तों के साथ बर्ताव में भगवान् की यही विशिष्टता है। कभी- कभी वे अपने भक्तों को अपने से भी बढ़कर श्रेय देते हैं। उदाहरणार्थ, कुरुक्षेत्र की युद्धभूमि में भगवान् कृष्ण युद्ध के लिए केवल आदेश दे रहे थे। युद्ध का सारा श्रेय तो अर्जुन को मिला। *निमित्तमात्रं भव* *सव्यसाचिन्* —''हे सव्यसाची (अर्जुन)! तुम इस युद्ध में केवल कारणस्वरूप बनोÓÓ ( *भगवद्गीता* ११.३३)। हर योजना कृष्ण की थी, किन्तु विजय का श्रेय मिला अर्जुन को। इसी प्रकार कृष्णभावनामृत-आन्दोलन में प्रत्येक घटना भगवान् श्री चैतन्य महाप्रभु की भविष्यवाणी के अनुसार घट रही है, किन्तु श्रेय मिलता है श्री चैतन्य महाप्रभु के आज्ञाकारी सेवकों को। इस प्रकार यहाँ पर भगवान् को *सर्व सौन्दर्य संग्रह* के रूप में वॢणत किया गया है।  