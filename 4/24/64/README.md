**कस्त्वत्पदाब्जं विजहाति पण्डितो** **यस्तेऽवमानव्ययमानकेतन: ।** **विशङ्कयास्मद्गुरुरर्चति स्म यद्** **विनोपपङ्क्षत्त मनवश्चतुर्दश ॥ ६७॥** 

**शब्दार्थ** 

**क:—** **कौन** **; त्वत्—** **तुश्हारे** **; पद-अब्जम्—** **चरणकमल** **; विजहाति—** **अवहेलना करेगा** **; पण्डित:—** **विद्वान** **; य:—** **जो** **; ते—** **तुमको** **; अवमान—** **उपेक्षा करते हुए** **; व्ययमान—** **घटाते हुए** **; केतन:—** **यह शरीर** **; विशङ्कया—** **बिना किसी सन्देह के** **; अस्मत्—** **हमारे** **; गुरु:—** **गुरु, पिता** **; अर्चति स्म—** **पूजा करता था** **; यत्—** **जो** **; विना—** **बिना** **; उपपत्तिम्—** **विक्षोभ** **; मनव:—** **मनुगण** **;** **चतु:-दश—** **चौदह।** **.** 

**हे भगवन्, कोई भी विद्वान् पुरुष जानता है कि आपकी पूजा के बिना सारा जीवन व्यर्थ है।** **भला यह जानते हुए वह आपके चरणकमलों की उपासना क्यों त्यागेगा? यहाँ तक कि हमारे** **गुरु तथा पिता ब्रह्मा ने बिना किसी भेदभाव के आपकी आराधना की और चौदहों मनुओं ने** **उनका अनुसरण किया।** **तात्पर्य :** *पंडित* शब्द का अर्थ है, ''ज्ञानी मनुष्य या ज्ञानवान्।ÓÓ वास्तव में ज्ञानी मनुष्य कौन है? *भगवद्गीता* (७.१९) ** में ज्ञानी मनुष्य को इस प्रकार बताया गया है— *बहूनां जन्मनामन्ते ज्ञानवान्मां प्रपद्यते।* *वासुदेव: सर्वमिति स महात्मा सुदुर्लभ:॥* ''अनेक जन्मजन्मांतरों के बाद जो वास्तव में ज्ञानवान है, वह मुझे समस्त कारणों का कारण तथा मैं ही सब कुछ हूँ, समझ कर मेरी शरण में आता है। ऐसा महात्मा अत्यन्त दुर्लभ होता है।ÓÓ इस तरह जब कोई ज्ञानी मनुष्य अनेक जन्मों तथा आत्म-साक्षात्कार के अनेक सनकी प्रयासों के बाद सचमुच ज्ञानी बनता है, तो वह भगवान् कृष्ण की शरण में जाता है। ऐसा ज्ञानी व्यक्ति या महात्मा जानता है कि वासुदेव कृष्ण ही सब कुछ हैं ( *वासुदेव: सर्वमिति* )। पंडितजन सदैव सोचते हैं कि बिना कृष्ण की पूजा किये या उनका भक्त बने यह जीवन व्यर्थ है। श्रील रूप गोस्वामी भी कहते हैं कि जब मनुष्य महान् भक्त बन जाता है, तो उसकी समझ में आता है कि उसे संयत तथा धैर्यवान् ( *क्षान्ति:* ) होना चाहिए और उसे समय न गँवाकर भगवान् की सेवा करनी चाहिए ( *अव्यर्थ* *कालत्वम्* )। उसे समस्त भौतिक आकर्षण से विरक्त होना चाहिए ( *विरक्ति:* ) और उसे अपने कर्मों के बदले में किसी प्रकार के सश्मान की कामना नहीं करनी चाहिए ( *मानशून्यता* ); उसे विश्वास होना चाहिए कि श्रीकृष्ण उस पर कृपा करेंगे( *आशाबन्ध:* ); उसे सदैव भगवान् की सेवा करने के लिए उत्सुक रहना चाहिए ( *समुत्कण्ठा* )। ज्ञानी सदैव कीर्तन तथा श्रवण द्वारा भगवान् की महिमा का गान करने के लिए उत्सुक रहता है ( *नाम-गाने सदा रुचि:* ) और भगवान् के दिव्य गुणों का वर्णन करते अघाता नहीं ( *आसक्तिस्तद्गुणालयाने* )। उसे भगवान् की लीलास्थलियों के प्रति भी आकर्षण होना चाहिए ( *प्रीतिस्तद्वसतिस्थले* )। ये सिद्ध भक्त के लक्षण हैं। एक महान् भक्त या पूर्ण पुरुष जो वास्तव में पंडित है, वह भगवान् के चरणकमलों की सेवा का परित्याग नहीं कर सकता। यद्यपि ब्रह्मा की आयु दीर्घ (४,३२,००,००,००० वर्ष ब्रह्मा के एक दिन अथवा १२ घंटे के बराबर है) है, तो भी ब्रह्माजी मृत्यु से भयभीत रहते हैं और भगवान् की भक्ति करते हैं। इसी प्रकार सारे मनु भी, जो ब्रह्मा के दिन में प्रकट होते तथा विलुप्त होते रहते हैं, भगवान् की भक्ति करते हैं। ब्रह्मा के एक दिन में चौदह मनु प्रकट होते तथा लुप्त होते हैं। प्रथम मनु स्वायश्भुव मनु हैं। प्रत्येक मनु ७१ युगों तक जीवित रहता है जिनमें से प्रत्येक युग ४३,२०००० वर्षों का होता हैं। इस तरह यद्यपि मनुओं की आयु काफी लश्बी होती है, किन्तु वे अगले जीवन के लिए भगवान् की भक्ति करते रहकर तैयारी करते हैं। इस युग में मनुष्य केवल साठ से अस्सी वर्ष तक जीवित रहता है और यह लघु आयु भी क्रमश: घटती जा रही है। इसलिए मनुष्यों के लिए और भी आवश्यक है कि भगवान् चैतन्य महाप्रभु के बताये हरे कृष्ण मंत्र के सतत कीर्तन द्वारा भगवान् के चरणकमलों की पूजा करें। *तृणादपि सुनीचेन तरोरिव सहिष्णुना।* *अमानिना मानदेन कीर्तनीय: सदा हरि:॥* ( *शिक्षाष्टक* ३) जब कोई भक्ति में व्यस्त रहता है, तो उसके चारों ओर ईष्र्यालु लोग रहते हैं और प्राय: उसके शत्रु उसे परास्त करना चाहते हैं या उसकी भक्ति को भंग करना चाहते हैं। इस युग के लिए यह कोई नई बात नहीं है, क्योंकि प्राचीन काल में भी भगवद्भकि्त में व्यस्त प्रह्लाद महाराज को उनके असुर पिता हिरण्यकशिपु ने यातना पहुँचाई थी। नास्तिक सदैव भक्त को तंग करने के लिए उद्यत रहते हैं; अत: चैतन्य महाप्रभु ने सुझाव दिया है कि मनुष्य को ऐसे लोगों के प्रति सहिष्णु होना चाहिए। तो भी मनुष्य को हरे कृष्ण मंत्र का कीर्तन करते रहना चाहिए और उसका उपदेश भी करना चाहिए, क्योंकि ऐसे उपदेश तथा कीर्तन से ही जीवन-सिद्धि मिलती है। मनुष्य को सभी प्रकार से अपने जीवन को पूर्ण रूप से सिद्ध बनाने की आवश्यकता का प्रचार करना चाहिए और कीर्तन करना चाहिए। इस प्रकार मनुष्य को चाहिए कि भगवान् की भकि्त में लगा रहे और ब्रह्मा इत्यादि पूर्व आचार्यों के पदचिह्नों पर चले।  