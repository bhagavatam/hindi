**कन्दमूलफलाहार: शुष्कपर्णाशन: क्वचित् ।** **अब्भक्ष: कतिचित्पक्षान्वायुभक्षस्तत: परम् ॥ ५॥** 

**शब्दार्थ** 

**कन्द—** **तना** **; मूल—** **जड़ें** **; फल—** **फल** **; आहार:—** **खाकर** **; शुष्क—** **सूखी** **; पर्ण—** **पत्तियाँ** **; अशन:—** **खाकर** **; क्वचित्—** **कभी-** **कभी** **; अप्-भक्ष:—** **जल पीकर** **; कतिचित्—** **कई** **; पक्षान्—** **पखवारों तक** **; वायु—** **हवा** **; भक्ष:—** **साँस लेकर** **; तत: परम्—** **तत्पश्चात्।** **.** 

**तपोवन में महाराज पृथु कभी वृक्षों के तने तथा जड़ें खाते रहे तो कभी फल तथा सूखी** **पत्तियाँ। कुछ हळतों तक उन्होंने केवल जल पिया। अन्त में वे केवल वायु ग्रहण करके उसी से** **निर्वाह करने लगे।** **तात्पर्य :** *भगवद्गीता* में योगियों को सलाह दी गई है कि वे जंगल में एकान्त में जाकर पवित्र स्थान में अकेले रहें। पृथु महाराज के आचरण से हम समझ सकते हैं कि जब वे जंगल गये तो उन्होंने कुछ भक्तों या शिष्यों द्वारा शहर से भेजा गया किसी प्रकार का पका भोजन नहीं खाया। जैसे ही कोई जंगल में रहने का व्रत लेता है, उसे केवल कन्द मूल, तने, फल, सूखी पत्तियाँ या प्रकृति द्वारा प्रदत्त वस्तुएँ खानी चाहिए। पृथु महाराज ने जंगल में रहने के लिए इन नियमों को कठोरतापूर्वक अंगीकार किया। अत: वे सूखी पत्तियों के अतिरिक्त कुछ भी नहीं खाते थे और थोड़े से जल के अतिरिक्त कुछ पीते भी नहीं थे। कभी-कभी तो वे केवल हवा पर रह जाते थे। कभी-कभी वे वृक्षों के कुछ फल खा लेते थे। इस प्रकार वे जंगल में रहकर भोजन के मामले में कठिन तपस्या करने लगे। दूसरे शब्दों में, जो आध्यात्मिक जीवन में उन्नति चाहता है उसे अधिक भोजन नहीं करना चाहिए। श्री रूप गोस्वामी ने भी आगाह किया है कि अधिक खाना तथा अधिक श्रम नियमविरुद्ध हैं ( *अत्याहार: प्रयासश्च* )। इनसे कभी भी आध्यात्मिक जीवन में उन्नति नहीं की जा सकती। वैदिक आदेश के अनुसार जंगल में रहना पूर्णत: सतोगुणी, शहर में रहना रजोगुणी तथा वेश्यालय या मदिरालय में रहना तामसिक है। किन्तु मन्दिर में रहना वैकुण्ठ में रहना है, क्योंकि वह प्रकृति के समस्त गुणों से परे होता है। कृष्णभावनामृत आन्दोलन मनुष्य को भगवान् के मन्दिर में रहने का सुअवसर प्रदान करता है, जो वैकुण्ठ के ही समान होता है। अत: कृष्णभक्त को न तो जंगल जाने की जरूरत है, न ही जंगल में रहने वाले महाराज पृथु या ऋषियों तथा मुनियों का कृत्रिम रूप से अनुकरण करने का प्रयास की। श्री रूप गोस्वामी शासन के मंत्री पद से अवकाश पाने के बाद वृन्दावन गये और महाराज पृथु की भाँति एक वृक्ष के नीचे रहने लगे। तब से अनेक लोग रूप गोस्वामी के चरित्र का अनुकरण करके वृन्दावन गये हैं। किन्तु आध्यात्मिक जीवन में उन्नति करने के बजाय उनमें से अनेक भौतिक आदतों में फँस गये हैं और वृन्दावन जाकर भी अवैध यौनाचार, द्यूत क्रीड़ा तथा नशे के शिकार हुए हैं। अब कृष्णभावनामृत-आन्दोलन का सूत्रपात पाश्चात्य देशों में किया गया है। किन्तु पाश्चात्यवासियों के लिए सश्भव नहीं कि वे जंगल जाकर वैसी ही कठिन तपस्या करें जैसी पृथु महाराज या रूप गोस्वामी ने की थी। तो भी पाश्चात्यवासी या अन्य लोग श्रील भक्तिसिद्धान्त सरस्वती ठाकुर का अनुसरण मन्दिर में रहकर कर सकते हैं, क्योंकि मन्दिर का वास जंगल वास से परे है। वे कृष्णप्रसाद के अतिरिक्त कुछ न ग्रहण करने का व्रत ले सकते हैं, विधि-विधानों का पालन कर सकते हैं और प्रतिदिन १६ माला हरे- कृष्ण-मंत्र का जप कर सकते हैं। इस प्रकार उनका आध्यात्मिक जीवन कभी भी विचलित नहीं होगा।  