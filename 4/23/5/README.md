**तितिक्षुर्यतवाग्दान्त ऊध्र्वरेता जितानिल: ।** **आरिराधयिषु: कृष्णमचरत्तप उत्तमम् ॥ ७॥** 

**शब्दार्थ** 

**तितिक्षु:—** **सहन करते हुए** **; यत—** **वश में करते हुए** **; वाक्—** **शब्द** **; दान्त:—** **इन्द्रियों को वश में करते हुए** **; ऊध्र्व-रेता:—** **वीर्य** **स्खलन के बिना** **; जित-अनिल:—** **प्राण वायु को जीतते हुए** **; आरिराधयिषु:—** **केवल इच्छा करते हुए** **; कृष्णम्—** **कृष्ण को** **;** **अचरत्—** **अवयास किया** **; तप:—** **तपस्या** **; उत्तमम्—** **श्रेष्ठ।** **.** 

**अपनी वाणी तथा इन्द्रियों को वश में करने, वीर्य स्खलित न होने देने तथा अपने शरीर के** **भीतर प्राण-वायु को वश में करने के लिए महाराज पृथु ने ये सारी कठिन तपस्याएँ साधीं। यह** **सब उन्होंने श्रीकृष्ण को प्रसन्न करने के लिए किया। इसके अतिरिक्त उनका कोई अन्य प्रयोजन** **न था।** **तात्पर्य :** कलियुग के लिए *बृहन्नारदीय पुराण* में संस्तुति की गई है— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* भगवान् श्रीकृष्ण द्वारा मान्य होने के लिए चौबीसों घण्टे भगवान् का नाम जपने की आवश्यकता है। दुर्भाग्यवश जो लोग इस गुर को नहीं स्वीकार करते वे किसी और प्रकार की तपस्या का आश्रय लिए बिना अन्य प्रकार का छद्म चिन्तन पसन्द करते हैं। किन्तु वास्तविकता यह है कि परिशुद्ध होने के लिए या तो ऊपर वॢणत तपस्या की कठिन विधि को स्वीकार किया जाये या फिर श्रीकृष्ण को प्रसन्न करने के लिए भक्ति की जाये। जो व्यक्ति कृष्णभक्त होता है, वह अत्यन्त बुद्धिमान है, क्योंकि कलियुग में ऐसी कठिन तपस्याएँ कर पाना सश्भव नहीं है। हमें भगवान् श्री चैतन्य महाप्रभु जैसे महापुरुषों का अनुसरण करने की ही आवश्यकता है। स्वरचित *शिक्षाष्टक* में भगवान् श्री चैतन्य महाप्रभु ने लिखा है— *परं विजयते श्रीकृष्ण संकीर्तनम्* —श्रीकृष्ण के नाम की जय हो जो प्रारश्भ से हृदय को विशुद्ध करके तुरन्त मुक्ति प्रदान करता है। *भवमहादावाग्नि निर्वापनम्।* यदि समस्त योगों का असली उद्देश्य श्रीकृष्ण को प्रसन्न करना है, तो इस युग के लिए संस्तुत यह सरल भक्तियोग पर्याप्त है। किन्तु यह आवश्यक है कि भगवान् की सेवा में निरन्तर संलग्न रहा जाए। यद्यपि पृथु महाराज ने अपना तप श्रीकृष्ण के आविर्भाव के बहुत पहले किया था, किन्तु इसका उद्देश्य श्रीकृष्ण को ही प्रसन्न करना था। ऐसे अनेक मूर्ख हैं, जो यह दावा करते हैं कि श्रीकृष्ण की पूजा केवल पाँच हजार वर्ष पूर्व प्रारश्भ हुई जब भगवान् कृष्ण भारत में प्रकट हुए, किन्तु तथ्य यह नहीं है। पृथु महाराज ने श्रीकृष्ण की पूजा लाखों वर्ष पूर्व की, क्योंकि पृथु महाराज ध्रुव के वंशज थे जिन्होंने सत्ययुग में छत्तीस हजार वर्षों तक राज्य किया था। यदि ध्रुव महाराज एक लाख वर्ष की आयु तक जीवित न रहे हों, वे छत्तीस हजार वर्षों तक कैसे राज्य करते रहे? बात तो यह है कि कृष्णपूजा सृष्टि के आरश्भ से ही विद्यमान थी और सत्ययुग, त्रेतायुग तथा द्वापर युग में से होते हुए अब कलियुग में चल रही है। जैसाकि *भगवद्गीता* में कहा गया है, कृष्ण केवल ब्रह्मा के इसी कल्प में नहीं, अपितु प्रत्येक कल्प में प्रकट होते हैं। फलत: कृष्ण की पूजा प्रत्येक कल्प में की जाती है। ऐसा नहीं है कि जब पाँच हजार वर्ष पूर्व इस पृथ्वी पर श्रीकृष्ण प्रकट हुए तभी से यह पूजा चालू हुई। यह मूर्खतापूर्ण निष्कर्ष है, जिसकी पुष्टि वैदिक साहित्य से नहीं होती। इस श्लोक की द्वितीय पंक्ति *आरिराधयिषु: कृष्णमचरत्तप उत्तमम्* भी महत्त्वपूर्ण है। कृष्णपूजन के विशेष उद्देश्य के लिए महाराज पृथु ने अनेक प्रकार की कठिन तपस्याएँ कीं। किन्तु इस युग में श्रीकृष्ण विशेष रूप से दयालु हैं कि वे अपने दिव्य नाम के दिव्य उच्चारण से ही प्रकट हो जाते हैं। जैसाकि *नारद पञ्चरात्र* में कहा गया है— *आराधितो यदि हरिस्तपसा तत: किम्।* यदि कृष्ण की पूजा की जाए, यदि उन्नति के लक्ष्य वे ही हैं, तो अनेक प्रकार की कठोर तपस्याएँ करने की आवश्यकता नहीं है, क्योंकि लक्ष्य तो पहले ही प्राप्त हो चुका है। यदि सभी प्रकार की तपस्याएँ करके कोई कृष्ण को नहीं प्राप्त कर पाता तो उसकी सारी तपस्या व्यर्थ रहती है, क्योंकि बिना कृष्ण के सारी तपस्या वृथा का श्रम है। *श्रम एव हि केवलम्* (भागवत १.२.८)। अत: हमें यह सोचकर हतोत्साहित नहीं होना चाहिए कि हम जंगल जाकर कठिन तपस्या नहीं कर पा रहे। हमारा जीवन इतना अल्प है कि हमें वैष्णव आचार्यों द्वारा बताये गये नियमों का ²ढ़ता से पालन करना चाहिए और शान्तिपूर्वक कृष्णभक्ति करनी चाहिए। हताश होने की कोई आवश्यकता नहीं है। नरोत्तमदास ठाकुर का तो कहना है— *आनन्दे* *बलहरि, भज वृन्दावन, श्रीगुरु-वैष्णव-पदे मजाइया मन।* दिव्य, आनन्दमय जीवन के लिए हरे-कृष्ण- मंत्र का जप करो, पवित्र स्थान वृन्दावन जाकर पूजा करो और सदैव भगवान् गुरु तथा वैष्णवों की सेवा करो। अत: यह कृष्णभावनामृत-आन्दोलन अत्यन्त सरल एवं निरापद है। हमें केवल भगवान् के आदेशों का पालन एवं उनकी शरण ग्रहण करनी होती है। इसमें हमें गुरु के आदेश का पालन करना होता है, कृष्णभक्ति का उपदेश देना होता है और वैष्णवों के पथ का अनुसरण करना होता है। गुरु के आदेशों का पालन करने तथा हरे-कृष्ण का जप करने से सब कुछ ठीक हो जाएगा।  