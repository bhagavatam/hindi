**तं सर्वगुणविन्यासं जीवे मायामये न्यधात्** **तं चानुशयमात्मस्थमसावनुशयी पुमान् ।** **ज्ञानवैराग्यवीर्येण स्वरूपस्थोऽजहात्प्रभु: ॥ १८॥** 

**शब्दार्थ** 

**तम्—** **उसको** **; सर्व-गुण-विन्यासम्—** **समस्त गुणों के अगार** **; जीवे—** **उपाधियों को** **; माया-मये—** **समस्त शक्तियों का आगार** **;** **न्यधात्—** **स्थित किया** **; तम्—** **उस** **; च—** **भी** **; अनुशयम्—** **उपाधि** **; आत्म-स्थम्—** **आत्म-साक्षात्कार में स्थित** **; असौ—** **वह** **;** **अनुशयी—** **जीवात्मा** **; पुमान्—** **भोक्ता** **; ज्ञान—** **ज्ञान** **; वैराग्य—** **विरक्ति** **; वीर्येण—** **वीर्य से** **; स्वरूप-स्थ:—** **अपनी स्वाभाविक** **स्थिति में स्थित** **; अजहात्—** **धाम को वापस गया** **; प्रभु:—** **नियन्ता के।** **.** 

**तब पृथु महाराज ने जीवात्मा की सश्पूर्ण उपाधि माया के परम प्रभु (नियन्ता) को सौंप दी।** **ज्ञान तथा वैराग्य एवं भक्ति की आध्यात्मिक शक्ति के द्वारा वे जीवात्मा की उन समस्त उपाधियों** **से मुक्त हो गये, जिनसे वे घिरे थे। इस प्रकार कृष्णभावना की अपनी मूल स्वाभाविक स्थिति** **(स्वरूप-स्थिति) में रहकर उन्होंने प्रभु (इन्द्रियों के नियन्ता) के रूप में अपने शरीर को त्याग** **दिया।** **तात्पर्य :** जैसाकि वेदों में कथित है भगवान् ही भौतिक शकि्त के स्रोत हैं। इसीलिए उन्हें कभी- कभी *मायामय* कहा जाता है, जिसका अर्थ है, वह परम पुरुष जो अपनी भौतिक शक्ति से लीलाएँ करता है। भगवान् की परम इच्छा से जीव भौतिक शक्ति के फन्दे में आ जाता है। *भगवद्गीता* से (१८.६१) हमें पता चलता है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन्सर्वभूतानि यन्त्रारूढानि मायया॥* ईश्वर समस्त बद्धजीवों के हृदय में स्थित हैं और उन्हीं की परम इच्छा से जीवात्मा विभिन्न प्रकार के शरीरों में भौतिक प्रकृति के ऊपर शासन करने की सुविधा प्राप्त करता है। शरीर एक चलायमान यंत्र है, जो सश्पूर्ण भौतिक माया द्वारा प्रदत्त है। यद्यपि जीव तथा भगवान् दोनों ही भौतिक शक्ति (माया) के अन्तर्गत स्थित हैं, किन्तु भगवान् जीव को माया द्वारा विविध शरीर प्रदान करके उसकी गतियों को निर्देशित करता है। इस प्रकार जीव सारे ब्रह्माण्डों में विविध शरीर-रूपों में भ्रमण करता है और कर्मफलों में भाग लेते हुए विभिन्न स्थितियों में फँसता रहता है। जब पृथु महाराज ज्ञान की वृद्धि तथा इच्छाओं से विरक्ति के कारण आध्यात्मिक रूप से सशक्त हो गये तो वे *प्रभु* अर्थात् इन्द्रियों के स्वामी (कभी-कभी गोस्वामी या स्वामी भी) हो गये। इसका अर्थ यह हुआ कि अब वे माया द्वारा नियंत्रित नहीं हो रहे थे। जब मनुष्य इतना प्रबल हो जाता है कि माया का प्रभाव त्याग सके तो वह *प्रभु* कहलाता है। इस श्लोक का *स्वरूपस्थ:* शब्द भी महत्त्वपूर्ण है। प्रत्येक जीव की वास्तविक पहचान यह है कि वह यह समझे कि मैं कृष्ण का शाश्वत दास हूँ। यह ज्ञान *स्वरूपोपलब्धि* कहलाता है। भक्ति करते रहने से भक्त धीरे-धीरे भगवान् के साथ अपने सश्बन्ध को समझने लगता है। अपनी विशुद्ध आध्यात्मिक स्थिति का यह ज्ञान ही स्वरूपोपलब्धि है और जब कोई इस स्थिति को प्राप्त कर लेता है, तो वह समझ सकता है कि वह भगवान् के साथ किस रूप में अर्थात् दास, मित्र या पिता अथवा प्रेमी के रूप में सश्बन्धित है। यह समझ *स्वरूपस्थ:* कहलाती है। पृथु महाराज को इस स्वरूप का अच्छी तरह ज्ञान था और अगले श्लोकों से स्पष्ट हो जाएगा कि उन्होंने स्वयं ही इस संसार या शरीर को वैकुण्ठ से आये रथ पर चढ़कर छोड़ दिया। इस श्लोक में *प्रभु* शब्द भी महत्त्वपूर्ण है। जैसाकि पहले कहा जा चुका है कि जब कोई पूर्ण रूप से स्वरूपसिद्ध हो जाता है और उसी सि्थति के अनुसार कार्य करता है, तो वह *प्रभु* कहलाता है। गुरु को ''प्रभुपादÓÓ कहा जाता है, क्योंकि वह पूर्ण रूप से स्वरूपसिद्ध जीव होता है। पाद का अर्थ है ''स्थान या पदÓÓ अत: *प्रभुपाद* से सूचित होता है कि उसे प्रभु या भगवान् का पद प्रदान किया गया है, क्योंकि वह भगवान् की ओर से कार्य करता है। जब तक कोई इन्द्रियों का नियामक अथवा प्रभु नहीं होता वह गुरु की तरह कार्य नहीं कर सकता जिसे परम प्रभु भगवान् कृष्ण द्वारा अधिकृत किया होता है। श्रील विश्वनाथ चक्रवर्ती ठाकुर ने गुरु की प्रशंसा में कहा है— *साक्षाद् धरित्वेन समस्त शाषैर-* *रुक्तस्तथा भाव्यत एव सद्भि:।* ''गुरु को परमेश्वर के ही समान आदर प्राप्त है, क्योंकि वह भगवान् का अत्यन्त विश्वासपात्र सेवक है।ÓÓ इस प्रकार पृथु महाराज को भी प्रभुपाद या प्रभु कहा जा सकता है जैसाकि यहाँ पर कहा गया है। इस सश्बन्ध में एक अन्य प्रश्न पूछा जा सकता है। चूँकि पृथु महाराज भगवान् के *शक्त्यावेशावतार* थे, अत: प्रभु बनने के लिए उन्हें विधि-विधानों को सश्पन्न करने की क्या आवश्यकता थी? चूँकि वे इस पृथ्वी पर आदर्श राजा के रूप में प्रकट हुए थे और चूँकि राजा का कर्तव्य है कि वह प्रजा को भकि्त करने का आदेश दे, अत: उन्होंने अन्यों को शिक्षा देने के लिए भकि्त के विधि-विधानों का पालन किया। इसी प्रकार यद्यपि चैतन्य महाप्रभु स्वयं कृष्ण थे, किन्तु उन्होंने हमें शिक्षा दी कि किस प्रकार भक्त के रूप में श्रीकृष्ण तक पहुँचा जाये। कहा गया है *आपनि आचरिÓ* *भक्ति शिखाइनु सबारे।* भगवान् चैतन्य महाप्रभु ने अपने व्यक्तिगत कार्यों के माध्यम से आदर्श प्रस्तुत करते हुए अन्यों के समक्ष भक्ति की विधि की शिक्षा दी। इसी प्रकार से पृथु महाराज यद्यपि *शक्त्यावेश*  अवतार थे, प्रभु का पद प्राप्त करने के लिए एक भक्त सा आचरण किया। यही नहीं, *स्वरूपस्थ:* का अर्थ है ''पूर्ण मोक्षÓÓ जैसाकि भागवत (२.१०.६) में कहा गया है— *हित्वान्यथारूपं स्वरूपेण* *व्यवस्थिति:* —जब जीव माया के कार्यों का परित्याग कर देता है और ऐसी स्थिति प्राप्त कर लेता है, जिसमें वह भक्ति कर सके तो उसकी यह अवस्था *स्वरूपस्थ:* या पूर्णमोक्ष कहलाती है।  