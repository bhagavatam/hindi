**अनुदिनमिदमादरेण शृण्वन्** **पृथुचरितं प्रथयन्विमुक्तसङ्ग: ।** **भगवति भवसिन्धुपोतपादे** **स च निपुणां लभते रङ्क्षत मनुष्य: ॥ ३९॥** 

**शब्दार्थ** 

**अनु-दिनम्—** **प्रतिदिन** **; इदम्—** **यह** **; आदरेण—** **आदरपूर्वक** **; शृण्वन्—** **सुनते हुए** **; पृथु-चरितम्—** **पृथु महाराज के वृत्तान्त को** **;** **प्रथयन्—** **कीर्तन करते हुए** **; विमुक्त—** **मुक्त** **; सङ्ग:—** **साथ** **; भगवति—** **भगवान् के प्रति** **; भव-सिन्धु—** **अज्ञानरूपी सागर** **; पोत—** **नाव** **; पादे—** **जिनके चरणकमल** **; स:—** **वह** **; च—** **भी** **; निपुणाम्—** **पूर्ण** **; लभते—** **प्राप्त करता है** **; रतिम्—** **आसक्ति, अनुराग** **;** **मनुष्य:—** **मनुष्य।** **.** 

**जो भी महाराज पृथु के कार्यकलापों के वृत्तान्त को नियमित रूप से अत्यन्त श्रद्धापूर्वक** **पढ़ता, कीर्तन करता तथा वर्णन करता है, उसका अविचल विश्वास तथा अनुराग निश्चय ही** **भगवान् के चरणकमलों के प्रति नित्यप्रति बढ़ता जाता है। भगवान् के चरणकमल वह नौका** **है, जिसके द्वारा मनुष्य अज्ञान के सागर को पार करता है।** **तात्पर्य :** इस श्लोक में *भवसिन्धुपोतपादे* शब्द महत्त्वपूर्ण हैं। भगवान् के चरणकमल *महत्पदम्*  कहलाते हैं, जिसका अर्थ है कि सारा भौतिक जगत भगवान् के चरणकमलों पर निर्भर करता है। जैसाकि *भगवद्गीता* (१०.८) में कहा गया है— *अहं सर्वस्य प्रभव:* —मुझसे ही सब कुछ उद्भूत है। यह ²श्य जगत भी, जिसकी तुलना अज्ञान सागर से की गई है, भगवान् के चरणकमलों पर आश्रित है। फलत: शुद्ध भक्त के लिए यह अज्ञानरूपी महासागर भी घट जाता है। जिसने भगवान् के चरणकमलों की शरण ले रखी है उसे इस समुद्र को पार करने की आवश्यकता नहीं होती, क्योंकि उसने पहले से ही भगवान् के चरणकमलों में स्थित होने के कारण उसे पार कर लिया होता है। वह भगवान् अथवा भगवान् के भक्त की महिमा का श्रवण तथा कीर्तन करने से भगवान् के चरणकमलों की सेवा में स्थिर हो जाता है। नियमित रूप से प्रतिदिन पृथु महाराज के जीवनवृत्त को सुनाकर भी यह पद आसानी से प्राप्त किया जा सकता है। इस प्रसंग में *विमुक्त-सङ्ग:* शब्द भी महत्त्वपूर्ण है। चूँकि हम प्रकृति के तीन गुणों से संग करते हैं, अत: इस संसार में हमारी स्थिति अत्यन्त संकटपूर्ण है, किन्तु जब हम *श्रवणं* *कीर्तनं* द्वारा भगवान् की भक्ति में लग जाते हैं, तो हम तुरन्त *विमुक्त-सङ्ग:* अर्थात् मुक्त हो जाते हैं। *इस प्रकार* श्रीमद्भागवत *के चतुर्थ स्कंध के अन्तर्गत ''महाराज पृथु का भगवद्धाम गमनÓÓ नामक* *तेईसवें अध्याय के भक्तिवेदान्त तात्पर्य पूर्ण हुए।* 