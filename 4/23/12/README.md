**सश्पीड्य पायुं पाॢष्णवयां वायुमुत्सारयञ्छनै: ।** **नावयां कोष्ठेष्ववस्थाप्य हृदुर:कण्ठशीर्षणि ॥ १४॥** 

**शब्दार्थ** 

**सश्पीड्य—** **रोककर** **; पायुम्—** **गुदाद्वार** **; पाॢष्णवयाम्—** **एड़ी से** **; वायुम्—** **ऊपर जाने वाली वायु को** **; उत्सारयन्—** **ऊपर** **धकेलकर** **; शनै:—** **धीरे-धीरे** **; नावयाम्—** **नाभि से** **; कोष्ठेषु—** **हृदय तथा कण्ठ में** **; अवस्थाप्य—** **स्थिर करके** **; हृत्—** **हृदय में** **;** **उर:—** **ऊपर की ओर** **; कण्ठ—** **गला, कंठ** **; शीर्षणि—** **दोनों भौहों के मध्य (मस्तक) में।** **.** 

**जब महाराज पृथु ने विशेष यौगिक आसन साधा तो उन्होंने अपनी एडिय़ों से अपना गुदाद्वार** **बन्द कर लिया और दोनों एडिय़ों को दबाया, फिर धीरे-धीरे प्राणवायु को नाभिचक्र से होते हुए** **वे हृदय तथा कण्ठ तक ऊपर की ओर ले गये और अन्त में उसे दोनों भौहों के मध्य पहुँचा** **दिया।** **तात्पर्य :** यहाँ पर जिस आसन का वर्णन है, वह *मुक्तासन* है। योग विधि में निद्रा, भोजन तथा मैथुन को वश में करने वाले कठोर विधि-विधानों का पालन करने के बाद विभिन्न आसनों की अनुमति दी जाती है। योगी का चरम लक्ष्य इच्छानुसार अपने शरीर का त्याग करने में समर्थ होना है। जिसने योगावयास में सिद्धि प्राप्त कर ली है, वह जब तक चाहता है शरीर में रहता है या जब तक वह पूर्ण नहीं होता, शरीर को ब्रह्माण्ड के भीतर या बाहर, जहाँ भी चाहे जाने देता है, जा सकता है। कुछ योगी अपना शरीर उच्चतर लोकों में जाकर वहाँ की भौतिक सुविधाओं का भोग करने के लिए छोड़ते हैं। किन्तु बुद्धिमान योगी इस संसार में व्यर्थ अपना समय गँवाना नहीं चाहते, वे उच्चतर लोकों की भौतिक सुविधाओं की भी परवाह नहीं करते। वे तो दिव्याकाश में सीधे भगवान् के धाम पहुँचने में रुचि रखते हैं। इस श्लोक के वर्णन से पता लगता है कि महाराज पृथु उच्चतर लोकों में जाने के तनिक भी इच्छुक न थे। वे तुरन्त भगवान् के धाम लौटना चाह रहे थे। यद्यपि महाराज पृथु ने कृष्णभक्ति की प्राप्ति के पश्चात् समस्त योगावयास बन्द कर दिया था, फिर भी उन्होंने पूर्व अवयास का लाभ उठाते हुए भगवान् के धाम जल्दी लौट जाने के लिए अपने आपको *ब्रह्मभूत* पद पर स्थापित कर लिया। इस विशेष प्रकार के आसन, मुक्तासन, का उद्देश्य कुण्डलिनी चक्र पर विजय प्राप्त करना है तथा धीरे-धीरे प्राण को *मूलाधार चक्र* से *स्वाधिष्ठान चक्र* और फिर *मणिपूर चक्र, अनाहत चक्र, विशुद्ध चक्र* तथा अन्त में *आज्ञा चक्र* तक ले जाना है। जब योगी दोनों भौहों के मध्य *आज्ञाचक्र* में पहुँच जाता है, तो वह *ब्रह्मरन्ध्र* में प्रवेश करने में सक्षम होता है और तब वह किसी भी लोक को, वैकुण्ठलोक या कृष्णलोक तक जा सकता है। कहने का निष्कर्ष यह है कि मनुष्य को भगवान् के धाम वापस जाने के लिए *ब्रह्मभूत* अवस्था पर पहुँचना होता है। किन्तु जो लोग कृष्णभकि्त करते हैं या भकि्तयोग का अवयास करते हैं ( *श्रवणं कीर्तनं विष्णो: स्मरणं पादसेवनम्* ) वे मुक्तासन का अवयास किये बिना ही भगवान् के पास लौट जाते हैं। मुक्तासन का उद्देश्य ब्रह्मभूत अवस्था तक जाना है, क्योंकि बिना ब्रह्मभूत अवस्था प्राप्त किये कोई भी दिव्याकाश में नहीं जा सकता। *भगवद्गीता* (१४.२६) में कहा गया है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* भक्तियोग का अवयास करने वाला भक्तियोगी निरन्तर ब्रह्मभूत अवस्था में स्थित रहता है ( *ब्रह्मभूयाय कल्पते* )। यदि भक्त ब्रह्मभूत पद पर रह सकता है, तो वह मृत्यु के बाद स्वत: दिव्याकाश में प्रवेश करता है और भगवान् के पास वापस चला जाता है, अत: भक्त को इसका खेद नहीं होना चाहिए कि वह कुण्डलिनी चक्र का अवयास नहीं कर पाया अथवा एक के पश्चात् एक छहों चक्रों को भेद नहीं सका। जहाँ तक महाराज पृथु की बात है, वे इस विधि का पहले ही अवयास कर चुके थे और चूँकि वे अपनी सहज मृत्यु की प्रतीक्षा नहीं कर सकते थे, अत: उन्होंने *षट्चक्र* भेदन की विधि का लाभ उठाया और इच्छानुसार अपने शरीर का त्याग करके दिव्याकाश में प्रवेश किया।  