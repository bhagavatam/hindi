**उत्सर्पयंस्तु तं मूॢध्न क्रमेणावेश्य नि:स्पृह: ।** **वायुं वायौ क्षितौ कायं तेजस्तेजस्ययूयुजत् ॥ १५॥** 

**शब्दार्थ** 

**उत्सर्पयन्—** **इस प्रकार स्थापित करते हुए** **; तु—** **लेकिन** **; तम्—** **वायु को** **; मूॢध्न—** **सिर में** **; क्रमेण—** **धीरे-धीरे** **; आवेश्य—** **रखते** **हुए** **; नि:स्पृह:—** **समस्त इच्छाओं से मुक्त होकर** **; वायुम्—** **शरीर के वायु भाग को** **; वायौ—** **ब्रह्माण्डकोश की समग्र वायु में** **;** **क्षितौ—** **सश्पूर्ण पृथ्वीकोश में** **; कायम्—** **भौतिक शरीर को** **; तेज:—** **शरीर की अग्नि** **; तेजसि—** **भौतिक कोश की सश्पूर्ण अग्नि** **में** **; अयूयुजत्—** **मिला दिया।** **.** 

**इस प्रकार पृथु महाराज अपने प्राणवायु को धीरे धीरे ब्रह्मरन्ध्र तक ऊपर ले गये जिससे** **उनकी समस्त सांसारिक आकांक्षाएँ समाप्त हो गईं। उन्होंने धीरे-धीरे अपने प्राण वायु को समष्टि** **वायु में, अपने शरीर को समष्टि पृथ्वी में और अपने शरीर की अग्नि (तेज) को समष्टि अग्नि में** **लीन कर दिया।** **तात्पर्य :** आध्यात्मिक चिनगारी ( *ब्रह्मज्योति* ), जो बाल की नोक के दस हजारवें भाग के बराबर बताई जाती है, इस भौतिक संसार में बलपूर्वक भेजी जाती है। यह चिनगारी स्थूल भौतिक तथा सूक्ष्म तत्त्वों से ढक जाती है। भौतिक शरीर पाँच स्थूल तत्त्वों—क्षिति, जल, अग्नि, वायु तथा आकाश (ईथर)—तथा तीन सूक्ष्म तत्त्वों—मन, बुद्धि तथा अहंकार—से बना होता है। जब मनुष्य को मुक्ति मिलती है, तो वह इन भौतिक कोशों (आवरणों) से बाहर निकल जाता है। दरअसल, योग की सफलता इन भौतिक आवरणों से मुक्ति पाने तथा आध्याति्मक जगत में प्रविष्ट होने में निहित है। भगवान् बुद्ध की निर्वाण सश्बन्धी शिक्षाएँ इसी सिद्धान्त पर आधारित हैं। उन्होंने अपने शिष्यों को ध्यान तथा योग के सहारे इन भौतिक आवरणों को त्यागने की शिक्षा दी। उन्होंने आत्मा के विषय में कोई सूचना नहीं दी, किन्तु यदि उनके उपदेशों का ठीक से पालन किया जाये तो मनुष्य भौतिक आवरणों से मुक्त होकर निर्वाण प्राप्त कर सकता है। जब कोई जीवात्मा भौतिक आवरणों को त्यागता है, तो वह आत्मा के रूप में बना रहता है। इस आत्मा को ब्रह्मज्योति में मिलने के लिए चिन्मय आकाश में प्रवेश करना होता है। दुर्भाग्यवश जब तक जीवात्मा को आध्यात्मिक जगत तथा वैकुण्ठ लोकों की जानकारी नहीं रहती तब तक ९९.९ प्रतिशत सश्भावना यही रहती है कि वह पुन: भौतिक जगत में आ गिरे। किन्तु ब्रह्मज्योति से आध्याति्मक लोक में जाने की सश्भावना बहुत कम होती है। निॢवशेषवादी इस ब्रह्मज्योति में विविधता नहीं मानते और बौद्ध लोग इसे शून्य मानते हैं। प्रत्येक दशा में, चाहे कोई दिव्याकाश को बिना विविधता के माने या शून्य, किन्तु वैकुण्ठ या कृष्णलोक जैसे आध्यात्मिक लोकों में जो दिव्य आनन्द है, वह वहाँ नहीं मिलता। विभिन्न प्रकार के आनन्द प्राप्त न होने पर आत्मा जीवन का आनन्द भोगने के लिए आकृष्ट होता है और कृष्णलोक या वैकुण्ठलोक की कोई जानकारी न होने से वह भौतिक कार्यकलापों में आ गिरता है, जिससे वह भौतिक सुख भोग सके।  