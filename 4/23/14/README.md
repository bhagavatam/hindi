**खान्याकाशे द्रवं तोये यथास्थानं विभागश: ।** **क्षितिमश्भसि तत्तेजस्यदो वायौ नभस्यमुम् ॥ १६॥** 

**शब्दार्थ** 

**खानि—** **शरीर में विभिन्न इन्द्रियों के द्वार (छिद्र)** **; आकाशे—** **आकाश में** **; द्रवम्—** **तरल पदार्थ** **; तोये—** **जल में** **; यथा-स्थानम्—** **उपयुक्त स्थान पर** **; विभागश:—** **जिस प्रकार वे विभाजित हैं** **; क्षितिम्—** **पृथ्वी** **; अश्भसि—** **जल में** **; तत्—** **वह** **; तेजसि—** **अग्नि में** **;** **अद:—** **अग्नि** **; वायौ—** **वायु में** **; नभसि—** **आकाश में** **; अमुम्—** **उस।** **.** 

**इस प्रकार पृथु महाराज ने अपनी इन्द्रियों के छिद्रों को आकाश में और अपने शरीर के द्रवों,** **यथा रक्त तथा विभिन्न स्रावों को, समष्टि जल में, पृथ्वी को जल में, फिर जल को अग्नि में,** **अग्नि को वायु में और वायु को आकाश में मिला दिया (लीन कर दिया)।** **तात्पर्य :** इस श्लोक में महत्त्वपूर्ण शब्द हैं— *यथास्थानं विभागश:।*  *श्रीमद्भागवत* के द्वितीय स्कंध के पंचम अध्याय में ब्रह्मा ने नारद से स्पष्ट बताया है कि सृष्टि कैसे बनी और फिर इन्द्रियों के विभाग, इन्द्रियों के नियामक, इन्द्रियों के पदार्थ (तन्मात्रा) तथा भौतिक तत्त्व इत्यादि को एक-एक करके समझाया है। उन्होंने यह भी बताया है कि वे एक के पश्चात् एक—वायु आकाश से, अग्नि वायु से, जल अग्नि से, पृथ्वी जल से, किस प्रकार उत्पन्न हुए। सृष्टि की प्रकि्रया को समझना आवश्यक है, जैसे जैसे यह ²श्य जगत पर लागू होता है। इसी प्रकार परमेश्वर द्वारा यह शरीर भी उसी प्रक्रिया से उत्पन्न किया जाता है। ब्रह्माण्ड में प्रवेश करके भगवान् इस ²श्य जगत की उत्पत्ति उत्तरोत्तर करते हैं। इसी प्रकार जीवात्मा माता के गर्भ में प्रवेश करके अपने स्थूल तथा सूक्ष्म शरीर को समष्टि आकाश, वायु, अग्नि, जल तथा पृथ्वी से अवयवों को ग्रहण करके संचित करता है। *यथास्थानं विभागश:* शब्द सूचित करते हैं कि मनुष्य को सृष्टि-प्रकि्रया समझनी चाहिए और इस सृष्टि प्रकि्रया के विलोम-क्रम पर विचार करना चाहिए जिससे भौतिक कल्मष से मुक्त हुआ जा सके।  