**छिन्नान्यधीरधिगतात्मगतिॢनरीह-** **स्तत्तत्यजेऽच्छिनदिदं वयुनेन येन ।** **तावन्न योगगतिभिर्यतिरप्रमत्तो** **यावद्गदाग्रजकथासु रङ्क्षत न कुर्यात् ॥ १२॥** 

**शब्दार्थ** 

**छिन्न—** **पृथक् होकर** **; अन्य-धी:—** **जीवन के अन्य बोध (देहात्म बुद्धि)** **; अधिगत—** **पूर्ण आश्वस्त होकर** **; आत्म-गति:—** **आध्यात्मिक जीवन का चरम लक्ष्य** **; निरीह:—** **इच्छारहित** **; तत्—** **उसे** **; तत्यजे—** **त्याग दिया** **; अच्छिनत्—** **काट दिया था** **;** **इदम्—** **यह** **; वयुनेन—** **ज्ञान से** **; येन—** **जिससे** **; तावत्—** **तब तक** **; न—** **कभी नहीं** **; योग-गतिभि:—** **योग पद्धति का अवयास** **;** **यति:—** **अवयास करने वाला** **; अप्रमत्त:—** **बिना किसी भ्रम के** **; यावत्—** **जब तक** **; गदाग्रज—** **कृष्ण का** **; कथासु—** **शब्द** **;** **रतिम्—** **आकर्षण** **; न—** **कभी नहीं** **; कुर्यात्—** **इसे करो।** **.** 

**जब महाराज पृथु देहात्मबुद्धि से पूर्ण रूप से मुक्त हो गये तो उन्होंने भगवान् श्रीकृष्ण को** **परमात्मा रूप में प्रत्येक के हृदय में स्थित देखा। इस प्रकार उनसे सारे आदेश पाने में समर्थ होने** **पर उन्होंने योग तथा ज्ञान की अन्य सारी विधियाँ त्याग दीं। ज्ञान तथा योग की सिद्धियों में भी** **उनकी रुचि नहीं रह गई, क्योंकि उन्होंने पूरी तरह यह अनुभव किया कि जीवन का चरम लक्ष्य** **तो श्रीकृष्ण की भक्ति है और जब तक योगी तथा ज्ञानी कृष्णकथा के प्रति आकृष्ट नहीं होते,** **संसार सश्बन्धी उनके सारे भ्रम (मोह) कभी भी दूर नहीं हो सकते।** **तात्पर्य :** जब तक मनुष्य देहात्मबुद्धि में अत्यधिक लीन रहता है, तब तक वह आत्म-साक्षात्कार की अनेकानेक विधियों में रुचि लेता रहता है, यथा योग विधि या चिन्तन इत्यादि। किन्तु जब मनुष्य समझ लेता है कि जीवन का परम लक्ष्य श्रीकृष्ण तक पहुँचना है, तो वह अपने हृदय के भीतर कृष्ण का अनुभव करने लगता है और कृष्णभावनामृत में स्थित प्रत्येक व्यक्ति की सहायता करने लगता है। वास्तव में जीवन की पूर्णता श्रीकृष्ण के विषय में सुनने की प्रवृत्ति पर निर्भर करती है। इसीलिए इस श्लोक में कहा गया है— *यावद्गदाग्रजकथासु रङ्क्षत न कुर्यात्।* जब तक मनुष्य कृष्ण में तथा उनकी लीलाओं में रुचि नहीं रखता तब तक योग विधि से या ज्ञान द्वारा मुक्ति का प्रश्न ही नहीं उठता। भक्ति की अवस्था प्राप्त कर लेने के बाद महाराज पृथु को ज्ञान तथा योग की विधियों में अरुचि हो गई, अत: उन्हें त्याग दिया। यह शुद्ध भक्तिमय जीवन की अवस्था है, जिसका वर्णन रूप गोस्वामी ने किया है— *अन्याभिलाषिताशून्यं ज्ञानकर्मद्यनावृतम्।* *आनुकूल्येन कृष्णानुशीलनं भक्तिरुत्तमा॥* वास्तविक ज्ञान का अर्थ यह समझ लेना है कि जीवात्मा भगवान् का नित्य दास है। यह ज्ञान अनेकानेक जन्मों के बाद प्राप्त होता है, जिसकी पुष्टि *भगवद्गीता* (७.१९) में हुई है— *बहूनां* *जन्मनामन्ते ज्ञानवान्मां प्रपद्यते।* परमहंस अवस्था में मनुष्य कृष्ण को ही सब कुछ मान लेता है— *वासुदेव: सर्वमिति स महात्मा सुदुर्लभ:।* जब मनुष्य समझने लगता है कि श्रीकृष्ण ही सब कुछ हैं और कृष्णभक्ति (चेतना) ही जीवन की परम सिद्धि है, तो वह परमहंस या महात्मा हो जाता है। ऐसा महात्मा या परमहंस दुर्लभ होता है। परमहंस या शुद्ध भक्त कभी भी हठयोग या चिन्तन के प्रति आकॢषत नहीं होता। वह तो भगवान् की अमिश्रित भक्ति में ही रुचि रखता है। इन विधियों का पूर्व- अवयस्त व्यक्ति कभी कभी भक्ति के साथ-साथ ज्ञान तथा योग का भी अवयास करता है, किन्तु ज्योंही वह अमिश्रित भक्ति की अवस्था को प्राप्त होता है, वह आत्म-साक्षात्कार की अन्य समस्त विधियों को त्याग देता है। दूसरे शब्दों में, मनुष्य जब एक बार श्रीकृष्ण को सुस्पष्टï रूप से चरम लक्ष्य समझ लेता है, वह ज्ञान प्राप्त करने के लिए योग या चिन्तन विधियों से मुख मोड़ लेता है।  