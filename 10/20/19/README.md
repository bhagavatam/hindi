**धनुॢवयति माहेन्द्रं निर्गुणं च गुणिन्यभात् ।** **व्यक्ते गुणव्यतिकरेऽगुणवान्पुरुषो यथा ॥ १८॥** 

**शब्दार्थ** 

**धनु:—** **धनुष (इन्द्रधनुष)** **; वियति—** **आकाश में** **; माहा-इन्द्रम्—** **इन्द्र का** **; निर्गुणम्—** **गुणहीन (प्रत्यंचारहित)** **; च—** **यद्यपि** **;** **गुणिनि—** **आकाश में, जिसमें ध्वनि जैसा निश्चित गुण पाया जाता है** **; अभात्—** **प्रकट हुआ** **; व्यक्ते—** **व्यक्त जगत के भीतर** **;** **गुण-व्यतिकरे—** **भौतिक गुणों की पारस्परिक क्रियाओं वाले** **; अगुण-वान्—** **भौतिक गुणों से सश्बन्ध न रखनेवाले** **; पुरुष:—** **परम पुरुष** **; यथा—** **जिस तरह।** **.** 

**जब उस आकाश में इन्द्रधनुष प्रकट हुआ जिसमें गर्जना करने का गुण था, तो वह सामान्य** **धनुषों से भिन्न था क्योंकि वह प्रत्यञ्चा पर टिका हुआ नहीं था। इसी प्रकार जब भगवान् इस** **जगत में, जो कि भौतिक गुणों की पारस्परिक कि्रया स्वरूप है, प्रकट होते हैं, तो वे सामान्य** **पुरुषों से भिन्न होते हैं क्योंकि वे समस्त भौतिक गुणों से मुक्त तथा समस्त भौतिक दशाओं से** **स्वतंत्र होते हैं।** **तात्पर्य :** श्रील प्रभुपाद की टीका इस प्रकार है : ''कभी कभी बादलों की गर्जना के अतिरिक्त इन्द्रधनुष निकलता है, जो प्रत्यञ्चारहित धनुष जैसा प्रतीत होता है। सामान्यतया धनुष वक्र स्थिति में इसीलिए बना रहता है क्योंकि इसके दोनों सिरे प्रत्यञ्चा (डोरी) द्वारा बँधे रहते हैं किन्तु इन्द्रधनुष में कोई ऐसी प्रत्यञ्चा नहीं होती फिर भी वह आकाश में बहुत अच्छी तरह टिका रहता है। इसी प्रकार जब भगवान् इस भौतिक जगत में अवतरित होते हैं, तो वे सामान्य व्यक्ति की तरह प्रकट तो होते हैं किन्तु वे किसी भौतिक अवस्था पर टिके नहीं होते। *भगवद्गीता* में भगवान् कहते हैं कि वे अपनी अन्तरंगा शक्ति के द्वारा, जो कि बाह्य शक्ति के बन्धन से मुक्त है, प्रकट होते हैं। जो सामान्य प्राणी के लिए बन्धन है, वही भगवान् के लिए स्वतंत्रता है।ÓÓ  