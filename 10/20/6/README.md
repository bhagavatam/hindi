**अष्टौ मासान्निपीतं यद्भूश्याश्चोदमयं वसु ।** **स्वगोभिर्मोक्तुमारेभे पर्जन्य: काल आगते ॥ ५॥** 

**शब्दार्थ** 

**अष्टौ—** **आठ** **; मासान्—** **महीनों के दौरान** **; निपीतम्—** **पिया हुआ** **; यत्—** **जो** **; भूश्या:—** **पृथ्वी का** **; च—** **तथा** **; उद-मयम्—** **जल** **से युक्त** **; वसु—** **सश्पत्ति** **; स्व-गोभि:—** **अपनी ही किरणों से** **; मोक्तुम्—** **मुक्त करने के लिए** **; आरेभे—** **प्रारश्भ कर दिया** **;** **पर्जन्य:—** **सूर्य ने** **; काले—** **उचित समय** **; आगते—** **आ जाने पर।** **.** 

**सूर्य ने अपनी किरणों से आठ मास तक पृथ्वी की जल रूपी सश्पत्ति का शोषण किया था।** **अब उपयुक्त समय आ गया था और सूर्य अपने उस संचित संपत्ति को मुक्त करने लगा।** **तात्पर्य :** आचार्यगण सूर्य द्वारा पृथ्वी की जल सश्पत्ति के भाप बनने की तुलना राजा द्वारा कर वसूल करने से करते हैं। श्रील प्रभुपाद ने *भगवान् श्रीकृष्ण* (भाग १, अध्याय २०) में इस रूपक की व्यालया इस प्रकार की है, ''बादल धूप द्वारा पृथ्वी से खींचा गया संचित जल हैं। सूर्य लगातार आठ मास तक पृथ्वी की सतह से सभी प्रकार के जल को भाप बनाकर उड़ाता है और यह जल बादलों के रूप में संचित होता है, जो आवश्यकतानुरूप जल के रूप में बँट जाते हैं। इसी प्रकार सरकार नागरिकों पर तरह तरह के कर लगाती है, जिसे नागरिक समुदाय कृषि, व्यापार तथा उद्योग जैसे अपने भौतिक कार्यों से चुकता करता है। इस तरह सरकार आयकर तथा विक्रीकर के रूप में भी कर लगा सकती है। इसकी उपमा सूर्य द्वारा पृथ्वी से जल खींचने से दी गई है। जब पृथ्वी पर पुन: जल की आवश्यकता होती है, तो वही सूर्य की धूप इस जल को बादल में बदलकर सारे विश्व में वितरित करती है। इसी प्रकार सरकार द्वारा संगृहीत करों को जनता में शैक्षणिक कार्य, जन कार्य, सफाई कार्य इत्यादि के रूप में वितरित कर देना चाहिए। अच्छी सरकार के लिए यह अनिवार्य है। सरकार को व्यर्थ में लुटाने के लिए ही कर नहीं लगाना चाहिए प्रत्युत संग्रहीत कर का उपयोग राज्य के जनकल्याण में किया जाना चाहिए।ÓÓ  