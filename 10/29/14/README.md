**कामं क्रोधं भयं स्नेहमैक्यं सौहृदमेव च ।** **नित्यं हरौ विदधतो यानि्त तन्मयतां हि ते ॥ १५॥** 

**शब्दार्थ** 

**कामम्—** **कामवासना** **; क्रोधम्—** **क्रोध** **; भयम्—** **भय** **; स्नेहम्—** **स्नेह** **; ऐक्यम्—** **एकता** **; सौहृदम्—** **मित्रता** **; एव च—** **भी** **;** **नित्यम्—** **सदैव** **; हरौ—** **भगवान् हरि के प्रति** **; विदधत:—** **प्रकट करते हुए** **; यान्ति—** **प्राप्त करते हैं** **; तत्-मयताम्—** **तल्लीनता** **;** **हि—** **निस्सन्देह** **; ते—** **ऐसे व्यक्ति।** **.** 

**जो व्यक्ति अपने काम, क्रोध, भय, रक्षात्मक स्नेह, निॢवशेष एकत्व का भाव या मित्रता को** **सदैव भगवान् हरि में लगाते हैं, वे निश्चित रूप से उनके भावों में तल्लीन हो जाते हैं।** **तात्पर्य :** भगवान् कृष्ण शुद्ध आध्यात्मिक पुरुष हैं और जो लोग जिस-तिस भाँति उनसे अनुरक्त हो जाते हैं और उनमें लीन रहते हैं, वे आध्यात्मिक पद तक उठ जाते हैं। भगवान् के सान्निध्य की यही परम प्रकृति है। इस श्लोक में शुकदेव गोस्वामी गोपियों के विषय में पूछे गये प्रश्न का उत्तर राजा परीक्षित को देते हैं। शुकदेव गोस्वामी भगवान् की अत्यन्त घनिष्ट लीला, रासनृत्य का वर्णन शुरू कर चुके हैं और राजा परीक्षित उन श्रोताओं के संशयों को दूर करने में सहायक बन रहे हैं, जो इस विस्मयपूर्ण कथा को सुन रहे हैं या भविष्य में सुनेंगे। श्रील मध्वाचार्य ने *स्कन्द पुराण* से उस कथन को उद्धृत किया है, जो गोपियों को भौतिक माया से परे मुक्तात्माएँ घोषित करने वाला है— *भक्त हि नित्यकामित्वं न तु मुङ्क्षक्त विना भवेत्।* *अत: कामितया वापि मुक्तिर्भक्तिमतां हरौ॥* ''जो व्यक्ति पहले से ही मुक्त नहीं है, उसमें शुद्ध भक्ति में व्यक्त होने वाला कृष्ण के प्रति नित्य माधुर्य आकर्षण उत्पन्न नहीं हो सकता। अत: जो लोग माधुर्य आकर्षण में भी भगवान् हरि की भक्ति करते हैं, वे पहले ही मुक्ति पा लेते हैं।ÓÓ इसके बाद श्रील मध्वाचार्य *पद्म पुराण* से उद्धरण देते हैं जिससे यह स्पष्ट हो सके कि मनुष्य केवल कृष्ण के प्रति कामवासना रखने से ही मुक्ति नहीं पा सकता अपितु उसमें *शुद्ध भक्तिपूर्ण* माधुर्य आकर्षण होना चाहिए। *स्नेहभक्ता: सदा देवा: कामित्वेनाप्सरषिय:।* *काश्चित् काश्चिन्न कामेन भक्त्या केवलयैव तु॥* ''देवतागण सदैव भगवान् से स्नेहभक्ति करते हैं और अप्सराएँ कहलाने वाली स्वर्ग की युवतियाँ सदैव उनके प्रति कामवासनाएँ रखती हैं यद्यपि उनमें से कुछ में भौतिक कामवासना से रहित शुद्ध भक्ति भी पाई जाती है। केवल ऐसी ही कामवासना-रहित अप्सराओं को मुक्ति मिलती है क्योंकि प्रामाणिक भक्ति के बिना मुक्ति प्राप्त नहीं हो सकती।ÓÓ अत: जब तक भक्ति भौतिक कामवासना से मुक्त नहीं हो लेती वह *योग्यम्* या उपयुक्त नहीं मानी जाती। हमें चाहिए कि माधुर्य भाव में कृष्ण के साथ गोपियों के निजी सानि्नध्य को सस्ता व्यापार न समझें। भगवान् के साथ प्रत्यक्ष सश्बन्ध की गश्भीरता प्रदॢशत करने के लिए श्रील मध्वाचार्य ने *वराह* *पुराण* के निश्नलिखित श्लोक उद्धृत किये हैं— *पतित्वेन श्रियोपास्यो ब्रह्मणा मे पितेति च।* *पितामहतयान्येषां त्रिदशानां जनार्दन:॥* ''लक्ष्मीजी भगवान् जनार्दन को अपने पति रूप में पूजती हैं, ब्रह्माजी उन्हें अपने पिता के रूप में पूजते हैं और अन्य देवता उन्हें अपने पितामह के रूप में पूजते हैं।ÓÓ *प्रपितामहो मे भगवानिति सर्वजनस्य तु।* *गुरु: श्रीब्रह्मणो विष्णु: सुराणां च गुरोर्गुरु:॥* ''अत: सामान्य लोगों को चाहिए कि भगवान् को वे अपना प्रपितामह मानें। भगवान् विष्णु ब्रह्मा के आध्यात्मिक गुरु हैं अत: वे देवताओं के गुरु के भी गुरु हैं।ÓÓ *गुरुब्र्रह्मास्य जगतो दैवं विष्णु: सनातन:।* *इत्येवोपासनं कार्यं नान्यथा तु कथञ्चन॥* ''ब्रह्मा इस ब्रह्माण्ड के आध्यात्मिक गुरु हैं और विष्णु इसके शाश्वत पूज्य अर्चाविग्रह हैं। मनुष्य को चाहिये कि इसी भाव से भगवान् की पूजा करे, अन्य किसी भाव से नहीं।ÓÓ उपर्युक्त आदेश *सर्वजन* अर्थात् सबों पर लागू होते हैं। अत: मनुष्य को चाहिए कि इन आदेशों का तब तक पालन करता रहे जब तक परमेश्वर के सान्निध्य का उच्च पद प्राप्त न हो ले। इस विषय में पर्याप्त प्रमाण उपलब्ध हैं कि वृन्दावन की गोपिकाएँ अति उच्च मुक्तात्माएँ थीं अतएव कृष्ण के साथ उनकी लीलाएँ शुद्ध आध्यात्मिक व्यापार हैं। इस बात को मन में रखकर ही हम इस अध्याय को ठीक से समझ सकते हैं।  