**नृणां नि:श्रेयसार्थाय व्यक्तिर्भगवतो नृप ।** **अव्ययस्याप्रमेयस्य निर्गुणस्य गुणात्मन: ॥ १४॥** 

**शब्दार्थ** 

**नृणाम्—** **मनुष्यता के लिए** **; नि:श्रेयस—** **सर्वोच्च लाभ** **; अर्थाय—** **के हेतु** **; व्यक्ति:—** **साकार रूप** **; भगवत:—** **भगवान्** **; नृप—** **हे** **राजन्** **; अव्ययस्य—** **अव्यय का** **; अप्रमेयस्य—** **मापविहीन** **; निर्गुणस्य—** **गुणों के स्पर्श से दूर** **; गुण-आत्मन:—** **गुणों के नियन्ता।** **.** 

**हे राजन्, भगवान् अव्यय तथा अप्रमेय हैं और भौतिक गुणों से अछूते हैं क्योंकि वे इन गुणों** **के नियन्ता हैं। इस जगत में साकार रूप में उनका आविर्भाव मानवता को सर्वोच्च लाभ दिलाने** **के निमित्त होता है।** **तात्पर्य :** चूँकि भगवान् कृष्ण मानवमात्र का कल्याण करने के लिए अवतरित होते हैं, तो भला वे उन अबोध तरुणियों की उपेक्षा क्यों करने लगे जो अन्य किसी की अपेक्षा उनसे अधिक प्रेम करती थीं? यद्यपि भगवान् अपने आपको अपने शुद्ध भक्तों को समॢपत कर देते हैं, तो भी वे अव्यय हैं, नि:शेष हैं क्योंकि वे *अप्रमेय* अर्थात् नापे-जोखे नहीं जा सकते। वे *निर्गुण* अर्थात् भौतिक गुणों से रहित भी हैं अत: जो उनके घनिष्ट सानि्नध्य में रहते हैं, वे भी उसी आध्यात्मिक पद पर है। वे *गुणात्मा*  हैं अर्थात् वे प्रकृति के गुणों के नियन्ता हैं इसीलिए वे इन गुणों से मुक्त रहते हैं। दूसरे शब्दों में, क्योंकि प्रकृति के गुण उनकी शकि्त हैं अतएव वे उनपर अपना प्रभाव नहीं डाल पाते।  