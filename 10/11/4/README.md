**उलूखलं विकर्षन्तं दाश्ना बद्धं च बालकम् ।** **कस्येदं कुत आश्चर्यमुत्पात इति कातरा: ॥ ३॥** 

शब्दार्थ **** 

**उलूखलम्—** **ओखली को** **; विकर्षन्तम्—** **खींचते हुए** **; दाश्ना—** **रस्सी से** **; बद्धम् च—** **तथा उदर से बँधी** **; बालकम्—** **कृष्ण को** **;** **कस्य—** **किसका** **; इदम्—** **यह** **; कुत:—** **कहाँ से** **; आश्चर्यम्—** **ये अद्भुत घटनाएँ** **; उत्पात:—** **उपद्रव** **; इति—** **इस प्रकार** **;** **कातरा:—** **अत्यधिक क्षुब्ध।** **.** 

**कृष्ण रस्सी द्वारा ओखली से बँधे थे जिसे वे खींच रहे थे। किन्तु उन्होंने वृक्षों को किस तरह** **गिरा लिया? वास्तव में किसने यह किया? इस घटना का स्रोत कहाँ है? इन आश्चर्यजनक बातों** **को सोच सोच कर सारे ग्वाले सशंकित तथा मोहग्रस्त थे।** **तात्पर्य :** सारे ग्वाले अत्यन्त क्षुब्ध थे क्योंकि बालक कृष्ण दोनों वृक्षों के बीच खड़ा था और यदि संयोगवश ये वृक्ष उस पर गिर जाते तो वह चटनी हो जाता। किन्तु वह जैसे का तैसा खड़ा था और फिर भी घटना घट गई। तो फिर यह सब किसने किया? ये सारी घटनाएँ इस आश्चर्यमय ढंग से कैसे घटीं? उनके क्षुब्ध तथा मोहित होने का कारण यही शंकाएँ थीं। किन्तु उन्होंने सोचा कि दैववश कृष्ण सुरक्षित है, अत: उसे कुछ भी नहीं हुआ।  