**शमो दमस्तप: शौचं सन्तोष: क्षान्तिरार्जवम् ।** **ज्ञानं दयाच्युतात्मत्वं सत्यं च ब्रह्मलक्षणम् ॥ २१॥** 

**शब्दार्थ** 

**शम:—** **मन का संयम** **; दम:—** **इन्द्रिय संयम** **; तप:—** **तपस्या** **; शौचम्—** **पवित्रता** **; सन्तोष:—** **तुष्टि** **; क्षान्ति:—** **क्षमाशीलता (क्रोध** **से विक्षुब्ध न होना)** **; आर्जवम्—** **सरलता** **; ज्ञानम्—** **ज्ञान** **; दया—** **दया** **; अच्युत-आत्मत्वम्—** **अपने को ईश्वर का नित्य दास** **मानना** **; सत्यम्—** **सत्य** **; च—** **भी** **; ब्रह्म-लक्षणम्—** **ब्राह्मण के लक्षण।** **.** 

**ब्राह्मण के लक्षण इस प्रकार हैं—मन का संयम, इन्द्रिय संयम, तपस्या, पवित्रता, सन्तोष,** **क्षमाशीलता, सरलता, ज्ञान, दया, सत्य तथा भगवान् के प्रति पूर्ण आत्म-समर्पण।** **तात्पर्य :** *वर्णाश्रम-धर्म* व्यवस्था में ब्राह्मण, क्षत्रिय, वैश्य, शूद्र, ब्रह्मचारी, गृहस्थ, वानप्रस्थ तथा संन्यास के लक्षणों का वर्णन हुआ है। अन्तिम लक्ष्य तो *अच्युतात्मत्वम्* —सदैव भगवान् कृष्ण या विष्णु के विषय सोचना है। कृष्णभावनामृत में उन्नति करने के लिए मनुष्य को उपर्युक्त गुणों से युक्त ब्राह्मण बनना होता है।  