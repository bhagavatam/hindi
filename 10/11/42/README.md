**गृहीत्वापरपादावयां सहलाङ्गूलमच्युत: ।** **भ्रामयित्वा कपित्थाग्रे प्राहिणोद्गतजीवितम् ।** **स कपित्थैर्महाकाय: पात्यमानै: पपात ह ॥ ४३॥** 

शब्दार्थ **** 

**गृहीत्वा—** **पकड़ कर** **; अपर-पादावयाम्—** **पिछले पाँव से** **; सह—** **साथ** **; लाङ्गूलम्—** **पूँछ को** **; अच्युत:—** **भगवान् कृष्ण ने** **;** **भ्रामयित्वा—** **तेजी से घुमाकर** **; कपित्थ-अग्रे—** **कैथे के पेड़ की चोटी पर** **; प्राहिणोत्—** **फेंक दिया** **; गत-जीवितम्—** **प्राणहीन** **शरीर** **; स:—** **वह असुर** **; कपित्थै:—** **कैथे के वृक्ष समेत** **; महा-काय:—** **विशाल शरीर धारण किये** **; पात्यमानै:—** **गिरता हुआ** **वृक्ष** **; पपात ह—** **मृत होकर भूमि पर गिर पड़ा।** **.** 

**तत्पश्चात् श्रीकृष्ण ने उस असुर की पिछली टाँगें तथा पूँछ पकड़ ली और वे उसके शरीर को** **तब तक तेजी से घुमाते रहे जब तक वह मर नहीं गया। फिर उसे कैथे के पेड़ की चोटी पर फेंक** **दिया। वह वृक्ष उस असुर द्वारा धारण किये गये विशाल शरीर को लेकर भूमि पर गिर पड़ा।** **तात्पर्य :** कृष्ण ने असुर को इस तरह मारा कि उससे कैथे के फल नीचे गिरें जिन्हें बलराम, वे तथा अन्य बालक उस अवसर का लाभ उठाकर, खा सकें। *कपित्थ* को कभी कभी *क्षतबेलफल* भी कहा जाता है। इसका गूदा बहुत स्वादिष्ट होता है—मीठा तथा खट्टा अत: इसे हर कोई पसंद करता है।  