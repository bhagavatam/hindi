**तं तालुमूलं प्रदहन्तमग्निवद्** **गोपालसूनुं पितरं जगद्गुरो: ।** **चच्छर्द सद्योऽतिरुषाक्षतं बक-** **स्तुण्डेन हन्तुं पुनरवयपद्यत ॥ ५०॥** 

शब्दार्थ **** 

**तम्—** **उसको** **; तालु-मूलम्—** **गले के नीचे** **; प्रदहन्तम्—** **जलाते हुए** **; अग्नि-वत्—** **आग की तरह** **; गोपाल-सूनुम्—** **ग्वाल-पुत्र,** **कृष्ण को** **; पितरम्—** **पिता को** **; जगत्-गुरो:—** **ब्रह्मा के** **; चच्छर्द—** **उसके मुँह से निकल आये** **; सद्य:—** **तुरन्त** **; अति-रुषा—** **अत्यधिक क्रोध से** **; अक्षतम्—** **बिना किसी तरह चोट खाये** **; बक:—** **बकासुर** **; तुण्डेन—** **तेज चोंच से** **; हन्तुम्—** **मार डालने के** **लिए** **; पुन:—** **फिर** **; अवयपद्यत—** **प्रयास किया।** **.** 

**कृष्ण जो ब्रह्मा के पिता हैं किन्तु ग्वाले के पुत्र की भूमिका निभा रहे थे, अग्नि के समान** **बन कर असुर के गले के निचले भाग को जलाने लगे जिससे बकासुर ने तुरन्त ही उन्हें उगल** **दिया। जब असुर ने देखा कि निगले जाने पर भी कृष्ण को कोई क्षति नहीं पहुँची तो तुरन्त ही** **उसने अपनी तेज चोंच से कृष्ण पर फिर वार कर दिया।** **तात्पर्य :** यद्यपि कृष्ण कमल की भाँति कोमल हैं किन्तु बकासुर के गले में उन्होंने अग्नि से भी बढ़कर जलन उत्पन्न कर दी। यद्यपि कृष्ण का सारा शरीर मिश्री से भी मीठा है किन्तु वह बकासुर को इतना कड़ुवा लगा कि उसने तुरन्त ही कृष्ण को उगल दिया। *भगवद्गीता* (४.११) में ठीक ही कहा गया है— *ये यथा मां प्रपद्यन्ते तांस्तथैव भजाश्यहम्।* जब कृष्ण को शत्रु मान लिया जाता है, तो वे अभक्त के लिए असह्य बन जाते है और वह उन्हें भीतर-बाहर से सहन नहीं कर सकता है। यहाँ पर बकासुर इसका साक्षात् प्रमाण है।  