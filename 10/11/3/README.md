**भगवन्श्रोतुमिच्छामि नृणां धर्मं सनातनम् ।** **वर्णाश्रमाचारयुतं यत्पुमान्विन्दते परम् ॥ २॥** 

**शब्दार्थ** 

**श्री-युधिष्ठिर: उवाच—** **महाराज युधिष्ठिर ने पूछा** **; भगवन्—** **हे प्रभु** **; श्रोतुम्—** **सुनने के लिए** **; इच्छामि—** **मेरी इच्छा है** **; नृणाम्—** **मानव समाज के** **; धर्मम्—** **वृत्तिपरक कार्यों को** **; सनातनम्—** **सामान्य तथा (प्रत्येक के लिए) नित्य** **; वर्ण-आश्रम-आचार-** **युतम्—** **समाज तथा आध्यात्मिक प्रगति के चार विभागों के सिद्धान्तों पर आधारित** **; यत्—** **जिससे** **; पुमान्—** **सामान्य लोग** **;** **विन्दते—** **शान्तिपूर्वक भोग कर सकते हैं** **; परम्—** **परम ज्ञान (जिससे भक्ति प्राप्त की जा सकती है)।** **.** 

**महाराज युधिष्ठिर ने कहा : हे प्रभु, मैं आपसे धर्म के उन सिद्धान्तों के विषय में सुनने का** **इच्छुक हूँ जिनसे मनुष्य जीवन के चरम लक्ष्य भक्ति को प्राप्त कर सकता है। मैं मानव समाज के** **सामान्य वृत्तिपरक कर्तव्यों तथा वर्णाश्रम धर्म के नाम से विलयात सामाजिक तथा आध्याति्मक** **उन्नति की प्रणाली के विषय में सुनना चाहता हूँ।** **तात्पर्य :** *सनातन धर्म* का अर्थ है भक्ति। *सनातन* शब्द का अर्थ है, जो नित्य है, जो कभी बदलता नहीं, अपितु सभी परिस्थितियों में अपरिवॢतत रहता है। हम अनेक बार विवेचना कर चुके हैं कि जीव का नित्य वृत्तिपरक कर्तव्य (सनातन धर्म) क्या है। इसकी व्यालया श्री चैतन्य महाप्रभु द्वारा की गई है। *जीवेर 'स्वरूपÓ हय—कृष्णेर 'नित्य दासÓ* —जीव का असली वृत्तिपरक कर्तव्य भगवान् की सेवा करना है। यदि कोई इस सिद्धान्त से विपथ भी होना चाहे तो भी वह दास बना रहता है, क्योंकि यह उसकी नित्य स्थिति है, किन्तु मनुष्य माया या भौतिक शकि्त की सेवा करता है। अतएव कृष्णभावनामृत आन्दोलन का मुलय प्रयास भौतिक जगत की व्यर्थ में सेवा न करके भगवान् की सेवा करने के लिए मानव समाज को मार्ग दिखलाने का प्रयास करना होता है। हमारा वास्तविक अनुभव है कि प्रत्येक व्यक्ति, पशु, पक्षी—यहाँ तक कि प्रत्येक जीव—सेवा करने में लगा है। भले ही मनुष्य का शरीर या उसका बाह्य धर्म बदल जाये, किन्तु प्रत्येक मनुष्य किसी न किसी की सेवा में लगा रहता है। अतएव सेवा करने की प्रवृत्ति नित्य वृत्तिपरक कर्तव्य (धर्म) कहलाती है। *वर्णाश्रम* संस्थान द्वारा यह नित्य वृत्तिपरक कर्तव्य व्यवस्थित किया जा सकता है क्योंकि इसमें चार *वर्ण* (ब्राह्मण, क्षत्रिय, वैश्य तथा शूद्र) एवं चार *आश्रम* (ब्रह्मचर्य, गृहस्थ, वानप्रस्थ तथा संन्यास) होते हैं। इस प्रकार युधिष्ठिर महाराज ने मानव समाज के लाभ के लिए नारद मुनि से *सनातन धर्म* के सिद्धान्तों के विषय में प्रश्न किये।  