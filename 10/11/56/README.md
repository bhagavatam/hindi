**अहो ब्रह्मविदां वाचो नासत्या: सन्ति कॢहचित् ।** **गर्गो यदाह भगवानन्वभावि तथैव तत् ॥ ५७॥** 

शब्दार्थ **** 

**अहो—** **कितना आश्चर्यजनक है** **; ब्रह्म-विदाम्—** **ब्रह्म-ज्ञान से युक्त व्यक्तियों के** **; वाच:—** **शब्द** **; न—** **कभी नहीं** **; असत्या:—** **झूठ** **;** **सन्ति—** **होते हैं** **; कॢहचित्—** **किसी भी समय** **; गर्ग:—** **गर्गमुनि ने** **; यत्—** **जो भी** **; आह—** **भविष्यवाणी की थी** **; भगवान्—** **परम** **शक्तिशाली** **; अन्वभावि—** **वही हो रहा है** **; तथा एव—** **जैसा** **; तत्—** **वह।** **.** 

**ब्रह्म-ज्ञान से युक्त पुरुषों के शब्द कभी झूठे नहीं निकलते। यह बड़े ही आश्चर्य की बात है** **कि गर्गमुनि ने जो भी भविष्यवाणी की थी उसे ही हम विस्तार से वस्तुत: अनुभव कर रहे हैं।** **तात्पर्य :** मानव जीवन के उद्देश्य का ब्रह्मसूत्र में संकेत किया है— *अथातो ब्रह्मजिज्ञासा।* अपना जीवन पूर्ण बनाने के लिए—चाहे भूत हो, वर्तमान या भविष्य—मनुष्य को ब्रह्म के विषय में जानना चाहिए। तीव्र स्नेह के कारण नन्द महाराज कृष्ण को यथार्थ रूप में नहीं समझ पाये। गर्गमुनि वेदों का अध्ययन करने से भूत, वर्तमान तथा भविष्य की हर बात जान सकते थे किन्तु नन्द महाराज कृष्ण को सीधे नहीं समझ पाये। कृष्ण के प्रति गहन प्रेम के कारण वे भूल गये कि कृष्ण कौन हैं और वे कृष्ण की शक्ति को समझ नहीं पाये। यद्यपि कृष्ण साक्षात् नारायण हैं किन्तु गर्गमुनि ने इसको प्रकट नहीं किया। इसलिए नन्द महाराज को गर्गमुनि के शब्द अच्छे लगे किन्तु गहन प्रेम के कारण वे यह नहीं समझ पाये कि कृष्ण कौन हैं यद्यपि गर्गमुनि ने कहा था कि कृष्ण के सारे गुण नारायण के ही समान होंगे।  