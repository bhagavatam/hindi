**नन्वब्रुवाणो दिशते समक्षं** **याचिष्णवे भूर्यपि भूरिभोज: ।** **पर्जन्यवत्तत्स्वयमीक्षमाणो** **दाशार्हकाणामृषभ: सखा मे ॥ ३॥** 

**शब्दार्थ** 

**ननु—** **आखिर** **; अब्रुवान:—** **न बोलते हुए** **; दिशते—** **दिया है** **; समक्षम्—** **उपस्थिति में** **; याचिष्णवे—** **याचना करने की इच्छा करने** **वाले को** **; भूरि—** **प्रचुर (धन)** **; अपि—** **भी** **; भूरि—** **प्रचुर (धन)** **; भोज:—** **भोक्ता** **; पर्जन्य-वत्—** **बादल के समान** **; तत्—** **वह** **;** **स्वयम्—** **स्वयं** **; ईक्षमाण:—** **देखते हुए** **; दाशार्हकाणाम्—** **राजा दाशार्ह के वंशजों में** **; ऋषभ:—** **सर्वश्रेष्ठ** **; सखा—** **मित्र** **; मे—** **मेरा।** **.** 

**आखिर, दाशार्हों में सर्वश्रेष्ठ तथा असीम सश्पदा के भोक्ता, मेरे मित्र कृष्ण ने देखा कि मैं** **चुपके से उनसे माँगना चाहता था। इस तरह जब मैं उनके समक्ष खड़ा था, तो यद्यपि उन्होंने** **इसके विषय में कुछ कहा नहीं, तो भी उन्होंने मुझे प्रचुर सश्पदा प्रदान की है। उन्होंने दयावान** **वर्षा वाले बादल जैसा कार्य किया है।** **तात्पर्य :** श्रीकृष्ण *भूरि-भोज* अर्थात् असीम भोक्ता हैं। उन्होंने सुदामा को यह नहीं बतलाया कि वे किस तरह उसकी अनकही याचना को पूरा करने जा रहे हैं, क्योंकि श्रील विश्वनाथ चक्रवर्ती के अनुसार वे उस समय यह सोच रहे थे, ''मेरे प्रिय सखा ने मुझे जो तन्दुल के दाने दिये हैं, वे मेरे पास के सारे कोषों से बढ़कर हैं। यद्यपि उसके घर में मेरे पास लाने के लायक कोई ऐसी भेंट नहीं थी फिर भी उसने अपने पड़ोसी से माँगने का कष्ट उठाया। इसलिए उचित यही होगा कि मैं अपने पास जो कुछ है उससे भी बढ़कर कोई वस्तु उसे दूँ। किन्तु मेरे पास जो कुछ है उसके समान या उससे बढ़कर कुछ भी नहीं है, अतएव मैं इतना ही कर सकता हूँ कि इसे इन्द्र, ब्रह्मा तथा अन्य देवताओं के कोष जैसी तुच्छ वस्तुएँ दे दूँ।ÓÓ अपने भक्त की भेंट का समुचित प्रतिदान न कर पाने से उद्विग्न भगवान् कृष्ण ने उस ब्राह्मण को चुपके से अपनी कृपा प्रदान की। भगवान् ने उस वदान्य वर्षा वाले बादल की तरह कार्य किया जो अपने निकट और दूर के हर व्यकि्त की जीवन-आवश्यकताएँ प्रदान करने पर भी यह सोचता है कि किसानों द्वारा अॢपत की जाने वाली भेंटों की तुलना में उसकी यह वर्षा-रूपी भेंट तुच्छ है। लज्जावश बादल रात की प्रतीक्षा करता है और जब किसान सोये रहते हैं, तो वर्षा करता है। भगवान् कृष्ण को जिस दाशार्ह वंश के प्रधानों में गिना गया है वे अपनी उदारता के लिए विलयात थे।  