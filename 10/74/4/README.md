**स भवानरविन्दाक्षो दीनानामीशमानिनाम् ।** **धत्तेऽनुशासनं भूमंस्तदत्यन्तविडश्बनम् ॥ ३॥** 

शब्दार्थ **** 

**स:—** **वही** **; भवान्—** **आप** **; अरविन्द-अक्ष:—** **कमल-नेत्र भगवान्** **; दीनानाम्—** **उनके, जो कि दुखी हैं** **; ईश—** **शासक** **;** **मानिनाम्—** **मानने वालों के** **; धत्ते—** **अपने ऊपर लेते हैं** **; अनुशासनम्—** **आदेश** **; भूमन्—** **हे सर्वव्यापी** **; तत्—** **वह** **; अत्यन्त—** **बहुत बड़ा** **; विडश्बनम्—** **आडश्बर, धोखा।** **.** 

**वही कमल-नेत्र भगवान् आप उन दीन मूर्खों के आदेशों को स्वीकार करते हैं, जो अपने** **आपको शासक मान बैठते हैं, जबकि हे सर्वव्यापी, यह आपके पक्ष में महान् आडश्बर है।** **तात्पर्य :** श्रील प्रभुपाद लिखते हैं ''[युधिष्ठिर ने कहा] : हे कृष्ण, आप अनन्त हैं और यद्यपि हम अपने आपको कभी कभी संसार का राजा तथा शासक मानते हैं और अपने तुच्छ पदों पर इतराने लगते हैं, किन्तु हमारे हृदय अत्यन्त निर्धन हैं। वस्तुत: हम आपके द्वारा दण्डित किये जाने के योग्य हैं। किन्तु आश्चर्य इस बात का है कि आप हमें दण्डित करने की बजाय अत्यन्त कृपापूर्वक हमारे आदेशों को मान कर उनका समुचित ढंग से निर्वहन करते हैं। अन्य लोगों को अत्यन्त आश्चर्य होता है कि आप एक सामान्य मनुष्य की भूमिका निभा सकते हैं, किन्तु हम समझते हैं कि आप ये सारे कार्य एक नट (नाटक के कलाकार) की भाँति करते हैं।ÓÓ  