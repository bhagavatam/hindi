**आत्मन्यग्नीन्समारोप्य सन्न्यस्याहं ममात्मताम् ।** **कारणेषु न्यसेत्सश्यक्सङ्घातं तु यथार्हत: ॥ २४॥** 

**शब्दार्थ** 

**आत्मनि—** **अपने में ही** **; अग्नीन्—** **शरीर के भीतर की अग्नि-तत्त्वयों को** **; समारोप्य—** **ठीक से रखकर** **; सन्न्यस्य—** **त्याग कर** **;** **अहम्—** **मिथ्या पहचान** **; मम—** **मिथ्या धारणा** **; आत्मताम्—** **अपने ही शरीर की** **; कारणेषु—** **पाँचों तत्त्वों में जो भौतिक शरीर के** **कारण हैं** **; न्यसेत्—** **लीन कर दे** **; सश्यक्—** **पूर्णतया** **; सङ्घातम्—** **संयोग, मेल** **; तु—** **लेकिन** **; यथा-अर्हत:—** **जैसा अनुकूल हो।** **.** 

**उसे अग्नि को अपने में (आत्मा में) भलीभाँति रख लेना चाहिए और इस तरह शारीरिक** **ममत्व को छोड़ दे जिसके कारण वह शरीर को निजी या आत्मा मानता है। वह धीरे-धीरे** **भौतिक शरीर को पाँच तत्त्वों (पृथ्वी, जल, अग्नि, वायु, आकाश) में लीन कर दे।** **तात्पर्य :** पाँचों भौतिक तत्त्व (पृथ्वी, जल, अग्नि, वायु तथा आकाश) कारण हैं और शरीर कार्य है। दूसरे शब्दों में, मनुष्य को अच्छी तरह जान लेना चाहिए कि यह शरीर पाँच तत्त्वों के संयोग के अतिरिक्त कुछ नहीं है। भौतिक शरीर तथा पाँच भौतिक तत्त्वों का यह तादात्श्य ही वह ज्ञान है। पूर्ण ज्ञान में ब्रह्म में तादात्श्य का अर्थ है भलीभाँति यह समझ लेना कि मनुष्य शरीर नहीं, अपितु आत्मा है।  