एक दिन कृष्ण ने जंगल में विहार गोष्ठी (पिकनिक) करनी चाही अतएव वे प्रात:काल ही अन्य ग्वालबालों के साथ अपने अपने बछड़ों की टोली समेत जंगल में चले गये। जब वे भोजन-पान कर रहे थे तभी पूतना तथा बकासुर का भाई अघासुर कृष्ण तथा उनके संगियों को मारने के उद्देश्य से प्रकट हुआ। कंस द्वारा भेजे गये इस असुर ने अजगर का रूप बनाया और उसने अपना विस्तार आठ मील तक कर लिया। उसकी ऊँचाई पर्वत जैसी हो गई, उसका मुँह पृथ्वी से लेकर आकाश तक फैल गया। अघासुर ऐसा वेश बनाकर रास्ते में लेट गया। कृष्ण के मित्रों ने सोचा कि यह असुर-रूप वृन्दावन का कोई रमणीक स्थल है। इस तरह वे इस विशाल अजगर के मुख के भीतर घुसने के लिए इच्छुक हो उठे। उनके लिए अजगर का विशाल रूप खिलवाड़ बन गया। वे हँसने लग पड़े क्योंकि वे आश्वस्त थे कि यदि यह रूप खतरनाक भी हो तो उन्हें डरने की कोई बात नहीं क्योंकि कृष्ण उनकी रक्षा करने के लिए साथ हैं। इस तरह वे विशाल आकृति के मुख की ओर बढऩे लगे। कृष्ण अघासुर के बारे में अच्छी तरह जानते थे अतएव वे अपने मित्रों को असुर के मुख में घुसने से मना करना चाह रहे थे किन्तु तब तक सारे ग्वाले अपने अपने बछड़ों की टोलियों समेत उस विशाल आकृति के मुख में घुस चुके थे। कृष्ण बाहर प्रतीक्षा कर रहे थे और अघासुर यह सोच कर कृष्ण की प्रतीक्षा में था कि ज्योंही वे घुसें कि वह अपना मुँह बन्द कर ले तो सारे लोग मर जायेंगे। कृष्ण की प्रतीक्षा में उसने बालकों को नहीं निगला। तभी कृष्ण सोच में थे कि किस तरह बालकों को बचाया जाय और अघासुर का वध किया जाये। अत: वे भी उस विशाल असुर के मुँह में घुस गये और जब वे अपने मित्रों समेत उस असुर के मुख में थे तो उन्होंने अपने शरीर को इतना बढ़ाया कि असुर का श्वास रुक गया और वह मर गया। इसके बाद कृष्ण ने अमृत-²ष्टि फेर कर अपने मित्रों को जीवित किया जिससे सभी हँसते-खेलते बाहर आ गये। इस तरह कृष्ण ने देवताओं को प्रोत्साहित किया और उन्होंने परम प्रसन्नता व्यक्त की। दुष्ट तथा पापी व्यक्ति के लिए *सायुज्यमुक्ति* की कोई गुंजाईश नहीं रहती किन्तु कृष्ण द्वारा अघासुर के शरीर में प्रविष्ट होने तथा उनके स्पर्शमात्र से उस असुर को सायुज्य मुक्ति प्राप्त हुई। जब यह लीला सश्पन्न हुई तो कृष्ण अभी केवल पाँच वर्ष के थे। एक वर्ष बाद जब वे छ: वर्ष के हुए और उन्होंने *पौगण्ड* अवस्था में प्रवेश किया तब व्रजवासियों को यह लीला बतलाई गई। परीकि्षत महाराज ने पूछा, ''क्या कारण है कि यह लीला एक वर्ष बाद प्रकट की गई फिर भी व्रजवासियों ने सोचा कि यह उसी दिन घटित हुई है?ÓÓ इसी प्रश्न के साथ बारहवें अध्याय का अन्त होता है।  

**श्रीशुक उवाच** 