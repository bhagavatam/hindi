**अथाघनामावयपतन्महासुर-** **स्तेषां सुखक्रीडनवीक्षणाक्षम: ।** **नित्यं यदन्तॢनजजीवितेप्सुभि:** **पीतामृतैरप्यमरै: प्रतीक्ष्यते ॥ १३॥** 

शब्दार्थ **** 

**अथ—** **तत्पश्चात्** **; अघ-नाम—** **अघ नामक शक्तिशाली असुर** **; अवयपतत्—** **उस स्थान पर प्रकट हुआ** **; महा-असुर:—** **महान,** **अत्यन्त शक्तिशाली असुर** **; तेषाम्—** **ग्वालबालों की** **; सुख-क्रीडन—** **दिव्य लीलाओं का आनन्द** **; वीक्षण-अक्षम:—** **देख कर** **सहन कर पाने में अक्षम** **; नित्यम्—** **शाश्वत** **; यत्-अन्त:—** **अघासुर का अन्त** **; निज-जीवित-ईप्सुभि:—** **अघासुर द्वारा बिना सताये** **हुए जीने के लिए** **; पीत-अमृतै: अपि—** **प्रतिदिन अमृत-पान करते हुए भी** **; अमरै:—** **देवताओं द्वारा** **; प्रतीक्ष्यते—** **प्रतीक्षा की जा** **रही थी (देवता भी अघासुर के वध की प्रतीक्षा कर रहे थे)।** **.** 

**हे राजा परीक्षित, तत्पश्चात् वहाँ पर एक विशाल असुर प्रकट हुआ जिसका नाम अघासुर था** **और देवता तक जिसकी मृत्यु की प्रतीक्षा कर रहे थे। यद्यपि देवता प्रतिदिन अमृत-पान करते थे** **फिर भी वे इस महान् असुर से डरते थे और उसकी मृत्यु की प्रतीक्षा में थे। यह असुर जंगल में** **ग्वालबालों द्वारा मनाये जा रहे दिव्य आनन्द को सहन नहीं कर सका।** **तात्पर्य :** यह प्रश्न किया जा सकता है कि किसी असुर द्वारा कृष्ण-लीलाओं में विघ्न कैसे पहुँचाया जा सकता है? श्रील विश्वनाथ चक्रवर्ती ठाकुर इस प्रश्न का उत्तर यह कहते हुए देते हैं कि यद्यपि ग्वालबालों द्वारा मनाया जा रहा दिव्य आनन्द रोका नहीं जा सकता था किन्तु यदि उन्हें रोका न जाता तो वे अपना कलेवा न खा पाते। अत: उनके कलेवा के समय योगमाया की व्यवस्थानुसार वह अघासुर प्रकट हुआ जिससे वे थोड़ी देर के लिए अपनी क्रीड़ाएँ छोड़ कर कलेवा खा सकें। आनन्द तो परिवर्तन से आता है। ग्वालबाल लगातार खेलते रहते, फिर रुक जाते और तब दूसरी प्रकार से आनन्द मनाते। इसीलिए प्रतिदिन एक असुर आता और उनकी क्रीड़ाओं में बाधा डालता। तब वह असुर मारा जाता और बच्चे फिर से अपनी दिव्य लीलाओं में लग जाते।  