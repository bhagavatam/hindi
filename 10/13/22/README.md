**तथापि ब्रूमहे प्रश्नांस्तव राजन्यथाश्रुतम् ।** **सश्भाषणीयो हि भवानात्मन: शुद्धिमिच्छता ॥ २३॥** 

**शब्दार्थ** 

**तथापि—** **फिर भी** **; ब्रूमहे—** **मैं उत्तर दूँगा** **; प्रश्नान्—** **सारे प्रश्नों का** **; तव—** **तुश्हारे** **; राजन्—** **हे राजा** **; यथा-श्रुतम्—** **जैसा मैंने** **अधिकारियों से सुनकर सीखा है** **; सश्भाषणीय:—** **सश्बोधित किये जाने योग्य** **; हि—** **निस्सन्देह** **; भवान्—** **आप** **; आत्मन:—** **आत्मा की** **; शुद्धिम्—** **शुद्धि** **; इच्छता—** **इच्छा करने वाले के द्वारा।** **.** 

**हे राजन्, आप सब कुछ जानते हैं किन्तु आपने कुछ प्रश्न किये हैं, अतएव जैसा मैंने** **अधिकारियों से सुनकर सीखा है उसी के अनुसार उनका उत्तर देने का प्रयास करूँगा। मैं इस** **मामले में मौन नहीं रह सकता, क्योंकि जो आत्मशुद्धि का इच्छुक है उसके द्वारा आप जैसे** **व्यक्ति से वार्तालाप करना उपयुक्त होगा।** **तात्पर्य :** साधु पुरुष प्रत्येक व्यक्ति से बातें नहीं करना चाहता, अतएव वह गश्भीर तथा मौन बना रहता है। प्राय: सामान्य व्यक्ति को उपदेश दिये जाने की आवश्यकता भी नहीं रहती। कहा जाता है कि जब तक कोई उपदेश ग्रहण करने के लिए तैयार न हो साधु पुरुष को चाहिए कि उसे सश्बोधित न करे यद्यपि कभी-कभी साधु पुरुष महान् कृपावश सामान्य व्यक्तियों से बातें कर लेता है। किन्तु प्रह्लाद महाराज सामान्य व्यक्ति न थे, अतएव वे जो भी प्रश्न करते उसका उत्तर बड़े से बड़े पुरुष को भी देना होता था। अतएव वह साधु ब्राह्मण चुप नहीं रह सका, अपितु उत्तर देने लगा। किन्तु ये उत्तर उसके द्वारा कल्पित नहीं थे। इसकी जानकारी *यथाश्रुतम्* शब्दों से द्वारा दी गई है, जिसका अर्थ है ''जैसाकि मैंने अधिकारियों से सुना है।ÓÓ *परश्परा* पद्धति में जब प्रश्न प्रामाणिक होते हैं, तो उत्तर भी प्रामाणिक होते हैं। किसी को उत्तर बनाने का प्रयास नहीं करना चाहिए। उसे शाषों का सन्दर्भ देना चाहिए और वैदिक ज्ञान के अनुसार उत्तर देना चाहिए। *यथाश्रुतम्* शब्द वैदिक ज्ञान को बताते हैं। वेदों को श्रुति कहा जाता है, क्योंकि यह ज्ञान अधिकारियों से प्राप्त किया जाता है। वेदों के कथन *श्रुति-प्रमाण*  कहलाते हैं। मनुष्य को चाहिए कि श्रुति से—वेदों या वैदिक वाङ्मय से—साक्ष्य दे और तब उसका कथन सही होगा। अन्यथा उसके शब्द मनगढ़न्त होंगे।  