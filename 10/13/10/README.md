**न यतेराश्रम: प्रायो धर्महेतुर्महात्मन: ।** **शान्तस्य समचित्तस्य बिभृयादुत वा त्यजेत् ॥ ९॥** 

**शब्दार्थ** 

**न—** **नहीं** **; यते:—** **संन्यासी का** **; आश्रम:—** **प्रतीकात्मक वेश (दण्ड तथा कमण्डलु)** **; प्राय:—** **लगभग सदैव** **; धर्म-हेतु:—** **आध्यात्मिक जीवन में प्रगति का कारण** **; महा-आत्मन:—** **जो वास्तव में महान् है** **; शान्तस्य—** **जो शान्त है** **; सम-चित्तस्य—** **समदर्शी का** **; बिभृयात्—** **(ऐसे प्रतीक) स्वीकार कर ले** **; उत—** **निस्सन्देह** **; वा—** **अथवा** **; त्यजेत्—** **त्याग दे।** **.** 

**ऐसे शान्त समदर्शी व्यक्ति को जो आध्यात्मिक चेतना में सचमुच बढ़ा-चढ़ा है, संन्यासी के** **प्रतीकों—यथा त्रिदण्ड तथा कमण्डल—को स्वीकार करने की आवश्यकता नहीं रह जाती।** **वह आवश्यकतानुसार इन प्रतीकों को कभी धारण कर सकता है, तो कभी छोड़ सकता है।** **तात्पर्य :** संन्यास आश्रम की चार अवस्थाएँ हैं— *कुटीचक, बहूदक, परिव्राजकाचार्य* तथा *परमहंस।* श्रीमद्भागवतमें परमहंसों की गणना संन्यासियों में की गई है। मायावादी निॢवशेषवादी संन्यासी इस परमहंस अवस्था को नहीं प्राप्त कर पाते। इसका कारण परम सत्य विषयक उनकी निॢवशेष धारणा है। *ब्रह्मेति परमात्मेति भगवान् इति शब्द्यते।* परम सत्य का अनुभव तीन अवस्थाओं में किया जाता है जिनमें *भगवान्* अर्थात् भगवान् की अनुभूति परमहंसों के लिए है। निस्सन्देह, *श्रीमद्भागवत* स्वयं भी परमहंसों के निमित्त है ( *परमो निर्मत्सराणाम् सताम्* )। जब तक कोई परमहंस अवस्था को प्राप्त नहीं हो लेता तब तक वह *श्रीमद्भागवत* को समझने का अधिकारी नहीं होता। वैष्णव सश्प्रदाय में परमहंसों या संन्यासियों का प्रथम कर्तव्य धर्म प्रचार है। प्रचार के लिए ऐसा संन्यासी दण्ड तथा कमण्डल जैसे संन्यास-प्रतीक धारण कर सकता है और कभी उन्हें नहीं भी। सामान्यतया वैष्णव संन्यासी परमहंस होने के कारण स्वत: बाबाजी कहलाते हैं और वे दण्ड या कमण्डल नहीं धारण करते। ऐसा संन्यासी संन्यास के प्रतीकों को धारण करने या न करने के लिए स्वतंत्र है। उसका एकमात्र विचार यही रहता है ''कृष्णभावनामृत का प्रचार करने का अवसर कहाँ है?ÓÓ कभी-कभी कृष्णभावनामृत आन्दोलन अपने प्रतिनिधि संन्यासियों को विदेश भेजता है जहाँ दण्ड तथा कमण्डल को अधिक पसन्द नहीं किया जाता। हम अपने धर्मप्रचारकों को अपनी पुस्तकों तथा दर्शन का परिचय कराने के लिए सामान्य वेश-भूषा में भेजते हैं। हमारी एकमात्र चिन्ता कृष्णभावनामृत के प्रति लोगों को आकृष्ट करना होती है। इसे हम संन्यासी की या भद्रपुरुष की वेश-भूषा में कर सकते हैं। हमारा एकमात्र लक्ष्य कृष्णभावनामृत में रुचि को प्रसारित करना है।  