**पश्यामि धनिनां क्लेशं लुब्धानामजितात्मनाम् ।** **भयादलब्धनिद्राणां सर्वतोऽभिविशङ्किनाम् ॥ ३२॥** 

**शब्दार्थ** 

**पश्यामि—** **देखता हूँ** **; धनिनाम्—** **अत्यन्त धनी व्यक्तियों में** **; क्लेशम्—** **कष्ट** **; लुब्धानाम्—** **अत्यन्त लालची** **; अजित-आत्मनाम्—** **अपनी इन्द्रियों के शिकार बनने वाले** **; भयात्—** **डर के कारण** **; अलब्ध-निद्राणाम्—** **जिन्हें अनिद्रा का रोग है** **; सर्वत:—** **चारों** **ओर से** **; अभिविशङ्किनाम्—** **विशेष रूप से भयभीत।** **.** 

**ब्राह्मण ने आगे कहा : मैं सचमुच देख रहा हूँ कि अपनी इन्द्रियों के वशीभूत हुआ एक धनी** **व्यक्ति किस तरह धन संचित करने का अत्यन्त लोभी होता है। अतएव सश्पत्ति तथा ऐश्वर्य होते** **हुए भी चारों ओर से भय के कारण वह अनिद्र रोग का शिकार बन जाता है।** **तात्पर्य :** लालची पूँजीपति अनेक कष्ट सह कर सश्पति्त का संचय करते हैं जिसका परिणाम यह होता है कि उनका चित्त सदैव क्षुब्ध रहता है क्योंकि वे तरह-तरह के अनुचिता साधनों से धन संग्रह करते हैं। इस तरह वे रात्रि के समय सो नहीं पाते और मानसिक शान्ति पाने के लिए उन्हें नींद की गोलियाँ खानी पड़ती हैं। कभी-कभी गोलियाँ भी कारगर नहीं होतीं। अतएव इतने श्रम से एकत्र किये गये धन का परिणाम सुख नहीं अपितु केवल दुख होता है। ऐसा सुखद पद प्राप्त करने से क्या लाभ यदि मन की शान्ति भंग हो जाये? अतएव नरोत्तम दास ठाकुर ने गाया है— *संसार बिषानले, दिबानिशि हियाज्वले।* *जुड़ाइते ना कैनु उपाय* ''मैं भौतिक भोग के विषकारी प्रभाव से कष्ट भोग रहा हूँ। इस तरह मेरा हृदय अहॢनश जलता रहता है और अपनी क्रिया बन्द करने वाला है।ÓÓ लालची पूँजीपति द्वारा अनावश्यक रूप से सश्पति्त संग्रह करने का परिणाम यह होता है कि उसे चिन्ता की ज्वाला में जलना पड़ता है और सदैव यही चिन्ता लगी रहती है कि वह अपना धन किस तरह बचाए और उसे कैसे लगाए ताकि उसे और धन मिल सके। निश्चय ही ऐसा जीवन बहुत सुखी नहीं होता, किन्तु माया के फेर में पड़कर भौतिकतावादी लोग ऐसे कार्यकलापों में लगे रहते हैं। जहाँ तक हमारे कृष्णभावनामृत आन्दोलन का सश्बन्ध है हम भगवत्कृपा से अपना साहित्य बेचकर सहज ही धन पा रहे हैं। यह साहित्य हमारी इन्द्रियतृप्ति के लिए नहीं बेचा जाता। कृष्णभावनामृत आन्दोलन का प्रसार करने के लिए हमें अनेक वस्तुओं की आवश्यकता होती है अतएव इस उद्देश्य को अग्रसर करने के लिए कृष्ण आवश्यक धन की पूॢत करते हैं। कृष्ण का मिशन सारे विश्व में कृष्णभावनामृत को प्रसारित करना है और इस कार्य के लिए स्वाभाविक है कि हमें प्रचुर धन चाहिए। अतएव श्रील रूप गोस्वामी प्रभुपाद की सलाह के अनुसार हमें उस धन के प्रति अपनी आसक्ति नहीं त्यागनी चाहिए जो कृष्णभावनामृत आन्दोलन का प्रसार कर सके। श्रील रूप गोस्वामी ने *भक्तिरसामृत सिन्धु* (१.२.२५६) में कहा है— *प्रापञ्चिकतया बुद्ध्या हरिसश्बन्धिवस्तुन:।* *मुमुक्षुभि: परित्यागो वैराग्यं फल्गु कथ्यते॥* ''जब मुक्ति के इच्छुक लोग भगवान् से सश्बन्धित वस्तुओं का परित्याग कर देते हैं, चाहे वे भौतिक ही क्यों न हों तो यह अपूर्ण वैराग्य कहलाता है।ÓÓ जो धन कृष्णभावनामृत आन्दोलन के प्रसार में सहायता करता है, वह भौतिक जगत का अंश नहीं होता, अतएव हमें चाहिए कि उसे भौतिक समझ कर त्यागें नहीं। श्रील रूप गोस्वामी का उपदेश है— *अनासक्तस्य विषयान् यथार्हमुपयुञ्जत:।* *निर्बन्ध: कृष्ण सश्बन्धे युक्तं वैराग्यमुच्यते॥* ''जब कोई किसी भी वस्तु के प्रति आसक्त नहीं रहता अपितु प्रत्येक वस्तु को कृष्ण की समझ कर ग्रहण करता है, तो वह स्वामित्व से ठीक ऊपर स्थित होता हैÓÓ ( *भक्ति रसामृतसिन्धु* १.२.२५५)। धन तो प्रचुर मात्रा में आता रहता है लेकिन हमें चाहिए कि इन्द्रियतृप्ति के लिए इस धन के प्रति आसक्त न हों, प्रत्येक छदाम का उपयोग कृष्णभावनामृत आन्दोलन के प्रसार में हो, इन्द्रियतृप्ति में नहीं। प्रचारक के लिए उस समय संकट उत्पन्न होता है जब उसे पर्याप्त मात्रा में धन मिलता है, क्योंकि ज्योंही इस संग्रह में से एक भी छदाम अपनी निजी इनि्द्रय-तृप्ति में खर्च करता है त्योंही वह पतित हो जाता है। कृष्णभावनामृत आन्दोलन के प्रचारकों को अत्यंत सावधान रहना चाहिए कि इस आन्दोलन के लिए आवश्यक प्रचुर धन का दुरुपयोग न करें। हम इस धन को अपने दुख का कारण न बनाएँ अपितु इसका उपयोग कृष्ण के लिए करें। यह हमारें शाश्वत सुख का कारण बन सकेगा। धन ही लक्ष्मी है, जो नारायण की सङ्गिनी हैं। लक्ष्मी जी को सदैव नारायण के साथ रहना चाहिए तब च्युत होने का कोई भय नहीं रहता।  