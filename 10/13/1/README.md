भी हुआ है। इसकी समाप्ति विद्यार्थी के पूर्ण आध्यात्मिक उन्नयन के विवरण के साथ होती है। श्री नारद मुनि विभिन्न आश्रमों तथा वर्णों के लक्षणों का वर्णन करते चले आ रहे हैं। अब वे इस अध्याय में संन्यासियों द्वारा पालन किए जाने वाले अनुष्ठानों का विशेष वर्णन करते हैं। गृहस्थ जीवन से विरक्त होकर मनुष्य को वानप्रस्थ पद स्वीकार करना चाहिए जिसमें इस शरीर को अपने अस्तित्व का साधन मानकर धीरे-धीरे जीवन की शारीरिक आवश्यकत्ताओं को भूल जाना चाहिए। वानप्रस्थ जीवन के पश्चात् घर छोड़कर मनुष्य को संन्यासी रूप में विभिन्न स्थानों का भ्रमण करना चाहिए। शारीरिक सुख के बिना तथा शारीरिक आवश्यकताओं के लिए किसी की निर्भरता स्वीकार किये बिना उसे प्राय: कुछ भी पहने बिना अर्थात् नग्न घूमना चाहिए। उसे सामान्य मानव समाज के सश्पर्क में आये बिना भीख माँग कर आत्मतुष्ट रहना चाहिए। उसे हर जीव का मित्र होना चाहिए और कृष्णभावनामृत में अत्यन्त शान्त रहना चाहिए। संन्यासी को इस तरह अकेले विचरण करना चाहिए और जीवन या मृत्यु की परवाह नहीं करनी चाहिए। और उस क्षण की प्रतिक्षा करते रहना चाहिए जब उसे यह भौतिक शरीर त्यागना होगा। उसे न तो अनावश्यक पुस्तकें पढऩी चाहिए, न ज्योतिष जैसा व्यवसाय ग्रहण करना चाहिए, न ही उसे महान् वक्ता बनने का यत्न करना चाहिए। उसे व्यर्थ का तर्क-वितर्क भी नहीं करना चाहिए और न किसी परिस्थिति में किसी पर आश्रित रहना चाहिए। उसे अन्यों को अपना शिष्य बनने का प्रलोभन नहीं देना चाहिए ताकी उसके शिष्यों की संलया बढ़ जाए। उसे जीविका के रूप में सामान्य पुस्तकें पढऩे की आदत छोड़ देनी चाहिए, न ही मन्दिरों तथा मठों की संलया बढ़ाने का प्रयत्न करना चाहिए। इस प्रकार जब मनुष्य पूर्ण स्वतंत्र, शान्त तथा समभाव बन जाता है, तो वह मृत्यु के बाद मनवांछित स्थान को चुन सकता है। पूर्ण विद्वान होने पर भी उसे सदैव गूँगे के समान मौन बने रहना चाहिए और चंचल बालक की भाँति विचरण करते रहना चाहिए। इस प्रसंग में नारद मुनि ने प्रह्लाद तथा एक साधु पुरुष की भेंट का वर्णन किया है, जो जीवन में अजगर वृत्ति धारण किये था। इस तरह उन्होंने परमहंस के लक्षणों का उल्लेख किया है। जिस व्यकि्त ने परमहंस अवस्था प्राप्त कर ली है, वह पदार्थ तथा आत्मा के अन्तर को भली भाँति जानता है। वह अपनी भौतिक इन्द्रियों की तृप्ति में रुचि नहीं रखता, क्योंकि उसे भगवान् की भकि्त करने में सदैव आनन्द की प्राप्ति होती रहती है। वह अपने भौतिक शरीर की रक्षा नहीं चाहता। उसे भगवत्कृपा से जो कुछ प्राप्त होता है उसी से सन्तुष्ट रहकर सुख-दुख से पूर्णतया स्वतंत्र होकर समस्त अनुष्ठानों से परे रहता है। कभी वह कठिन तपस्या करता है, तो कभी भौतिक ऐश्वर्य ग्रहण करता है। उसकी एकमात्र चिन्ता कृष्ण को तुष्ट करने में रहती है, जिसके लिए वह अनुष्ठानों की परवाह न करता हुआ कुछ भी कर सकता है। उसकी तुलना भौतिकतावादी पुरुषों से नहीं की जाती, न ही उसे ऐसे लोगों के निर्णय की आवश्यकता होती है।  

**श्रीनारद उवाच** 