**इतीरेशेऽतक्र्ये निजमहिमनि स्वप्रमितिके** **परत्राजातोऽतन्निरसनमुखब्रह्मकमितौ ।** **अनीशेऽपि द्रष्टुं किमिदमिति वा मुह्यति सति** **चच्छादाजो ज्ञात्वा सपदि परमोऽजाजवनिकाम् ॥ ५७॥** 

शब्दार्थ **** 

**इति—** **इस प्रकार** **; इरा-ईशे—** **इरा अर्थात् सरस्वती के स्वामी, ब्रह्मा के** **; अतक्र्ये—** **परे** **; निज-महिमनि—** **अपनी महिमा** **; स्व-** **प्रमितिके—** **स्वत: व्यक्त तथा आनन्दमय के** **; परत्र—** **परे** **; अजात:—** **भौतिक शक्ति (प्रकृति)** **; अतत्—** **अप्रासंगिक** **; निरसन-** **मुख—** **अप्रासंगिक के परित्याग द्वारा** **; ब्रह्मक—** **वेदान्त द्वारा** **; मितौ—** **ज्ञानवान** **; अनीशे—** **असमर्थ होने से** **; अपि—** **भी** **; द्रष्टुम्—** **देखने के लिए** **; किम्—** **क्या** **; इदम्—** **यह** **; इति—** **इस प्रकार** **; वा—** **अथवा** **; मुह्यति सति—** **मोहित होकर** **; चच्छाद—** **हटा दिया** **;** **अज:—** **भगवान् कृष्ण ने** **; ज्ञात्वा—** **जान कर** **; सपदि—** **तुरन्त** **; परम:—** **सर्वश्रेष्ठ** **; अजा-जवनिकाम्—** **माया का पर्दा।** **.** 

**परब्रह्म मानसिक तर्क के परे है। वह स्वत: व्यक्त, अपने ही आनन्द में सि्थत तथा भौतिक** **शक्ति के परे है। वह वेदान्त के द्वारा अप्रासंगिक ज्ञान के निरसन करने पर जाना जाता है। इस** **तरह जिस भगवान् की महिमा विष्णु के सभी चतुर्भुज स्वरूपों की अभिव्यक्ति से प्रकट हुई थी** **उससे सरस्वती के प्रभु ब्रह्माजी मोहित थे। उन्होंने सोचा, ''यह क्या है?ÓÓ और उसके बाद वे** **देख भी नहीं पाये। तब भगवान् कृष्ण ने ब्रह्मा की स्थिति समझते हुए तुरन्त ही अपनी योगमाया** **का परदा हटा दिया।** **तात्पर्य :** ब्रह्मा पूरी तरह मोहित थे। वे यह समझ नहीं पाये कि वे क्या देख रहे हैं और उसके बाद तो वे देख भी नहीं सके। तब भगवान् कृष्ण ने ब्रह्मा की स्थिति समझ कर उस योगमाया के आवरण को हटा लिया। इस श्लोक में ब्रह्मा को *इरेश* कहा गया है। *इरा* का अर्थ है सरस्वती अर्थात् विद्या की देवी और इरेश हुए उनके पति ब्रह्मा। अत: ब्रह्मा अत्यन्त बुद्धिमान हैं। किन्तु सरस्वती-पति ब्रह्मा तक कृष्ण के विषय में मोहग्रस्त हो गये। प्रयास करने पर भी वे कृष्ण को नहीं समझ पाये। प्रारश्भ में बालक, बछड़े तथा स्वयं कृष्ण योगमाया द्वारा आच्छादित थे। इस योगमाया ने बछड़ों तथा बालकों की दूसरी जोड़ी प्रकट कर दी थी जो कृष्ण के अंश थे और इसके बाद उसने अनेक चतुर्भुज रूप दिखलाये। अब ब्रह्मा के मोह को देखते हुए भगवान् कृष्ण ने उस माया को अ²श्य कर दिया। हो सकता है कि कोई यह सोचे कि कृष्ण ने जिस माया को समेट लिया वह *महामाया* रही हो किन्तु श्रील विश्वनाथ चक्रवर्ती ठाकुर की टीका है कि वह *योगमाया* थी—वह शक्ति जिससे कृष्ण कभी प्रकट दिखते हैं और कभी नहीं। जो माया वास्तविकता को आवृत करके अवास्तविक वस्तुएँ दिखलाती है, वह महामाया होती है किन्तु जिस माया से परम सत्य कभी प्रकट दिखते हैं और कभी नहीं वह योगमाया है। इसलिए इस श्लोक में *अजा* शब्द *योगमाया* का सूचक है। कृष्ण की शक्ति—उनकी मायाशक्ति या स्वरूपशक्ति—एक है किन्तु विविध रूपों में प्रकट होती है। *परास्य शक्तिॢवविधैव श्रूयते* ( *श्वेताश्वतर उपनिषद* ६.८)। वैष्णवों तथा मायावादियों में अन्तर यही है कि मायावादी इस माया को एक बतलाते हैं जबकि वैष्णव इसकी विविधता को मान्यता प्रदान करते हैं। विविधता में एकता है। उदाहरणार्थ, एक वृक्ष में अनेक प्रकार की पत्तियाँ, फल तथा फूल लगते हैं। सृष्टि में नाना प्रकार के कार्यों को करने के लिए नाना प्रकार की शक्तियों की आवश्यकता पड़ती है। दूसरा उदाहरण लें। किसी मशीन के सारे अंग लोहे के हो सकते हैं किन्तु मशीन के अन्तर्गत विविध कार्य आते हैं। यद्यपि सारी मशीन लोहे की है किन्तु उसका एक अंग एक प्रकार से चलता है, तो दूसरे अंग दूसरी तरह से। जो मशीन की कार्य-प्रणाली को नहीं समझता वह तब भी कह सकता है कि यह तो लोहा ही है। लोहा होने के बावजूद भी मशीन में विभिन्न अंग होते हैं, जो भिन्न भिन्न ढंग से चल कर उस उद्देश्य को पूरा करते हैं जिसके लिए मशीन बनाई गई थी। एक पहिया इधर घूमता है, तो दूसरा पहिया दूसरी ओर किन्तु वे इस तरह चलते हैं कि मशीन का कार्य चलता रहता है। इसीलिए हम मशीन के विभिन्न अंगों को भिन्न-भिन्न नाम प्रदान करते हैं—यह पहिया है, यह पेंच है, यह धुरी है, यह स्नेहक है, आदि आदि। इसी तरह वेदों में बतलाया गया है— *परास्य शक्तिविविधैव श्रूयते* *स्वाभाविकी ज्ञानबलक्रिया च॥* कृष्ण की शक्ति विविधरूपा है अतएव वही शक्ति विविध प्रकार से कार्य करती है। *विविधा* का अर्थ है ''विविधता।ÓÓ विविधता में एकता है। इस तरह योगमाया तथा महामाया एक ही शक्ति के विविध अंग हैं और ये शक्तियाँ अपने अपने विभिन्न ढंगों से कार्य करती हैं। संवित, सन्धिनी तथा आह्लादिनी शक्तियाँ—कृष्ण की अस्तित्व-शक्ति, उनकी ज्ञान-शक्ति तथा उनकी आनंद-शक्ति— योगमाया से पृथक् हैं। इनमें से हर एक व्यष्टि शक्ति है। आह्लादिनी शक्ति राधारानी है। स्वरूप दामोदर गोस्वामी ने बतलाया है— *राधा कृष्णप्रणयविकृतिह्र्लादिनी शक्तिरस्मात्* ( *चैतन्य-चरितामृत आदि* १.५)। आह्लादिनी शक्ति राधारानी के रूप में प्रकट होती है किन्तु कृष्ण तथा राधारानी एक हैं यद्यपि इनमें से एक शक्तिमान है, तो दूसरी शक्ति है। ब्रह्मा को कृष्ण के ऐश्वर्य के विषय में ( *निजमहिमनि* ) मोह था क्योंकि यह ऐश्वर्य *अतक्र्य* अर्थात् अचिन्त्य था। अपनी सीमित इन्द्रियों से कोई अतक्र्य के विषय में तर्क नहीं कर सकता है। इसीलिए वह *अचिन्त्य* भी कहलाता है अर्थात् जो हमारे विचारों तथा तर्कों द्वारा चिन्त्य नहीं है। अचिन्त्य सूचक है उसका जिसको हम सोच नहीं पाते अपितु जिसे स्वीकार करना पड़ता है। श्रील जीव गोस्वामी ने कहा है कि जब तक हम ब्रह्म को अचिन्त्य स्वीकार नहीं कर लेते तब तक ईश्वर की धारणा बन नहीं पाती। इसे अच्छी तरह समझ लेना चाहिए। इसीलिए हम कहते हैं कि शाष के वचनों को बिना किसी परिवर्तन के उसी रूप में मान लिया जाय क्योंकि वे अतक्र्य हैं। *अचिन्त्या: खलु ये भावा न तांस्तर्केण* *योजयेत्* —जो अचिन्त्य है उसे तर्क द्वारा नहीं जाना जा सकता। सामान्यतया लोग तर्क करते हैं किन्तु हमारी विधि तर्क करने की न होकर वैदिक ज्ञान को यथारूप में स्वीकार कर लेने की है। जब कृष्ण कहते हैं, ''यह परा तथा यह अपरा हैÓÓ तो हम उनके कहे हुए को मान लेते हैं। ऐसा नहीं है कि हम तर्क करें ''यह परा क्यों है और वह अपरा क्यों है?ÓÓ जो तर्क करता है, उसके लिए ज्ञान नहीं है। स्वीकार करने का यह पंथ *अवरोहपन्था* कहलाता है। *अवरोह* शब्द का सश्बन्ध *अवतार* शब्द से है, जिसका अर्थ है ''जो नीचे आता है।ÓÓ भौतिकतावादी तर्क के द्वारा अर्थात् *आरोहपन्था* द्वारा हर वस्तु को जानना चाहता है किन्तु दिव्य विषयों को इस तरह से नहीं जाना जा सकता। इसके लिए *अवरोहपन्था* का अनुसरण करना होता है। इसीलिए *परश्परा* पद्धति स्वीकार करनी चाहिए। सर्वश्रेष्ठ परश्परा वह है, जो कृष्ण से आगे की ओर चलती है ( *एवं परश्पराप्राप्तम्* )। हमें चाहिए कि कृष्ण जो भी कहते हैं उसे स्वीकार करें ( *इमं राजर्षयो विदु:* )। यही *अवरोहपन्था* है। किन्तु ब्रह्मा ने *आरोहपन्था* ग्रहण किया। वे अपनी सीमित चिन्त्य शकि्त से कृष्ण की माया को समझना चाह रहे थे इसलिए वे स्वयं मोहित हो गये। हर व्यक्ति को अपने ज्ञान में आनन्द आता है। वह सोचता है, ''मैं कुछ जानता हूँ।ÓÓ लेकिन कृष्ण के सामने यह धारणा नहीं चल सकती क्योंकि कृष्ण को प्रकृति की सीमाओं में नहीं बाँधा जा सकता। मनुष्य को समर्पण करना ही होगा। इसका कोई विकल्प नहीं है। *न तांस्तर्केण योजयेत्।* यही समर्पण कृष्णवादियों तथा मायावादियों का अन्तर है। *अतन्-निरसन* सूचक है अप्रासंगिक का निराकरण ( *अतत्* का अर्थ है ''जो तथ्य नहीं हैÓÓ)। कभी कभी ब्रह्म को *अस्थूलमनण्वह्रस्वमदीर्घम्* कहा जाता है अर्थात् ''जो न दीर्घ है, न सूक्ष्म, न छोटा, न लश्बाÓÓ ( *बृहदारण्यक उपनिषद* ५.८.८)। *नेति नेति* —''यह नहीं है, वह नहीं हैÓÓ परन्तु वह है क्या? एक कलम का वर्णन करने में कोई कह सकता है कि ''यह यह नहीं है; यह वह नहीं है,ÓÓ पर इससे यह ज्ञात नहीं होता है कि कलम है क्या। इसे ही निषेध द्वारा परिभाषा करना कहते हैं। *भगवद्गीता* में कृष्ण ने भी निषेधात्मक परिभाषाएँ देकर आत्मा की व्यालया की है। *न जायते म्रियते* *वा* —यह न जन्म लेता है, न मरता है। इससे अधिक और कुछ नहीं समझा जा सकता। किन्तु यह है क्या? यह शाश्वत है। *अजो नित्य: शाश्वतोऽयं पुराणो न हन्यते हन्यमाने शरीरे* —यह अजन्मा, शाश्वत, पुरातन, न मरने वाला तथा सनातन है। जब शरीर की हत्या कर दी जाती है, तो इसकी हत्या नहीं होती—( *भगवद्गीता* २.२०)। प्रारश्भ में आत्मा को समझ पाना कठिन है इसीलिए कृष्ण ने निषेधात्मक परिभाषाएँ दी हैं— *नैनं छिन्दन्ति शषाणि नैनं दहति पावक:।* *न चैनं क्लेदयन्त्यापो न शोषयति मारुत:॥* ''आत्मा को न तो किसी हथियार से खण्ड खण्ड किया जा सकता है, न ही आग में जलाया जा सकता है, न पानी से भिगोया जा सकता है न हवा से सुखाया जा सकता है।ÓÓ ( *भगवद्गीता* २.२३)। कृष्ण कहते हैं, ''इसे अग्नि से जलाया नहीं जा सकता।ÓÓ इसलिए यह कल्पना करनी होती है कि ऐसा क्या है, जो अग्नि से जलता नहीं। यह निषेधात्मक परिभाषा है।  