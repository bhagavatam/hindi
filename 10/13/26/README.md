**सुखमस्यात्मनो रूपं सर्वेहोपरतिस्तनु: ।** **मन:संस्पर्शजान्²ष्ट्वा भोगान्स्वप्स्यामि संविशन् ॥ २७॥** 

**शब्दार्थ** 

**सुखम्—** **सुख** **; अस्य—** **उसका** **; आत्मन:—** **जीव का** **; रूपम्—** **प्राकृतिक स्थिति** **; सर्व—** **समस्त** **; ईह—** **भौतिक कर्म** **; उपरति:—** **पूर्णतया स्थगित करके** **; तनु:—** **अभिव्यक्ति का माध्यम** **; मन:-संस्पर्श-जान्—** **इन्द्रियतृप्ति के लिए माँगों से उत्पन्न** **; ²ष्ट्वा—** **देखकर** **; भोगान्—** **इन्द्रियभोगों को** **; स्वप्स्यामि—** **चुप बैठा हूँ और इन भौतिक कार्यों के विषय में गहराई से सोच रहा हूँ** **;** **संविशन्—** **ऐसे कार्यों में पैठकर।** **.** 

**जीवों के लिए जीवन का वास्तविक स्वरूप आध्यात्मिक सुख का है और यही असली सुख** **है। यह सुख तभी प्राप्त किया जा सकता है जब मनुष्य सारे भौतिकतावादी कार्यकलापों को** **बन्द कर दे। भौतिक इन्द्रियभोग कोरी कल्पना है, अतएव इस विषय पर विचार कर मैंने सारे** **भौतिक कार्यकलाप बन्द कर दिये हैं और अब यहाँ लेटा हुआ हूँ।** **तात्पर्य :** यहाँ पर मायावादी तथा वैष्णव दर्शन का अन्तर बताया गया है। मायावादी तथा वैष्णव दोनों ही जानते हैं कि भौतिकतावादी कार्यकलाप में कोई सुख नहीं है। अतएव मायावादी दार्शनिक *ब्रह्म सत्यं जगन्मिथ्या* के नारे से चिपके रह कर मिथ्या भौतिक कार्यकलापों से दूर रहना चाहते हैं। वे समस्त कार्यकलापों को बन्द करके परब्रह्म में लीन होना चाहते हैं। किन्तु वैष्णव दर्शन के अनुसार यदि कोई भौतिक कार्य करना मात्र बन्द कर दे तो वह दीर्घकाल तक निष्क्रिय नहीं रह सकता; फलत: प्रत्येक व्यक्ति को आध्यात्मिक कार्यों में लग जाना चाहिए जो इस संसार के दुखों की समस्या को हल कर देंगे। अतएव यह कहा जाता है कि यद्यपि मायावादी दार्शनिक भौतिकतावादी कार्यों से विलग रहने का प्रयास करके ब्रह्म में लीन होना चाहते हैं और वे ब्रह्म में वास्तव में लीन भी हो जाँएं, किन्तु सक्रिय न होने के कारण वे पुन: भौतिक कर्म में आ गिरते हैं ( *आरुह्य कृच्छ्रेण परं पदं तत:* *पतन्त्यध:* )। अत: तथाकथित त्यागी ब्रह्म के ध्यान में लीन न रह पाने से अस्पताल तथा पाठशालाएँ आदि खोलने के चक्कर में भौतिक कार्यों में लौट आता है। अतएव केवल ऐसे ज्ञान का अनुशीलन पर्याप्त नहीं है कि भौतिकतावादी कार्यकलाप सुख प्रदान नहीं प्रदान कर सकते, इसलिए मनुष्य ऐसे कर्मों को करना बन्द कर दे। मनुष्य को चाहिए कि भौतिकतावादी कार्यकलापों को त्याग कर आध्यात्मिक कार्यकलाप अंगीकार करे। तब इस समस्या का हल निकल आएगा। आध्यात्मिक कार्यकलाप कृष्ण के आदेश से सश्पन्न होने वाले कार्यकलाप हैं ( *आनुकूल्येन कृष्णानुशीलनम्* )। जो कुछ कृष्ण कहते हैं, यदि उसे कोई करता है, तो उसके कार्यकलाप भौतिक नहीं होते। उदाहरणार्थ, जब अर्जुन ने भगवान् कृष्ण के आदेशानुसार युद्ध किया तो उसके कार्यकलाप भौतिक नहीं थे। इन्द्रियतृप्ति के लिए युद्ध करना भौतिकतावादी कार्य है, किन्तु भगवान् के आदेश से युद्ध करना आध्यात्मिक है। आध्यात्मिक कार्यों से मनुष्य भगवद्धाम वापस जाने के योग्य बनता है और तब वह नित्य आनन्दमय जीवन बिताता है। यहाँ, इस जगत में प्रत्येक वस्तु मात्र मनोधर्म है, जिससे हमें कभी भी असली सुख नहीं मिल सकता। अतएव भौतिकतावादी कार्यकलापों को बन्द करके आध्याति्मक कार्यों में लगना ही व्यावहारिक समाधान है। *यज्ञार्थात् कर्मणोऽन्यत्र लोकोऽयं कर्मबन्धन:।* यदि कोई भगवान्—यज्ञ या विष्णु—को प्रसन्न करने के लिए कर्म करता है, तो उसे मुक्त जीवन में स्थित समझा जाता है। किन्तु जो ऐसा नहीं कर पाता वह बन्धनमय जीवन में रहता जाता है।  