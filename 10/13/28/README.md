**जलं तदुद्भवैश्छन्नं हित्वाज्ञो जलकाश्यया ।** **मृगतृष्णामुपाधावेत्तथान्यत्रार्थ²क्स्वत: ॥ २९॥** 

**शब्दार्थ** 

**जलम्—** **जल** **; तत्-उद्भवै:—** **उस जल से उत्पन्न घास द्वारा** **; छन्नम्—** **ढका** **; हित्वा—** **छोड़कर** **; अज्ञ:—** **मूर्ख पशु** **; जल-** **काश्यया—** **जल पीने की अभिलाषा से** **; मृगतृष्णाम्—** **मृगतृष्णा के** **; उपाधावेत्—** **पीछे दौड़ता है** **; तथा—** **उसी प्रकार** **; अन्यत्र—** **कहीं दूसरी जगह** **; अर्थ-²क्—** **स्वार्थरत** **; स्वत:—** **अपने में।** **.** 

**जिस प्रकार एक हिरन अज्ञानतावश घास से ढके कुएँ के जल को न देख कर जल के लिए** **अन्यत्र दौड़ता फिरता रहता है उसी प्रकार भौतिक शरीर से आवृत यह जीव अपने भीतर के सुख** **को नहीं देख पाता और भौतिक जगत में सुख के पीछे दौड़ता रहता है।** **तात्पर्य :** यह एक उपयुक्त ²ष्टान्त है कि ज्ञान के अभाव में जीव किस तरह अपने से बाहर सुख की तलाश में दौड़ता रहता है। जब मनुष्य अपने वास्तविक स्वरूप को आध्यात्मिक प्राणी के रूप में जान लेता है, तो वह परम पुरुष कृष्ण को समझ सकता है और तभी कृष्ण तथा उसके बीच असली सुख का आदान-प्रदान होता है। यह ध्यान देना रोचक होगा कि किस तरह यह श्लोक आत्मा से शरीर के विकास को इंगित करता है। आधुनिक भौतिकतावादी विज्ञानी सोचता है कि जीव पदार्थ से निकलता है, लेकिन तथ्य तो यह है कि पदार्थ जीवन से उत्पन्न होता है। यहाँ पर जीव या आत्मा की तुलना जल से की गई है, जिसमें से घास के रूप में पदार्थ-पुंज प्रकट होता है। जो आत्मा के विज्ञान को नहीं जानता वह सुख को आत्मा में तलाश करने के लिए शरीर के अन्दर नही देखते। वरन् सुख की तलाश करने बाहर भागता है, जिस प्रकार घास के नीचे पानी के होने को न जानते हुए हिरण रेगिस्तान में जाता है। कृष्णभावनामृत आन्दोलन उन दिग्भ्रमित मनुष्यों के अज्ञान को दूर करने का प्रयास कर रहा है, जो जीवन की सीमा से बाहर जल का अनुसंधान करना चाहते हैं। *रसो वै स:।* *रसोऽहमप्सु कौन्तेय।* जल का स्वाद कृष्ण है। अपनी प्यास बुझाने के लिए कृष्ण की संगति रूपी जल को चखना चाहिए। यही वैदिक आदेश है।  