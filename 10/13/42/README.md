**विकल्पं जुहुयाच्चित्तौ तां मनस्यर्थविभ्रमे ।** **मनो वैकारिके हुत्वा तं मायायां जुहोत्यनु ॥ ४३॥** 

**शब्दार्थ** 

**विकल्पम्—** **भेदभाव (अच्छे-बुरे, एक दूसरे व्यक्ति, एक दूसरे राष्ट्र में)** **; जुहुयात्—** **आहुति डाले** **; चित्तौ—** **चेतना रूपी अग्नि** **में** **; ताम्—** **उस चेतना को** **; मनसि—** **मन में** **; अर्थ-विभ्रमे—** **समस्त स्वीकृति तथा अस्वीकृति की जड़** **; मन:—** **उस मन को** **;** **वैकारिके—** **पदार्थ के साथ अपनी पहचान के मिथ्या अहंकार में** **; हुत्वा—** **आहुति देकर** **; तम्—** **इस मिथ्या अहंकार को** **;** **मायायाम्—** **माया में** **; जुहोति—** **आहुति डालता है** **; अनु—** **इस सिद्धान्त का पालन करते हुए।** **.** 

**अच्छे तथा बुरे के भेदभाव की जो मानसिक कल्पना (मनोरथ) है उसे इकाई रूप में** **स्वीकार करके उसे मन में लगाना चाहिए और तब मन को मिथ्या अहंकार में लगाना चाहिए।** **इस मिथ्या अहंकार को माया में लगाना चाहिए। मिथ्या भेदभाव से लडऩे की विधि यही है।** **तात्पर्य :** इस श्लोक में बताया गया है कि योगी किस तरह भौतिक राग से मुक्त हो सकता है। भौतिक आकर्षण के कारण *कर्मी* अपने को देख नहीं सकता। ज्ञानी पदार्थ तथा आत्मा में अन्तर जान सकता है, किन्तु योगी जिन में सर्वोत्कृष्ट भकि्त योगी भगवद्धाम जाना चाहते है। कर्मी लोग घोर मोह में रहते हैं; ज्ञानी न तो मोह में रहते हैं न वास्तविक ज्ञान में किन्तु योगीजन, विशेष रूप से भकि्त योगी, पूर्णतया आध्यात्मिक पद पर रहते हैं। जैसाकि *भगवद्गीता* (१४.२६) में पुष्टि की गई है— *मां च योऽव्यभिचारेण भक्तियोगेन सेवते।* *स गुणान्समतीत्यैतान् ब्रह्मभूयाय कल्पते॥* ''जो पूर्ण भक्ति में लगा रहता है, जो किसी भी परिस्थिति में च्युत नहीं होता, वह तुरन्त प्रकृति के गुणों को पार करके ब्रह्मपद को प्राप्त हो जाता है।ÓÓ इस तरह भक्त का पद सुरक्षित है। वह तुरन्त आध्यात्मिक पद तक उन्नत कर दिया जाता है। अन्य लोग, यथा ज्ञानी तथा हठयोगी भौतिक भेद-भाव को त्यागने तथा ''मैं पदार्थ से उत्पन्न यह शरीर हूँÓÓ इस मिथ्या अहंकार को त्यागने के बाद ही धीरे- धीरे इस पद को प्राप्त करते हैं। मनुष्य को इस मिथ्या अहंकार को माया में लीन करना होता है और इस माया को परम शक्तिमान में लीन करना होता है। भौतिक आकर्षण से मुक्त होने की यही विधि है।  