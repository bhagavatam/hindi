**नाभिनन्देद्ध्रुवं मृत्युमध्रुवं वास्य जीवितम् ।** **कालं परं प्रतीक्षेत भूतानां प्रभवाप्ययम् ॥ ६॥** 

**शब्दार्थ** 

**न—** **नहीं** **; अभिनन्देत्—** **प्रशंसा करे** **; ध्रुवम्—** **निश्चित्, ध्रुव** **; मृत्युम्—** **मृत्यु** **; अध्रुवम्—** **अनिश्चित** **; वा—** **अथवा** **; अस्य—** **इस** **शरीर की** **; जीवितम्—** **उम्र** **; कालम्—** **शाश्वत समय** **; परम्—** **परम** **; प्रतीक्षेत—** **अवलोकन करे** **; भूतानाम्—** **जीवों का** **; प्रभव—** **प्राकट्य** **; अप्ययम्—** **अन्तर्धान होना।** **.** 

**चूँकि भौतिक शरीर का विनाश निश्चित है और मनुष्य की आयु स्थिर नहीं है अतएव न तो** **मृत्यु की, न ही जीवन की प्रशंसा की जानी चाहिए। प्रत्युत मनुष्य को नित्य काल का** **अवलोकन करना चाहिए जिसमें जीव अपने आपको प्रकट करता है और अन्तर्धान होता है।** **तात्पर्य :** इस भौतिक जगत में सारे जीव न केवल वर्तमान काल में अपितु भूतकाल में भी जन्म तथा मृत्यु की समस्या का हल निकालने का प्रयास करते रहे हैं। कुछ लोग मृत्यु पर बल देते हैं और प्रत्येक भौतिक वस्तु को भ्रम बताते हैं जबकि अन्य लोग जीवन पर बल देते हैं और इसे अक्षुण्ण तौरपर सुरक्षित रखकर यथाशकि्त भोग करना चाहते हैं। ये दोनों प्रकार के लोग मूर्ख तथा मूढ़ हैं। यह सलाह दी जाती है कि मनुष्य शाश्वत काल का अवलोकन करे जो भौतिक शरीर के प्राकट्य तथा अन्तर्धान का कारण है। और इस शाश्वत काल में जीव के बन्धन को देखे। अतएव श्रीलभक्ति विनोद ठाकुर ने अपनी *गीतावली* में गाया है— *अनादि करम-फले, पडि़Óभवार्णव जले,* *तङ्क्षरबारे ना देखि उपाय।* मनुष्य को शाश्वत काल की गतिविधियों का अवलोकन करना चाहिए, क्योंकि यही जन्म-मृत्यु का कारण है। वर्तमान युग की सृष्टि के पूर्व सारे जीव काल के अधीन थे। काल के ही अन्र्तगत यह भौतिक जगत उत्पन्न होता है और पुन: विनष्ट हो जाता है। *भूत्वा भूत्वा प्रलीयते।* काल के वशीभूत होकर जीव जन्म-जन्मांतर प्रकट होते तथा मरते है। यह काल भगवान् की निराकार अभिव्यक्ति है, जो प्रकृति द्वारा बद्धजीवों को भगवान् की शरण में जाकर उससे उबरने का अवसर प्रदान करता है।  