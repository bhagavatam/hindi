**विराग: सर्वकामेवय: शिक्षितो मे मधुव्रतात् ।** **कृच्छ्राप्तं मधुवद्वित्तं हत्वाप्यन्यो हरेत्पतिम् ॥ ३६॥** 

**शब्दार्थ** 

**विराग:—** **विरक्ति** **; सर्व-कामेवय:—** **समस्त भौतिक इच्छाओं से** **; शिक्षित:—** **पढ़ाया गया** **; मे—** **मुझको** **; मधु-व्रतात्—** **मधुमक्खी** **से** **; कृच्छ्र—** **अत्यन्त कठिनाई से** **; आप्तम्—** **अॢजत** **; मधु-वत्—** **शहद के समान (धन ही शहद है)** **; वित्तम्—** **धन** **; हत्वा—** **मारकर** **; अपि—** **भी** **; अन्य:—** **दूसरा** **; हरेत्—** **ले लेता है** **; पतिम्—** **स्वामी को।** **.** 

**मधुमक्खी से मैंने सीखा है कि धन संग्रह करने से किस तरह विरक्त रहना चाहिए, क्योंकि** **यद्यपि धन शहद जैसा है, किन्तु कोई भी धन के स्वामी को मार कर धन को ले जा सकता है।** **तात्पर्य :** छत्ते में एकत्र किए गए शहद को कोई भी बलपूर्वक ले जा सकता है। अतएव जो धन संग्रह करता है उसके मन में यह विचार उठना चाहिए कि वह सरकार या चोरों द्वारा सताया जा सकता है और उसके शत्रु उसका वध भी कर सकते हैं। इस कलियुग में तो विशेष करके सरकार स्वयं कानून के बल पर इस धन को छीन सकती है, नागरिकों से उसकी रक्षा करना दूर रहा। अतएव विद्वान ब्राह्मण ने निश्चय किया था कि वह धन संग्रह नहीं करेगा। मनुष्य को अपने पास उतना ही धन रखना चाहिए जितने की उसे तुरन्त आवश्यकता हो। अपने पास बहुत अधिक धन रखने की आवश्यकता नहीं है, क्योंकि इससे यह भय बना रहता है कि सरकार या चोर इसे लूट न ले।  