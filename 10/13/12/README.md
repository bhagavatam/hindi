**अत्राप्युदाहरन्तीममितिहासं पुरातनम् ।** **प्रह्रादस्य च संवादं मुनेराजगरस्य च ॥ ११॥** 

**शब्दार्थ** 

**अत्र—** **यहाँ पर** **; अपि—** **यद्यपि सामान्य लोगों के समक्ष प्रकट नहीं होता** **; उदाहरन्ति—** **विद्वान साधु उदाहरण देते हैं** **; इमम्—** **इस** **;** **इतिहासम्—** **ऐतिहासिक घटना को** **; पुरातनम्—** **अत्यन्त प्राचीन** **; प्रह्रादस्य—** **प्रह्लाद महाराज की** **; च—** **भी** **; संवादम्—** **वार्तालाप** **;** **मुने:—** **महान् सन्त पुरुष का** **; आजगरस्य—** **अजगर की वृत्ति धारण किये** **; च—** **भी।** **.** 

**इसके ऐतिहासिक उदाहरण के रूप में विद्वान मुनिजन एक प्राचीन वार्तालाप की कथा** **सुनाते हैं, जो प्रह्लाद महाराज तथा अजगर वृत्ति धारण किये एक महामुनि के मध्य हुआ था।** **तात्पर्य :** प्रह्लाद महाराज की भेंट जिस मुनि से हुई थी उसने अजगर वृत्ति धारण कर रखी थी। अजगर वर्षों तक एक ही स्थान पर रहा करता है और कहीं नहीं जाता है और जो कुछ स्वत: मिल जाता है, वही खाता है। प्रह्लाद महाराज अपने पार्षदों सहित इस महामुनि से मिले और उनसे इस प्रकार बोले।  