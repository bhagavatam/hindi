**न ते शयानस्य निरुद्यमस्य** **ब्रह्मन्नु हार्थो यत एव भोग: ।** **अभोगिनोऽयं तव विप्र देह:** **पीवा यतस्तद्वद न: क्षमं चेत् ॥ १८॥** 

**शब्दार्थ** 

**न—** **नहीं** **; ते—** **तुश्हारा** **; शयानस्य—** **लेटे हुए** **; निरुद्यमस्य—** **बिना काम-काज के** **; ब्रह्मन्—** **हे साधु पुरुष** **; नु—** **निस्सन्देह** **; ह—** **स्पष्ट है** **; अर्थ:—** **धन** **; यत:—** **जिससे** **; एव—** **निस्सन्देह** **; भोग:—** **इन्द्रियभोग** **; अभोगिन:—** **इन्द्रिय भोग में न लगे हुए का** **;** **अयम्—** **यह** **; तव—** **तुश्हारा** **; विप्र—** **हे विद्वान ब्राह्मण** **; देह:—** **शरीर** **; पीवा—** **स्थूल** **; यत:—** **जिस तरह** **; तत्—** **वह तथ्य** **; वद—** **कृपा करके कहो** **; न:—** **हमको** **; क्षमम्—** **क्षमा करो** **; चेत्—** **यदि मैंने धृष्टता की हो।** **.** 

**हे अध्यात्मज्ञानी ब्राह्मण, आपको कुछ नहीं करना पड़ता जिसके कारण आप लेटे हुए हैं।** **यह भी माना जा सकता है कि इन्द्रियभोग के लिए आपके पास धन नहीं है। तो फिर आपका** **शरीर इतना स्थूल कैसे हो गया है? ऐसी परिस्थिति में यदि आप मेरे प्रश्न को प्रमादपूर्ण नहीं** **मानते तो कृपा करके बतलाएँ कि यह किस तरह से हुआ है?** **तात्पर्य :** सामान्यतया आध्यात्मिक उन्नति में लगे लोग एक ही बार भोजन करते हैं चाहे दोपहर के बाद या संध्या समय। यदि कोई केवल एक बार भोजन करे तो स्वाभाविक है कि वह स्थूल नहीं हो जाता। किन्तु यह विद्वान साधु अधिक स्थूल था, अतएव प्रह्लाद महाराज अत्यन्त आश्चर्यचकित थे। आत्म-साक्षात्कार का अनुभव होने से अध्यात्मवादी के मुखमण्डल पर निश्चय ही तेज आ जाता है और जो आत्म-साक्षात्कार में बढ़ा-चढ़ा हो उसका शरीर ब्राह्मण के शरीर जैसा माना जाता है। चूँकि तेजवान साधु पुरुष भूमि पर लेटा था और काम न करने पर भी काफी स्थूल था, इसलिए प्रह्लाद महाराज चकित थे और उससे इसके विषय में पूछना चाह रहे थे।  