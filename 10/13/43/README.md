**आत्मानुभूतौ तां मायां जुहुयात्सत्य²ङ्मुनि: ।** **ततो निरीहो विरमेत्स्वानुभूत्यात्मनि स्थित: ॥ ४४॥** 

**शब्दार्थ** 

**आत्म-अनुभूतौ—** **आत्म-साक्षात्कार में** **; ताम्—** **उस** **; मायाम्—** **शरीर के मिथ्या अहंकार को** **; जुहुयात्—** **आहुति कर देना चाहिए** **;** **सत्य-²क्—** **परम सत्य की वास्तविक अनुभूति करने वाले का** **; मुनि:—** **विचारवान् व्यक्ति** **; तत:—** **इस आत्म-साक्षात्कार के** **कारण** **; निरीह:—** **भौतिक इच्छाओं से रहित** **; विरमेत्—** **भौतिक कार्यों से अवकाश ले लेना चाहिए** **; स्व-अनुभूति-आत्मनि—** **आत्म-साक्षात्कार में** **; स्थित:—** **स्थित।** **.** 

**विद्वान विचारवान् व्यक्ति को इसकी अनुभूति होनी चाहिए कि यह भौतिक जगत मोह है** **किन्तु ऐसा आत्म-साक्षात्कार द्वारा ही सश्भव है। ऐसे स्वरूपसिद्ध व्यकि्त को, जिसने सत्य का** **वास्तविक साक्षात्कार किया है, आत्म-साक्षात्कार होने के कारण समस्त भौतिक कार्यकलापों** **से अवकाश ले लेना चाहिए।** **तात्पर्य :** शरीर की पूरी बनावट संरचना के विश्लेषणात्मक अध्ययन से इस निष्कर्ष पर पहुँचा जा सकता है कि आत्मा शरीर के भौतिक अवयवों—यथा पृथ्वी, जल, वायु, अग्नि—से सर्वथा भिन्न है। अतएव विचारवान व्यक्ति ( *मनीषी या मुनि* ) द्वारा ही शरीर तथा आत्मा के भेद की अनुभूति प्राप्त की जा सकती है और इस व्यष्टि आत्मा को समझ लेने के बाद परमात्मा को सरलता से समझा जा सकता है। इस प्रकार यदि मनुष्य अनुभव करता है कि व्यष्टि आत्मा परमात्मा के अधीन है, तो उसे आत्म- साक्षात्कार हो जाता है। जैसाकि *भगवद्गीता* के तेरहवें अध्याय में बतलाया गया है, शरीर के भीतर दो आत्माएँ हैं। शरीर *क्षेत्र* है और इसमें रहने वाले दो *क्षेत्रज्ञ* हैं जिनके नाम हैं परमात्मा तथा आत्मा। परमात्मा तथा आत्मा एक ही वृक्ष (शरीर) पर बैठे दो पक्षियों के समान हैं—एक पक्षी जो कि भुलक्कड़ है वृक्ष के फल खा रहा है और दूसरे पक्षी के आदेशों की परवाह नहीं करता जो अपने इस मित्र पक्षी के कार्यकलापों का साक्षी मात्र है। जब भुलक्कड़ पक्षी अपने परम मित्र को समझता है, जो सदैव उसके साथ रहकर विभिन्न शरीरों में मार्गदर्शन करने का प्रयास करता है, तो वह उस परम पक्षी के चरणकमलों की शरण ग्रहण करता है। जैसाकि योग विधि में बताया गया है— *ध्यानावस्थित* *तद्गतेन मनसा पश्यन्ति यं योगिन:।* जब कोई पूर्ण योगी बन जाता है, तो ध्यान द्वारा वह अपने परम मित्र को देख सकता है और उसकी शरण में जाता है। यही भक्तियोग का या कृष्णभावनामृतमय के वास्तविक जीवन का शुभारश्भ है।  