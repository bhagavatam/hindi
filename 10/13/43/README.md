**इत एतेऽत्र कुत्रत्या मन्मायामोहितेतरे ।** **तावन्त एव तत्राब्दं क्रीडन्तो विष्णुना समम् ॥ ४२॥** 

शब्दार्थ **** 

**इत:—** **इस कारण से** **; एते—** **अपने अपने बछड़ों समेत ये सारे बालक** **; अत्र—** **यहाँ पर** **; कुत्रत्या:—** **कहाँ से आये हैं** **; मत्-माया-** **मोहित-इतरे—** **मेरी माया से मोहित हुओं के अतिरिक्त** **; तावन्त:—** **उतने ही बालक** **; एव—** **निस्सन्देह** **; तत्र—** **वहाँ पर** **; आ-** **अब्दम्—** **एक वर्ष तक** **; क्रीडन्त:—** **खेल रहे हैं** **; विष्णुना समम्—** **कृष्ण के साथ।** **.** 

**यद्यपि पूरे एक वर्ष तक कृष्ण के साथ उतने ही बालक तथा बछड़े खेलते रहे फिर भी ये** **मेरी योगशक्ति से मोहित बालकों से भिन्न हैं। ये कौन हैं? ये कहाँ से आये?** **तात्पर्य :** यद्यपि वे बछड़ों, गौवों तथा ग्वालबालों जैसे लग रहे थे किन्तु वे सभी विष्णु थे। वस्तुत: वे *विष्णुतत्त्व* थे, *जीवतत्त्व* नहीं थे। ब्रह्मा को आश्चर्य हुआ। उन्होंने सोचा, ''असली बालक तथा गौवें तो अब भी वहीं हैं जहाँ उन्हें मैंने पिछले वर्ष रखा था। तो फिर वह कौन है, जो पूर्ववत् कृष्ण के साथ हैं? वे कहाँ से आये?ÓÓ ब्रह्मा को आश्चर्य हो रहा था कि मेरी योगशकि्त की उपेक्षा हुई है। कृष्ण ने ब्रह्मा द्वारा ले जाई गई गौवों तथा बालकों को बिना छुये ही बछड़ों तथा बालकों की दूसरी पूरी टोली उत्पन्न कर दी है, जो विष्णुतत्त्व के अंश हैं। इस तरह ब्रह्मा की योगशक्ति परास्त हुई।  