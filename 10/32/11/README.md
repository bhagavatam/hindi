**ताभिॢवधूतशोकाभिर्भगवानच्युतो वृत: ।** **व्यरोचताधिकं तात पुरुष: शक्तिभिर्यथा ॥ १०॥** 

**शब्दार्थ** 

**ताभि:—** **इन गोपियों द्वारा** **; विधूत—** **पूर्णतया धुली** **; शोकाभि:—** **अपने शोक से** **; भगवान्—** **भगवान्** **; अच्युत:—** **अच्युत** **;** **वृत:—** **घिरी हुई** **; व्यरोचत—** **उज्ज्वल दिखीं** **; अधिकम्—** **अत्यधिक** **; तात—** **हे प्रिय (राजा परीक्षित)** **; पुरुष:—** **परमात्मा** **;** **शक्तिभि:—** **अपनी दिव्य शक्तियों से** **; यथा—** **जिस तरह।** **.** 

**समस्त शोक से मुक्त हुई गोपियों से घिरे हुए पूर्ण पुरुषोत्तम भगवान् अच्युत भव्यता के साथ** **चमक रहे थे। हे राजन्, कृष्ण ऐसे लग रहे थे जिस तरह अपनी आध्यात्मिक शक्तियों से घिरे हुए** **परमात्मा हों।** **तात्पर्य :** गोपियाँ भगवान् कृष्ण की अन्तरंगा शक्तियाँ हैं अत: जब वे शोक से मुक्त होकर फिर से प्रसन्न हो गईं तो भगवान् भी पहले की अपेक्षा और अधिक कान्तिमान लगने लगे और उनका दिव्य आनन्द बढ़ गया। कृष्ण गोपियों से दिव्य प्रेम करते हैं और गोपियाँ भी उन्हें उसी तरह से चाहती हैं। जो लोग इस भौतिक संसार में बँधे हुए हैं उन्हें आध्याति्मक स्तर पर सश्पन्न होने वाला यह व्यापार समझ में नहीं आता।  