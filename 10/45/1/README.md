सान्त्वना दी और फिर उग्रसेन को राजा के रूप में प्रतिष्ठित किया। इसमें यह भी वर्णन हुआ है कि कृष्ण तथा बलराम किस तरह अपनी शिक्षा पूरी करके अपने गुरु के मृत पुत्र को वापस लाये और फिर घर लौटे। यह देखकर कि उनके माता-पिता—देवकी तथा वसुदेव—उन्हें ईश्वर के वास्तविक रूप में समझ चुके हैं, श्रीकृष्ण ने पुन: अपनी योगमाया का विस्तार किया जिससे वे उन्हें अपने प्रिय पुत्र के रूप में मान सकें। तब बलराम के साथ कृष्ण उन दोनों के पास पहुँचे और कहा कि हमें यही दुख है कि साथ रहकर भी, हमारे माता-पिता और हम पारस्परिक सन्तोष नहीं पा सके। फिर उन्होंने कहा, ''कोई भी पुत्र एक सौ वर्ष की जीवन अवधि में भी अपने उन माता-पिता के ऋण से उऋण नहीं हो सकता जिनसे उसे शरीर प्राप्त होता है। कोई भी सक्षम पुत्र, जो अपने माता-पिता की सेवा-सुश्रूषा नहीं कर पाता उसे अगले जीवन में अपना ही मांस खाना पड़ता है। निस्सन्देह जो व्यक्ति अपने संरक्षण में रहने वाली सन्तान, पत्नी, आध्यात्मिक गुरु, ब्राह्मण, माता-पिता इत्यादि की सेवा-सुश्रूषा नहीं कर पाता वह जीवित शव के समान है। हम तो कंस के भय से आपकी सेवा नहीं कर पा रहे थे अत: आप हमें क्षमा कर दें।ÓÓ श्रीकृष्ण के इन वचनों को सुनकर भावविभोर वसुदेव तथा देवकी ने अपने दोनों पुत्रों को गले से लगा लिया और आनन्द के आँसुओं की झड़ी लगा दी। इस प्रकार अपने माता-पिता को प्रसन्न करके कृष्ण ने कंस का राज्य अपने नाना उग्रसेन को दे दिया और तब अपने उन पारिवारिक सदस्यों के अपने अपने घरों को लौटने की व्यवस्था की जो कंस के भय से भाग गये थे। कृष्ण तथा बलराम के बलशाली बाहुओं के संरक्षण में सारे यादव परमआनन्द का अनुभव करने लगे। इसके बाद कृष्ण तथा बलराम नन्द महाराज के पास गये और उनकी इस बात के लिए प्रशंसा की कि उन्होंने पराये पुत्रों का इतने लाड़-प्यार से पालन किया। तत्पश्चात् कृष्ण ने नन्द से कहा, ''हे पिताश्री! आप व्रज लौट जायें। हम जानते हैं कि हमसे बिछुडऩे से आपको तथा हमारे अन्य सश्बन्धियों को कितना कष्ट होगा, यहाँ मथुरा में आपके मित्रों को संतुष्ट करने के तुरन्त बाद मैं बलराम सहित आपके पास लौट आऊँगा।ÓÓ फिर कृष्ण ने नाना प्रकार की भेंटें अर्पित करते हुए नन्द की पूजा की। अपने पुत्रों के प्रेम के वशीभूत हो नन्द भावविभोर हो उठे। आँखों में अश्रु भरकर उन्होंने कृष्ण तथा बलराम को गले से लगाया और सारे ग्वालों को साथ लेकर व्रज के लिए प्रस्थान किया। इसके बाद वसुदेव ने पुरोहितों से कहा कि वे उनके पुत्रों का द्विज-संस्कार सश्पन्न करें। तब कृष्ण तथा बलराम ब्रह्मचर्य-व्रत प्राप्त करने गर्ग मुनि के पास गये। सर्वज्ञ होते हुए भी कृष्ण तथा बलराम ने अपने गुरु के आश्रम में रहने की इच्छा व्यक्त की, अत: वे अवन्तिपुर में सान्दीपनि मुनि के साथ रहने चले गये। गुरु की सेवा किस तरह करनी चाहिए इसकी सही विधि की शिक्षा देने के लिए कृष्ण तथा बलराम ने अपने गुरु की सेवा उसी तरह की, जिस तरह भगवान् के अर्चाविग्रह की की जाती है। सान्दीपनि मुनि ने उनकी सेवा से प्रसन्न होकर उन्हें समस्त वेदों के साथ साथ छहों वेदांगों और उपनिषदों का विस्तृत ज्ञान प्रदान किया। कृष्ण तथा बलराम एक बार सुनकर ही इनको आत्मसात कर लेते और इस तरह उन्होंने ६४ दिनों में चौंसठों परंपरागत कलाएँ सीख लीं। विदा लेने के पूर्व दोनों भाइयों ने अपने गुरु सान्दीपनि से इच्छित दक्षिणा लेने के लिए कहा। बुद्धिमान गुरु ने दोनों के अद्भुत पराक्रम को देखते हुए उनसे अनुरोध किया कि वे उनका पुत्र वापस ला दें, जिसकी मृत्यु प्रभास सागर में हो चुकी थी। कृष्ण तथा बलराम एक रथ पर सवार होकर प्रभास गये और वहाँ वे सागर के अधिदेव के पास पहुँचे और उनकी पूजा की। कृष्ण ने सागर से कहा कि वह उनके गुरु-पुत्र को लौटा दे। तब सागरराज ने उत्तर दिया कि समुद्र के भीतर निवास करने वाले पञ्चजन नामक राक्षस ने उस लड़के का हरण किया है। यह सुनकर कृष्ण समुद्र में प्रविष्ट हुए, फिर उस राक्षस का वध किया और वह शंख ले लिया जो उसके शरीर में से निकला था। किन्तु जब कृष्ण को उस राक्षस के उदर में गुरु-पुत्र नहीं मिला तो वे यमराज लोक पहुँचे। जब यमराज ने कृष्ण को पाञ्चजन्य बजाते सुना तो वह बाहर निकल आया और उसने भक्तिपूर्वक उनकी पूजा की। तब कृष्ण ने उससे सान्दीपनि के पुत्र को माँगा जिसे यमराज ने उन्हें तुरन्त दे दिया। तत्पश्चात् कृष्ण तथा बलराम अपने गुरु के पास आये और उन्हें उनका पुत्र लाकर भेंट किया तथा उनसे दूसरी दक्षिणा भी माँगने की विनती की। किन्तु सान्दीपनि मुनि ने कहा कि उन जैसे शिष्यों को पाकर उनकी सारी मनोकामनाएँ पूरी हो चुकी हैं। इस प्रकार उन्होंने दोनों को घर लौट जाने का आदेश दिया। कृष्ण तथा बलराम ने रथ पर चढ़कर अपने घर तक की यात्रा की। उनके आगमन पर, उन्हें देखकर, सारे लोगों को अपार हर्ष हुआ, मानो उनका खोया हुआ कोष प्राप्त हुआ हो।  

**श्रीशुक उवाच** 

**पितरावुपलब्धार्थौ विदित्वा पुरुषोत्तम: ।** **मा भूदिति निजां मायां ततान जनमोहिनीम् ॥ १॥** 