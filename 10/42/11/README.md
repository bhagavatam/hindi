**एहि वीर गृहं यामो न त्वां त्यक्तुमिहोत्सहे ।** **त्वयोन्मथितचित्ताया: प्रसीद पुरुषर्षभ ॥ १०॥** 

**शब्दार्थ** 

**एहि—** **आओ** **; वीर—** **हे वीर** **; गृहम्—** **मेरे घर** **; याम:—** **चलें** **; न—** **नहीं** **; त्वाम्—** **तुमको** **; त्यक्तुम्—** **छोडऩा** **; इह—** **यहाँ** **; उत्सहे—** **सह सकती हूँ** **; त्वया—** **आपके द्वारा** **; उन्मथित—** **उत्तेजित, मथा गया** **; चित्ताया:—** **चित्त वाली पर** **; प्रसीद—** **कृपा करें** **; पुरुष-** **ऋषभ—** **हे पुरुष-श्रेष्ठ।** **.** 

**त्रिवक्रा ने कहा** **: हे वीर, आओ, मेरे घर चलो। मैं आपको यहाँ छोड़कर जा नहीं** **सकती। हे नर-श्रेष्ठ, मुझ पर तरस खाओ क्योंकि आपने मेरे चित्त को उद्वेलित कर डाला है।** **तात्पर्य :** श्रील विश्वनाथ चक्रवर्ती निश्नलिखित बातचीत प्रस्तुत करते हैं— कृष्ण : क्या तुम मुझे अपने घर भोजन करने के लिए बुला रही हो? त्रिवक्रा : बस, मैं आपको यहाँ छोड़ नहीं सकती। कृष्ण : किन्तु यहाँ राजमार्ग पर चलने वाले लोग तुश्हारे कहने का कुछ और अर्थ लगाकर हँसेंगे। अत: तुम तो ऐसा मत कहो। त्रिवक्रा : मन उद्वेलित होने से मुझसे रहा नहीं जा रहा है। आपने मेरा स्पर्श करने की भूल जो कर दी। यह मेरा दोष नहीं है।  