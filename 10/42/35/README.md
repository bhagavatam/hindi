**नन्दगोपादयो गोपा भोजराजसमाहुता: ।** **निवेदितोपायनास्त एकस्मिन्मञ्च आविशन् ॥ ३८॥** 

**शब्दार्थ** 

**नन्द-गोप-आदय:—** **नन्द गोप इत्यादि** **; गोपा:—** **ग्वाले** **; भोज-राज—** **कंस द्वारा** **; समाहुता:—** **आगे बुलाये जाने पर** **; निवेदित—** **प्रस्तुत करते हुए** **; उपायना:—** **अपनी भेंटें** **; ते—** **वे** **; एकस्मिन्—** **एक** **; मञ्चे—** **दर्शक दीर्घा में** **; आविशन्—** **बैठ गये।** **.** 

**भोजराज (कंस) द्वारा बुलाये जाने पर नंद महाराज तथा अन्य ग्वालों ने उसे अपनी अपनी** **भेंटें पेश कीं और तब वे एक दीर्घा में जाकर बैठ गये।** **तात्पर्य :** श्रील विश्वनाथ चक्रवर्ती के अनुसार *समाहुता:* शब्द सूचित करता है कि कंस ने व्रज के प्रधान व्यक्तियों को आदर समेत आगे बुलाया जिससे केन्द्रीय सरकार को अपनी भेंटें अॢपत कर सकें। आचार्य के अनुसार कंस ने नंद को यह कहकर आश्वस्त किया, ''हे व्रजराज! आप मेरे ग्राम-शासकों में सर्वोपरि हैं। आप अपने गोप-ग्राम से मथुरा तो आये हैं किन्तु आप मुझसे भेंट करने नहीं आये। क्या इसलिए कि आप डरे हुए हैं? आप यह न सोचें कि आपके दोनों पुत्रों ने धनुष तोड़ डाला है इसलिए वे बुरे हैं। मैंने उन्हें इसलिए यहाँ आमंत्रित किया था क्योंकि मैंने सुन रखा था कि वे अतीव बलशाली हैं। मैंने यह मल्ल-प्रतियोगिता उनके शक्ति-परीक्षण के लिए ही आयोजित की है। अत: आप बिना किसी संकोच के आगे आयें। डरें नहीं।ÓÓ श्रील विश्वनाथ चक्रवर्ती आगे बतलाते हैं कि नन्द महाराज ने देखा कि उनके दोनों पुत्र वहाँ उपस्थित नहीं हैं। स्पष्ट था कि राजा कंस के आदेश की अवहेलना करके उन्होंने प्रात:काल के समय को अवकाश के रूप में ले लिया था और वे कहीं चले गये थे। अत: कंस ने कुछ ग्वालों को उनकी खोज करने के लिए तथा उन्हें ढंग से व्यवहार करने और अखाड़े में वापस आने की सलाह देने के लिए नियुक्त कर दिया था। श्रील विश्वनाथ आचार्य यह भी कहते हैं कि दीर्घाओं में नन्द तथा ग्वालों के बैठने का दूसरा कारण यह भी था कि राजमंच पर बैठने के लिए उन्हें स्थान नहीं मिल सका। *इस प्रकार श्रीमद्भागवत के दसवें स्कन्ध के अन्तर्गत ''यज्ञ के धनुष का टूटनाÓÓ नामक* *बयालिसवें अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत सेवकों द्वारा रचित* *तात्पर्य पूर्ण हुए।* 