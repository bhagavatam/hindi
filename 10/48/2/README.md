**अथ विज्ञाय भगवान्सर्वात्मा सर्वदर्शन: ।** **सैरन्य़ा: कामतप्ताया: प्रियमिच्छन्गृहं ययौ ॥ १॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; अथ—** **तब** **; विज्ञाय—** **जानकर** **; भगवान्—** **भगवान्** **; सर्व—** **सबों के** **;** **आत्मा—** **आत्मा** **; सर्व—** **सबों के** **; दर्शन:—** **द्रष्टा** **; सैरन्य़ा:—** **सेवा करने वाली लड़की त्रिवक्रा के** **; काम—** **कामवासना से** **;** **तप्ताया:—** **संतप्त** **; प्रियम्—** **तुष्टि** **; इच्छन्—** **चाहने वाली** **; गृहम्—** **घर** **; ययौ—** **गये।** **.** 

**शुकदेव गोस्वामी ने कहा : उद्धव के सन्देश को आत्मसात करने के बाद समस्त प्राणियों** **के सर्वज्ञ आत्मा भगवान् कृष्ण ने सेवा करने वाली लड़की त्रिवक्रा को तुष्ट करना चाहा जो** **कामवासना से पीडि़त थी। अत: वे उसके घर गये।** **तात्पर्य :** इस श्लोक से भगवान् की लीलाओं की एक रोचक झाँकी प्राप्त होती है। प्रथम पद में कहा गया है *अथ विज्ञाय भगवान्* ''(उद्धव की सूचना) को जान लेने के बाद भगवान् इस तरह...।ÓÓ द्वितीय पद में कहा गया है कि भगवान् कृष्ण *सर्वात्मा* और *सर्वदर्शन:* हैं। दूसरे शब्दों में, यद्यपि वे दूतों के द्वारा कही गई खबरों पर आश्रित नहीं हैं किन्तु वे मनुष्य की तरह कार्य करते हैं और दूत का सन्देश सुनते हैं इसलिए नहीं कि उन्हें आवश्यकता है जैसा हम लोग करते हैं अपितु अपने शुद्ध-भक्त से प्रेम का आदान-प्रदान करने की अपनी दिव्य लीला के आनंद के कारण वे ऐसा करते हैं। *सर्वदर्शन:* शब्द यह भी बताता है कि भगवान् व्रज के वासियों की भावनाओं को पूरी तरह समझते थे और मन ही मन आदान-प्रदान कर रहे थे। अपनी बहिरंगा लीलाओं में वे श्रीमती त्रिवक्रा को आशीर्वाद देना चाहते थे क्योंकि उन्हें उसे भौतिक काम के रोग से मुक्त करना था।  