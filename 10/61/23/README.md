**दौहित्रायानिरुद्धाय पौत्रीं रुक्श्याददाद्धरे: ।** **रोचनां बद्धवैरोऽपि स्वसु: पि्रयचिकीर्षया ।** **जानन्नधर्मं तद्यौनं स्नेहपाशानुबन्धन: ॥ २५॥** 

**शब्दार्थ** 

**दौहित्राय—** **अपनी पुत्री के पुत्र** **; अनिरुद्धाय—** **अनिरुद्ध के लिए** **; पौत्रीम्—** **अपनी पौत्री को** **; रुक्मी—** **रुक्मी ने** **; आददात्—** **दे** **दिया** **; हरे:—** **भगवान् कृष्ण के** **; रोचनाम्—** **रोचना नामक** **; बद्ध—** **बँधा हुआ** **; वैर:—** **शत्रुता में** **; अपि—** **यद्यपि** **; स्वसु:—** **अपनी** **बहन** **; प्रिय-चिकीर्षया—** **प्रसन्न करने की इच्छा से** **; जानन्—** **जानते हुए** **; अधर्मम्—** **अधर्म को** **; तत्—** **वह** **; यौनम्—** **विवाह** **;** **स्नेह—** **स्नेह की** **; पाश—** **रस्सियों से** **; अनुबन्धन:—** **जिसका बन्धन।** **.** 

**रुक्मी ने अपनी पौत्री रोचना को अपनी कन्या के पुत्र अनिरुद्ध को दे दिया यद्यपि भगवान्** **हरि से उसकी घोर शत्रुता थी। इस विवाह को अधाॢमक मानते हुए भी रुक्मी स्नेह-बन्धन से** **बँधकर अपनी बहन को प्रसन्न करने का इच्छुक था।** **तात्पर्य :** श्रील श्रीधर स्वामी कहते हैं कि लौकिक मानदण्डों के अनुसार अपनी प्रिय पौत्री अपने कट्टर शत्रु के पौत्र को नहीं देनी चाहिए। इस तरह हमें यह आदेश प्राप्त होता है *द्विषदन्नं न भोक्तव्यं* *द्विषन्तं नैव भोजयेत्* —मनुष्य को चाहिए कि न तो शत्रु का भोजन करे, न शत्रु को खिलाये। इसके अतिरिक्त भी निषेध हैं— *अस्वग्र्यं लोकविद्विष्टं धर्ममप्याचरेन्न तु* —स्वर्ग की यात्रा को रोकने वाले या मानव समाज के लिए निन्द्य धाॢमक आदेशों का पालन नहीं करना चाहिए। यहाँ यह इंगित कर दिया जाय कि भगवान् कृष्ण वास्तव में किसी के भी शत्रु नहीं हैं। जैसाकि *भगवद्गीता* (५.२९) में भगवान् कहते हैं— *सुहृदं सर्वभूतानां ज्ञात्वा मां शान्तिमृच्छति* —यह समझ कर कि मैं हर जीव का शुभचिन्तक मित्र हूँ मनुष्य शान्ति प्राप्त कर सकता है। यद्यपि भगवान् कृष्ण हरएक के मित्र हैं किन्तु रुक्मी इसे नहीं समझ सका और वह भगवान् कृष्ण को अपना शत्रु मानता रहा। फिर भी अपनी बहन के स्नेहवश उसने अपनी पौत्री का विवाह अनिरुद्ध के साथ कर दिया। उपर्युक्त निषेध के बावजूद हमें ध्यान देना होगा कि आध्यात्मिक जीवन के मूलभूत सिद्धान्तों का परित्याग इसलिए नहीं करना चाहिए कि ऐसे सिद्धान्त आम जनता में लोकप्रिय नहीं हैं। जैसाकि भगवान् कृष्ण ने *भगवद्गीता* (१८.६६) में में कहा है— *सर्वधर्मान्परित्यज्य मामेकं शरणं व्रज।*  आध्यात्मिक कर्तव्यों में परम कर्तव्य है भगवान् की शरणागति और वह कर्तव्य बाकी सभी आदेशों से ऊपर है। यही नहीं, इस युग में श्री चैतन्य महाप्रभु ने एक ऐसी शुद्ध विधि प्रदान की है, जो समस्त निष्ठावान व्यक्तियों को भगवान् की शरण में जाने के लिए आकृष्ट करेगी। चैतन्य महाप्रभु के कीर्तन, नृत्य, भोज तथा दर्शन की विवेचना वाली आनन्दपूर्ण विधि का पालन करके कोई भी व्यक्ति आनन्द तथा ज्ञानमय जीवन बिताने के लिए सुगमता से भगवद्धाम जा सकता है। तो भी कोई यह दलील पेश कर सकता है कि कृष्णभावनामृत आन्दोलन के सदस्यों को पाश्चात्य देशों में उन उत्सवों या कार्यकलापों का अवयास नहीं करना चाहिये जो आम जनता को अप्रसन्न करते हों। इस पर हमारा उत्तर यह है कि यदि कृष्णभावनामृत आन्दोलन के कार्यकलापों को पाश्चात्य देशों के लोगों के समक्ष ठीक से रखा जाय तो वे इस महान् आध्यात्मिक संगठन की प्रशंसा करेंगे। जो लोग ईश्वर से विशेष रूप से द्वेष रखते हैं उन्हें किसी भी तरह का धाॢमक आन्दोलन नहीं भायेगा। चूँकि ऐसे लोग क्षुद्र पशुओं के तुल्य हैं अत: वे महान् कृष्णभावनामृत आन्दोलन में बाधक नहीं हो सकते जिस तरह ईष्र्यालु रुक्मी भगवान् कृष्ण की शुद्ध लीलाओं में बाधक नहीं बन सका।  