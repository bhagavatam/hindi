इसका भी वर्णन है कि बलराम ने अनिरुद्ध के विवाहोत्सव के समय रुक्मी को किस तरह मारा और कृष्ण ने किस तरह अपने पुत्रों तथा पुत्रियों के विवाह की व्यवस्था की। श्रीकृष्ण के बारे में पूरी सच्चाई न समझने के कारण उनकी प्रत्येक पत्नी यही सोचती थी कि चूँकि वे उसके महल में निरन्तर रहते हैं अतएव वही उनकी प्रिय पत्नी है। वे सभी भगवान् के सौन्दर्य एवं अपने साथ उनके मधुर वार्तालाप पर मुग्ध थीं किन्तु वे न तो अपनी भौंहों के नचाने से या अन्य किसी साधन से उनके मन को चलायमान कर पाती थीं। श्रीकृष्ण जो कि ब्रह्मा जैसे देवताओं के लिए अगश्य हैं, उन्हें अपने पति के रूप में पाकर भगवान् की सारी रानियाँ उनके साथ रहने के लिए सदा उत्सुक रहती थीं। इस तरह लाखों दासियों के होते हुए भी वे स्वयं उनकी छोटी से छोटी सेवा तक करती थीं। भगवान् की प्रत्येक पत्नी से दस दस पुत्र हुए जिनके भी अनेक पुत्र तथा पौत्र थे। रुक्मी की पुत्री रुक्मावती के पति प्रद्युश्न से उसे अनिरुद्ध उत्पन्न हुआ। यद्यपि श्रीकृष्ण ने रुक्मी का अनादर किया था किन्तु अपनी बहन को खुश करने के लिए रुक्मी ने अपनी पुत्री का विवाह प्रद्युश्न के साथ कर दिया और पौत्री का विवाह अनिरुद्ध के साथ कर दिया। कृतवर्मा के पुत्र बली ने रुक्मिणी की पुत्री चारुमती के साथ विवाह किया। अनिरुद्ध के विवाह में बलदेव, श्रीकृष्ण तथा अन्य यादव भोजकट नगर में रुक्मी के महल में गये। विवाह के बाद रुक्मी ने बलदेव को चौसर खेलने के लिए ललकारा। पहली बाजी में रुक्मी ने बलदेव को हरा दिया अत: कङ्क्षलगराज उन पर हँसा जिससे उसके सारे दाँत दिखने लगे। अगली बाजी बलदेव जीत गये किन्तु रुक्मी ने अपनी हार नहीं मानी। तभी आकाशवाणी हुई कि बलदेव जीते हैं। किन्तु रुक्मी ने दुष्ट राजाओं के बहकावे में आकर बलदेव का अपमान यह कहकर किया कि वे गाय चराने में तो पटु हैं किन्तु चौसर खेलने में शून्य हैं। इस तरह अपमानित होने पर बलदेव ने अपनी गदा से रुक्मी पर प्रहार किया जिससे वह मर गया। कङ्क्षलगराज ने भागना चाहा किन्तु बलदेव ने उसे पकड़ लिया और उसके सारे दाँत तोड़ दिये। तत्पश्चात् अन्य अपराधी-राजा सभी दिशाओं में भाग गये। उनकी बाहें, जाँघें तथा सिर बलदेव के वारों से क्षत-विक्षत हो चुके थे और उनसे काफी खून निकल रहा था। श्रीकृष्ण ने अपने साले की मृत्यु पर न तो सहमति प्रकट की न असहमति क्योंकि उन्हें भय था कि इससे रुक्मिणी या बलदेव से उनके प्रेमपूर्ण सश्बन्ध छिन्न हो सकते हैं। इसके बाद बलदेव तथा अन्य यादवों ने अनिरुद्ध तथा उसकी पत्नी को सुन्दर रथ पर बैठाया और द्वारका के लिए रवाना हो गये।  

**श्रीशुक उवाच** 