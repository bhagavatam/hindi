**स नित्यं भगवद्ध्यानप्रध्वस्ताखिलबन्धन: ।** **बिभ्राणश्च हरे राजन्स्वरूपं तन्मयोऽभवत् ॥ २४॥** 

**शब्दार्थ** 

**स:—** **वह (पौण्ड्रक)** **; नित्यम्—** **निरन्तर** **; भगवत्—** **भगवान् के** **; ध्यान—** **ध्यान द्वारा** **; प्रध्वस्त—** **पूर्णतया ध्वस्त** **; अखिल—** **समस्त** **; बन्धन:—** **बन्धन** **; बिभ्राण:—** **मानते हुए** **; च—** **तथा** **; हरे:—** **भगवान् कृष्ण का** **; राजन्—** **हे राजा (परीक्षित)** **;** **स्वरूपम्—** **साकार रूप** **; तत्-मय:—** **उनकी चेतना में लीन** **; अभवत्—** **हो गया।** **.** 

**निरन्तर भगवान् का ध्यान करते रहने से पौण्ड्रक ने अपने सारे भौतिक बन्धनों को ध्वंस कर** **दिया था। हे राजन्, निस्सन्देह भगवान् कृष्ण के स्वरूप का अनुकरण करके अन्ततोगत्वा वह** **कृष्णभावनाभावित हो गया।** **तात्पर्य :** श्रील प्रभुपाद ने *भगवान् श्रीकृष्ण* में लिखा है : ''जहाँ तक पौण्ड्रक का सश्बन्ध था वह भगवान् वासुदेव की भाँति मिथ्या ही वेश धारण करके किसी न किसी प्रकार से उनका चिन्तन करता रहता था। इसीलिए पौण्ड्रक को मुक्ति के पाँच प्रकारों में से सारूप्य मुक्ति प्राप्त हुई। इस तरह उसे वैकुण्ठ लोक में स्थान प्राप्त हुआ जहाँ भक्तगण भी अपने चारों हाथों में चार प्रतीक धारण करने वाले विष्णु के समान शरीर धारण किये रहते हैं। यथार्थ में पौण्ड्रक का ध्यान विष्णु रूप पर केन्द्रित था किन्तु वह अपने आपको विष्णु समझता था, जो कि अपराध था। किन्तु कृष्ण द्वारा वध हो जाने पर वह अपराध भी जाता रहा। इस तरह उसे सारूप्य मुक्ति प्राप्त हुई और उसे भगवान् के ही समान रूप मिल गया।ÓÓ  