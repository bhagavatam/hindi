वहाँ पौण्ड्रक तथा काशिराज का वध किया, किस तरह सुदर्शन चक्र से असुर को हराया, काशी नगरी को भस्म किया और सुदकि्षण को मारा। जब बलदेव व्रज गये हुए थे तो मूर्खों के बहकावे में आकर करूष के राजा पौण्ड्रक ने अपने को असली वासुदेव घोषित कर दिया। इस तरह उसने इस संदेश के साथ भगवान् कृष्ण को ललकारा कि ''चूँकि मैं ही असली भगवान् हूँ इसलिए तुम इस पद पर अपना झूठा दावा तथा मेरे दिव्य प्रतीकों को त्याग दो तथा मेरी शरण ग्रहण करो। यदि ऐसा नहीं करते तो युद्ध के लिए तैयार रहो।ÓÓ जब उग्रसेन तथा उनके राज-दरबारियों ने पौण्ड्रक की इस झूठी शेखी को सुना तो वे दिल खोलकर हँसे। तब श्रीकृष्ण ने पौण्ड्रक के दूत से अपने स्वामी के पास यह संदेश ले जाने के लिए कहा, ''रे मूर्ख! मैं तुश्हें तथाकथित सुदर्शन चक्र तथा मेरे अन्य दिव्य प्रतीकों को जिन्हें धारण करने का तुमने दुस्साहस किया है, त्यागने के लिए बाध्य कर दूँगा। और जब तुम युद्धभूमि में धराशायी हो जाओगे तो तुम कुत्तों का भोजन बनोगे।ÓÓ तब भगवान् कृष्ण काशी गये। कृष्ण को युद्ध के लिए तैयारी करते देखकर पौण्ड्रक अपनी सेना लेकर उनका सामना करने के लिए शहर से बाहर निकल आया। उसका मित्र काशिराज उसके पीछे- पीछे रक्षक के रूप में आया। जिस प्रकार ब्रह्माण्ड की विनाश-अग्नि सभी दिशाओं के हर जीव को जला डालती है उसी तरह कृष्ण ने पौण्ड्रक तथा काशिराज की सेनाओं का संहार कर डाला। तत्पश्चात् पौण्ड्रक को प्रताडि़त करके उन्होंने उसका तथा काशिराज दोनों के सिर अपने सुदर्शन चक्र से काट डाले। तत्पश्चात् वे द्वारका लौट आये। चूँकि पौण्ड्रक भगवान् का निरन्तर ध्यान करता रहा था, यहाँ तक कि उन्हीं के समान वेश धारण करता रहा था इसलिए उसे मुकि्त मिल गई। जब कृष्ण ने काशिराज का सिर काटा तो उसका सिर उसके नगर में उड़ गया। जब उसकी रानियों, पुत्रों तथा अन्य सश्बनि्धयों ने इस सिर को देखा तो वे सभी लोग शोकमग्न हो गये। उसी समय अपने पिता की मृत्यु का बदला लेने के लिए पौण्ड्रक-पुत्र सुदक्षिण शिवजी की पूजा करने लगा ताकि वह अपने पिता के हत्यारे को नष्ट कर सके। सुदकि्षण की पूजा से प्रसन्न होकर शिवजी ने उससे वर माँगने के लिए कहा तो उसने अपने पिता के हत्यारे का वध करने के लिए साधनों की याचना की। शिवजी ने उससे कहा कि वह इन्द्रजाल से दकि्षणाग्नि की पूजा करे। सुदकि्षण ने ऐसा ही किया। फलस्वरूप यज्ञकुण्ड की लपटों से सशरीर एक भयानक असुर प्रकट हुआ। यह असुर भयानक त्रिशूल लिए बाहर आया और तुरन्त ही द्वारका के लिए चल पड़ा। जब यह असुर द्वारका पहुँचा तो वहाँ के लोग भयभीत हो उठे किन्तु कृष्ण ने उन्हें सुरक्षा का आश्वासन दिया और शिवजी की इन्द्रजाल सृष्टि का सामना करने के लिए अपने सुदर्शन चक्र को भेजा। सुदर्शन ने असुर को हरा दिया। वह असुर वाराणसी लौट आया और उसने सुदक्षिण तथा उसके पुरोहितों को भस्म कर दिया। सुदर्शन चक्र असुर का पीछा करते हुए वाराणसी में प्रविष्ट हुआ और पूरी नगरी को भस्म कर दिया। तब भगवान् का यह चक्र उनके पास द्वारका लौट आया।  

**श्रीशुक उवाच** 