राजन्य वर्ग को ब्राह्मण की सश्पत्ति लेने के महान् खतरे के प्रति आगाह किया। एक दिन साश्ब तथा यादव वंश के कुछ अन्य लड़के जंगल में खेलने गये। देर तक खेलने के बाद उन्हें बहुत प्यास लगी और वे इधर-उधर जल की तलाश करने लगे। उन्हें एक सूखे कुएँ के भीतर एक विचित्र जीव दिखा। यह पहाड़ की तरह का एक विशाल छिपकली जैसा (गिरगिट) था। बच्चों को तरस आ गया अत: वे इसे निकालने लगे। किन्तु चमड़े की पट्टियों और रस्सियों से निकालने के कई प्रयासों के असफल हो जाने पर वे सब कृष्ण के पास गये और सारी घटना कह सुनाई। भगवान् उनके साथ कुएँ तक गये और अपना बायाँ हाथ फैलाकर उस छिपकली को आसानी से बाहर निकाल लिया। वह जीव कृष्ण के हाथ का स्पर्श पाते ही देवता रूप में बदल गया। तब कृष्ण ने उससे पूछा, ''तुम कौन हो और तुमने यह अधम रूप कैसे धारण किया है?ÓÓ उस दैवी जीव ने उत्तर दिया ''मेरा नाम राजा नृग है। मैं इक्ष्वाकु का पुत्र हूँ। मैं दान देने के लिए विलयात था। मैंने अनेक ब्राह्मणों को असंलय गौवें दान में दीं किन्तु एक समय एक गाय, जो उच्च कोटि के ब्राह्मण की थी, मेरे झुंड में आ मिली। मैंने अनजाने यह गाय एक अन्य ब्राह्मण को दान में दे दी। जब गाय के पहले वाले स्वामी ने दूसरे ब्राह्मण को यह गाय ले जाते देखा तो उसने अपनी गाय माँगी और दूसरे ब्राह्मण से झगडऩे लगा। कुछ देर तक झगड़ते रहने के बाद वे मेरे पास आये और मैंने उन दोनों से कहा कि इस एक गाय के बदले तुम लोग एक लाख गौवें ले लो और अनजान में हुए मेरे अपराध को क्षमा कर दो। किन्तु दो में से किसी भी ब्राह्मण ने मेरा प्रस्ताव स्वीकार नहीं किया और यह मामला बिना किसी निर्णय के वहीं का वहीं बना रहा। ''इसके थोड़ी देर बाद मेरी मृत्यु हो गई और यमदूतों द्वारा मुझे यमराज के दरबार में ले जाया गया। यमराज ने मुझसे पूछा कि तुम दो में से किसे पहले करना पसन्द करोगे—अपने पापों के परिणामों को भोगना या अपने पुण्य कर्मों का फल भोगना। मैंने पापों के परिणामों को पहले भोगना पसन्द किया और इस तरह मैंने छिपकली का रूप धारण किया।ÓÓ अपनी कहानी सुनाने के बाद राजा नृग ने भगवान् कृष्ण की स्तुति की और तब विशेष दैवी विमान में चढ़कर स्वर्गलोक चला गया। भगवान् कृष्ण ने अपने पार्षदों तथा सामान्य लोगों को भी ब्राह्मण की सश्पत्ति चुराने के खतरों के विषय में उपदेश दिया। अन्त में भगवान् अपने महल लौट आये।  

**श्रीबादरायणिरुवाच** 