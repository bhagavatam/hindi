**भगवांस्तदभिप्रेत्य द्वयो: प्रियचिकीर्षया ।** **उभयोराविशद्गेहमुभावयां तदलक्षित: ॥ २६॥** 

**शब्दार्थ** 

**भगवान्—** **भगवान् ने** **; तत्—** **इसे** **; अभिप्रेत्य—** **स्वीकार करके** **; द्वयो:—** **उन दोनों के** **; प्रिय—** **अच्छा लगने वाला** **; चिकीर्षया—** **करने की इच्छा से** **; उभयो:—** **दोनों के** **; आविशत्—** **प्रवेश किया** **; गेहम्—** **घरों में** **; उभावयाम्—** **दोनों** **; तत्—** **उस (दूसरे के घर** **में प्रवेश करने) में** **; अलक्षित:—** **अनदेखा।** **.** 

**दोनों ही को प्रसन्न करने की इच्छा से भगवान् ने दोनों का निमंत्रण स्वीकार कर लिया। इस** **तरह एक ही समय वे दोनों के घरों में गये और उनमें से कोई भी उन्हें दूसरे के घर में प्रवेश करते** **नहीं देख सका।** **तात्पर्य :** श्रील विश्वनाथ चक्रवर्ती के अनुसार कृष्ण एक ही समय दो रूपों में प्रकट होकर मुनियों के साथ श्रुतदेव तथा बहुलाश्व के यहाँ गये। इस तरह बहुलाश्व ने सोचा कि भगवान् कृष्ण केवल उसी के घर आये हैं और श्रुतदेव को निराश घर लौटा दिया है, जबकि श्रुतदेव ने इसके ठीक विपरीत सोचा। *श्रीकृष्ण* में श्रील प्रभुपाद कहते हैं, ''यद्यपि ब्राह्मण तथा राजा यह सोच रहे थे कि भगवान् केवल उसके ही घर पर उपस्थित हैं, किन्तु भगवान् तथा उनके संगी दोनों ही घरों में उपस्थित थे। यह भगवान् का एक अन्य ऐश्वर्य है। शाषों में इस ऐश्वर्य का वर्णन *वैभव प्रकाश* के रूप में किया जाता है। इसी तरह जब भगवान् कृष्ण ने सोलह हजार रानियों से विवाह किया था तब उन्होंने सोलह हजार रूपों में अपना विस्तार (प्रकाश) किया था और उनमें से प्रत्येक स्वयं उनके ही समान शकि्तशाली था। इसी तरह, जब ब्रह्मा ने वृन्दावन में कृष्ण की गौवें, बछड़े तथा ग्वालबालों को चुरा लिया था, तब श्रीकृष्ण ने अनेक नवीन गौवों, बछड़ों तथा ग्वालबालों के रूप में अपना विस्तार किया था।ÓÓ  