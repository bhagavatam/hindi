**ब्रह्मन्वेदितुमिच्छाम: स्वसारां रामकृष्णयो: ।** **यथोपयेमे विजयो या ममासीत्पितामही ॥ १॥** 

**शब्दार्थ** 

**श्री-राजा उवाच—** **राजा (परीक्षित) ने कहा** **; ब्रह्मन्—** **हे ब्राह्मण (शुकदेव)** **; वेदितुम्—** **जानना** **; इच्छाम:—** **चाहते हैं** **;** **स्वसारम्—** **बहन को** **; राम-कृष्णयो:—** **बलराम तथा कृष्ण की** **; यथा—** **कैसे** **; उपयेमे—** **विवाह किया** **; विजय:—** **अर्जुन** **; या—** **जो** **; मम—** **मेरी** **; आसीत्—** **थी** **; पितामही—** **दादी।** **.** 

**राजा परीक्षित ने कहा : हे ब्राह्मण, हम जानना चाहेंगे कि किस तरह अर्जुन ने बलराम तथा** **कृष्ण की बहन से विवाह किया, जो मेरी दादी थीं।** **तात्पर्य :** अब परीक्षित महाराज भगवान् की बहन सुभद्रा के विवाह की कथा की ओर ध्यान ले जाते हैं। श्रील श्रीधर स्वामी के अनुसार यहाँ पर राजा परीक्षित का प्रश्न पिछली कथा से निकलता है, क्योंकि अर्जुन द्वारा सुभद्रा के साथ पाणिग्रहण करना उतनी ही कठिन करामात थी, जितनी कि कृष्ण द्वारा देवकी के पुत्रों को मृत्युलोक से वापस ले आना, क्योंकि अर्जुन के साथ सुभद्रा के विवाह का स्वयं बलराम विरोध कर रहे थे।  

**श्रीशुक उवाच** 