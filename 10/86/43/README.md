**यथा शयान: पुरुषो मनसैवात्ममायया ।** **सृष्ट्वा लोकं परं स्वाप्नमनुविश्यावभासते ॥ ५॥** 

**शब्दार्थ** 

**यथा—** **जिस तरह** **; शयान:—** **सोते हुए** **; पुरुष:—** **व्यक्ति** **; मनसा—** **मस्तिष्क से** **; एव—** **केवल** **; आत्म—** **अपना** **; मायया—** **कल्पना से** **; सृष्ट्वा—** **सृजन करके** **; लोकम्—** **जगत** **; परम्—** **पृथक्** **; स्वाप्नम्—** **स्वप्न** **; अनुविश्य—** **प्रवेश करके** **; अवभासते—** **प्रकट होता है।** **.** 

**भगवान् उस सोये हुए व्यक्ति की तरह हैं, जो अपनी कल्पना में पृथक् जगत का निर्माण** **करता है और तब अपने ही स्वप्न में प्रवेश करता है तथा उसके भीतर अपने को देखता है।** **तात्पर्य :** सोया हुआ व्यक्ति अपने स्वप्न के मोह में एक काल्पनिक जगत की सृष्टि करता है, जिसमें उसकी कल्पनाओं से जनित तमाम बसे हुए शहर होते है। कुछ इसी तरह से भगवान् विराट ब्रह्माण्ड को प्रकट करते हैं। निस्सन्देह, भगवान् के लिए यह सृष्टि मायामयी (भ्रामक) नहीं है, किन्तु उनके लिए है, जो उनकी मायाशक्ति के अधीन होते हैं। भगवान् की सेवा के रूप में माया बद्धजीवों को अपने असार नश्वर स्वरूप को असली मानने को भ्रमित करती है।  