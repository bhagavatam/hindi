**हृदिस्थोऽप्यतिदूरस्थ: कर्मविक्षिप्तचेतसाम् ।** **आत्मशक्तिभिरग्राह्योऽप्यन्त्युपेतगुणात्मनाम् ॥ ७॥** 

**शब्दार्थ** 

**हृदि—** **हृदय में** **; स्थ:—** **स्थित** **; अपि—** **यद्यपि** **; अति—** **अत्यन्त** **; दूर-स्थ:—** **बहुत दूर** **; कर्म—** **भौतिक कार्यों द्वारा** **; विक्षिप्त—** **विचलित** **; चेतसाम्—** **मन वालों के लिए** **; आत्म—** **अपनी** **; शक्तिभि:—** **शक्तियों से** **; अग्राह्य:—** **ग्रहण न किया जा सकने वाला** **;** **अपि—** **यद्यपि** **; अन्ति—** **निकट** **; उपेत—** **अनुभूति किया हुआ** **; गुण—** **आपके गुण** **; आत्मनाम्—** **हृदय वालों द्वारा।** **.** 

**किन्तु हृदय के भीतर वास करते हुए भी आप उनसे बहुत दूर रहते हैं, जिनके मन भौतिक** **कार्यों में उलझने से विचलित रहते हैं। दरअसल कोई भी आपको भौतिक शक्तियों द्वारा पकड़** **नहीं सकता, क्योंकि आप केवल उन लोगों के हृदयों में प्रकट होते हैं, जिन्होंने आपके दिव्य** **गुणों की प्रशंसा करनी सीख ली है।** **तात्पर्य :** सर्व-दयालु भगवान् जन-जन के हृदय में हैं। किन्तु उन्हें हृदयों में देख पाना तभी सश्भव है, जब किसी का हृदय पूर्णतया शुद्ध हो। भौतिकतावादी यह माँग पेश कर सकते हैं कि उनकी अनुभवसिद्ध खोजों के फलस्वरूप ईश्वर उनके समक्ष दिखकर अपने असि्तत्व को सिद्ध करे, किन्तु ईश्वर को ऐसी धृष्टता का उत्तर देने की आवश्यकता नहीं है। जैसाकि भगवान् कृष्ण ने *भगवद्गीता*  (७.२५) में कहा है— *नाहं प्रकाश: सर्वस्य योगमायासमावृत:।* *मूढोऽयं नाभिजानाति लोको मामजमव्ययम्॥* ''मैं कभी भी मूर्ख तथा अज्ञानी के समक्ष प्रकट नहीं होता। उनके लिए मैं अपनी अन्तरंगा शक्ति से ढका रहता हूँ, इसलिए वे यह नहीं जान पाते कि मैं अजन्मा तथा अव्यय हूँ।ÓÓ  