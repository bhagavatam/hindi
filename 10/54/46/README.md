**नात्मनोऽन्येन संयोगो वियोगश्चसत: सति ।** **तद्धेतुत्वात्तत्प्रसिद्धेर्²ग्रूपावयां यथा रवे: ॥ ४६॥** 

**शब्दार्थ** 

**न—** **नहीं** **; आत्मन:—** **आत्मा के लिए** **; अन्येन—** **अन्य किसी से** **; संयोग:—** **सश्पर्क** **; वियोग:—** **विछोह** **; च—** **तथा** **; असत:—** **जो** **सारभूत नहीं है** **; सति—** **हे अच्छे-बुरे का ज्ञान रखने वाले** **; तत्—** **उस (आत्मा) से** **; हेतुत्वात्—** **उत्पन्न होने से** **; तत्—** **उस** **(आत्मा) से** **; प्रसिद्धे:—** **प्रकट होने से** **; ²क्—** **²श्य-इन्द्रिय** **; रूपावयाम्—** **तथा ²श्य-रूप से** **; यथा—** **जिस तरह** **; रवे:—** **सूर्य के** **लिए।** **.** 

**हे बुद्धिमान देवी, आत्मा न तो कभी असत् भौतिक पदार्थों के सश्पर्क में आता है न उससे** **वियुक्त होता है क्योंकि आत्मा ही उनका उद्गम एवं प्रकाशक है। इस तरह आत्मा सूर्य के समान** **है, जो न तो कभी ²श्य-इन्द्रिय (नेत्र) तथा ²श्य-रूप के सश्पर्क में आता है, न ही उससे विलग** **होता है।** **तात्पर्य :** जैसाकि पिछले श्लोक में बतलाया गया है, बद्धजीव अज्ञानतावश अपने को भौतिक शरीर मान लेता है और इस तरह जन्म-मृत्यु के चक्र में घूमता रहता है। वस्तुत: पदार्थ तथा आत्मा, प्रत्येक वस्तु के मूल उद्गम भगवान् अर्थात् परम सत्य की सह-शक्तियाँ हैं। *भगवद्गीता* (७.५) में भगवान् कृष्ण बतलाते हैं— *जीवभूतां महाबाहो ययेदं धार्यते जगत्* —यह भौतिक जगत इसलिए बना चला आ रहा है क्योंकि जीव इसका दोहन करना चाहते हैं। यह भौतिक जगत एक कारागार के समान है। अपराधी लोग अपराध करने के लिए कृतसंकल्प रहते हैं इसलिए सरकार को कारागार की व्यवस्था बनाये रखनी होती है। इसी प्रकार भगवान् भौतिक ब्रह्माण्डों को बनाए रखते हैं क्योंकि बद्धजीव उनके विरुद्ध विद्रोह करने और उनके प्रेमपूर्ण सहयोग के बिना ही भोग करने का प्रयास करने पर तुले रहते हैं। इसीलिए यहाँ *तद्-धेतुत्वात्* पद का प्रयोग आत्मा के लिए हुआ है, जिसका अर्थ हुआ कि आत्मा उस पदार्थ के पुंजीभूत होकर भौतिक शरीर बनाने का कारण है। *तत्-प्रसिद्धे:* पद सूचित करता है कि आत्मा से यह शरीर अनुभव होता है और इसी पद से यह भी सूचित होता है कि यह तथ्य प्रबुद्ध व्यकि्त को अच्छी तरह ज्ञात है। इस श्लोक में प्रयुक्त *आत्मन:* शब्द दिये गये अर्थ के अतिरिक्त परमात्मा का भी सूचक हो सकता है। उस दशा में *तद्-धेतुत्वात्* पद यह सूचित करता है कि भगवान् अपनी निजी शकि्त का विस्तार करते हैं और इस तरह भौतिक ब्रह्माण्ड का प्राकट्य करते हैं। चूँकि भगवान् अपने शुद्ध दिव्य शरीर में शाश्वत रूप में विद्यमान हैं अतएव वे कभी भी भौतिक नहीं हो सकते जैसा यहाँ बताया गया है।  