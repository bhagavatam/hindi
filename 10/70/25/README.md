**लोके भवाञ्जगदिन: कलयावतीर्ण:** **सद्रक्षणाय खलनिग्रहणाय चान्य: ।** **कश्चित्त्वदीयमतियाति निदेशमीश** **ङ्क्षक वा जन: स्वकृतमृच्छति तन्न विद्म: ॥ २७॥** 

शब्दार्थ **** 

**लोके—** **इस जगत में** **; भवान्—** **आप** **; जगत्—** **ब्रह्माण्ड का** **; इन:—** **प्रधान** **; कलया—** **अपने अंश बलदेव के साथ अथवा अपनी** **कालशक्ति के साथ** **; अवतीर्ण:—** **अवतरित होकर** **; सत्—** **सन्त पुरुषों की** **; रक्षणाय—** **रक्षा करने हेतु** **; खल—** **दुष्ट का** **;** **निग्रहणाय—** **दमन करने के लिए** **; च—** **तथा** **; अन्य:—** **दूसरा** **; कश्चित्—** **कोई** **; त्वदीयम्—** **तुश्हारे** **; अतियाति—** **उल्लंघन करता** **है** **; निदेशम्—** **नियम का** **; ईश—** **हे प्रभु** **; किम् वा—** **अथवा** **; जन:—** **कोई व्यक्ति** **; स्व—** **अपने से** **; कृतम्—** **बनाया गया** **;** **ऋच्छति—** **पा लेता है** **; तत्—** **उसे** **; न विद्म:—** **हम नहीं जानते।** **.** 

**आप विश्व के अधिष्ठाता प्रभु हैं और आप इस जगत में सन्तों की रक्षा करने तथा दुष्टों का** **दमन करने के लिए अपनी निजी शक्ति के साथ अवतरित हुए हैं। हे प्रभु, हम यह समझ नहीं** **पाते कि कोई आपके नियम का उल्लंघन करने पर भी अपने कर्म के फलों को कैसे भोग** **सकता है?** **तात्पर्य :** श्रीधर स्वामी बतलाते हैं कि राजा लोग अपने ऊपर आई विपत्ति के कारण विभ्रमित थे। वे इस श्लोक में यह बतलाते हैं कि भगवान् इस जगत में पुण्यात्माओं की रक्षा करने और दुष्टों को दण्ड देने के लिए अवतरित हुए हैं, तो फिर भगवान् के आदेश का सरासर उल्लंघन करने वाला यह जरासन्ध किस तरह अपने दुष्ट कर्म करता जा रहा है, जबकि सारे राजा दयनीय स्थिति में धकेल दिये गये हैं? इसी तरह श्रील विश्वनाथ चक्रवर्ती ठाकुर कहते हैं कि राजा लोग यह न समझ पाये कि जरासन्ध, जो कि सन्त भक्तों को सताये जा रहा था और दुष्टों का पोषण कर रहा था, किस तरह उन्नति करता रहा, जबकि राजागण उस दुष्ट जरासन्ध द्वारा उत्पीडि़त किये जा रहे थे। इसी प्रकार *भगवान्* *श्रीकृष्ण* में श्रील प्रभुपाद राजाओं के विषय में उद्धरण देते हैं, ''हे प्रभु! आप समस्त जगतों के मालिक हैं और आप अपने स्वांश बलराम के साथ अवतरित हुए हैं। यह कहा जाता है कि आपका यह अवतार श्रद्धालुओं की रक्षा करने और दुष्टों को विनष्ट करने के लिए हुआ है। ऐसी परिस्थितियों में यह कैसे सश्भव है कि आपके होते हुए जरासन्ध जैसा दुष्ट हमें इस दयनीय स्थिति में ला दे? हम इस स्थिति से भौंचक्के हैं और यह नहीं समझ पा रहे कि यह कैसे हो रहा है? हो सकता है कि हमारे विगत कर्मों के कारण कष्ट देने के लिए जरासन्ध को नियुक्त किया गया हो! किन्तु हमने शाषों से यही सुना है कि जो कोई आपके चरणों की शरण ग्रहण करता है, वह तुरन्त ही पापपूर्ण जीवन के फलों के प्रति निश्चेष्ट हो जाता है—अतएव हम पूरी तरह से आपके शरणागत हैं और हमें आशा है कि आप हमें पूर्ण संरक्षण प्रदान करेंगे।ÓÓ  