**स्वप्नायितं नृपसुखं परतन्त्रमीश** **शश्वद्भयेन मृतकेन धुरं वहाम: ।** **हित्वा तदात्मनि सुखं त्वदनीहलवयं** **क्लिश्यामहेऽतिकृपणास्तव माययेह ॥ २८॥** 

शब्दार्थ **** 

**स्वप्नायितम्—** **स्वप्न की तरह** **; नृप—** **राजाओं के** **; सुखम्—** **सुख को** **; पर-तन्त्रम्—** **बद्ध** **; ईश—** **हे प्रभु** **; शश्वत्—** **नित्य** **;** **भयेन—** **भय से** **; मृतकेन—** **इस शव से** **; धुरम्—** **बोझ को** **; वहाम:—** **ढो रहे हैं** **; हित्वा—** **छोड़ कर** **; तत्—** **उस** **; आत्मनि—** **आत्मा** **के भीतर** **; सुखम्—** **सुख को** **; त्वत्—** **आपके लिए किया गया** **; अनीह—** **नि:स्वार्थ कार्य से** **; लवयम्—** **प्राप्त होने वाले** **;** **क्लिश्यामहे—** **कष्ट भोगते हैं** **; अति—** **अत्यधिक** **; कृपणा:—** **अभागे** **; तव—** **आपकी** **; मायया—** **माया से** **; इह—** **इस संसार में।** **.** 

**हे प्रभु, इस शवतुल्य शरीर से, जो कि सदैव भय से ओतप्रोत रहता है, हम राजा लोग सुख** **के बोझ को स्वप्न की तरह वहन करते हैं। इस तरह हमने असली आत्म-सुख को त्याग दिया है,** **जो आपकी निस्वार्थ सेवा करने से प्राप्त होता है। इतने अधिक अभागे होने से हम आपकी माया** **के पाश के अन्तर्गत कष्ट भोग रहे हैं।** **तात्पर्य :** पिछले श्लोक में अपना सन्देह व्यक्त करने के बाद यहाँ पर सारे राजा यह स्वीकार करते हैं कि वे अपनी मूर्खता के कारण ही कष्ट भोग रहे हैं, क्योंकि तथाकथित राजपद के क्षणिक तथा बद्धसुख के बदले में उन्होंने नित्य आत्म-सुख का परित्याग कर दिया है। अधिकांश लोग अपनी आत्मा के बदले सश्पत्ति, शक्ति, सश्मान, राजवंश इत्यादि की कामना करने के कारण ऐसी भूल करते हैं। सारे राजा यह स्वीकार करते हैं कि वे भगवान् की माया के पाश में फँस चुके हैं और उन्होंने राजनीतिक अगुआई की महान् चिन्ता को ही सुख मान लिया है।  