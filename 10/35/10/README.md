**मणिधर: क्वचिदागणयन्गा** **मालया दयितगन्धतुलस्या: ।** **प्रणयिनोऽनुचरस्य कदांसे** **प्रक्षिपन्भुजमगायत यत्र ॥ १८॥** **क्वणितवेणुरववञ्चितचित्ता:** **कृष्णमन्वसत कृष्णगृहिण्य: ।** **गुणगणार्णमनुगत्य हरिण्यो** **गोपिका इव विमुक्तगृहाशा: ॥ १९॥** 

**शब्दार्थ** 

**मणि—** **मणियों की (लड़)** **; धर:—** **धारण किये** **; क्वचित्—** **कहीं** **; आगणयन्—** **गिनते हुए** **; गा:—** **गौवों को** **; मालया—** **फूलों** **की माला से** **; दयित—** **अपनी प्रिया** **; गन्ध—** **सुगन्ध पाकर** **; तुलस्या:—** **तुलसी के फूल जिनपर** **; प्रणयिन:—** **प्रेमी** **; अनुचरस्य—** **संगी का** **; कदा—** **किसी समय** **; अंसे—** **कंधे पर** **; प्रक्षिपन्—** **फेंकते हुए** **; भुजम्—** **अपनी बाँह** **; अगायत—** **गाया** **; यत्र—** **जब** **;** **क्वणित—** **बजायी हुई** **; वेणु—** **बाँसुरी की** **; रव—** **ध्वनि से** **; वञ्चित—** **चुराये गये** **; चित्ता:—** **हृदय** **; कृष्णम्—** **कृष्ण के** **;** **अन्वसत—** **निकट बैठ गईं** **; कृष्ण—** **काले हिरण की** **; गृहिण्य:—** **पत्नियाँ** **; गुण-गण—** **समस्त गुणों के** **; अर्णम्—** **समुद्र** **;** **अनुगत्य—** **पास आकर** **; हरिण्य:—** **हिरनियाँ** **; गोपिका:—** **गोपियाँ** **; इव—** **स²श्य** **; विमुक्त—** **त्यागकर** **; गृह—** **घर तथा परिवार** **की** **; आशा:—** **अपनी आशाएँ।** **.** 

**अब कृष्ण कहीं पर अपनी मणियों की लड़ी में गौवों की गिनती करते हुए खड़े हैं। वे** **तुलसी के फूलों की माला पहने हैं जिसमें उनकी प्रिया की सुगन्ध बसती है और अपनी एक बाँह** **अपने प्रिय ग्वालमित्र के कन्धे पर रखे हुए हैं। ज्योंही कृष्ण अपनी बाँसुरी बजाकर गाते हैं, तो** **उस गीत से कृष्ण-हिरणों की पत्नियाँ आकृष्ट होती हैं और वे दिव्य गुणों के सागर कृष्ण तक** **पहुँचकर उनके पास बैठ जाती हैं। वे भी हम गोपियों की तरह पारिवारिक जीवन के सुख की** **सारी आशाएँ त्याग चुकी हैं।** **तात्पर्य :** श्रील जीव गोस्वामी बतलाते हैं कि तीसरे पहर श्रीकृष्ण नये वष पहनते है और तब अपनी गायों को घर वापस लाने के लिए निकलते है। श्रील विश्वनाथ चक्रवर्ती वृन्दावन की दिव्य गायों के विषय में निश्नलिखित जानकारी प्रदान करते हैं—''श्वेत, लाल, काली तथा पीली—इन चार रंगों में से प्रत्येक रंग के पच्चीस उपविभाग थे जिससे कुल मिलाकर १०० रंग थे। यही नहीं चन्दन-तिलक जैसे रंग के गुणों वाली या मृदंग जैसे सिर के आकारों वाली गौवों के आठ और समूह बनते हैं। गायों के रंग और आकार के इन १०८ समूहों की गिनती के लिए कृष्ण १०८ मणियों वाली लड़ (माला) का प्रयोग करते हैं...ÓÓ। अत: जब कृष्ण ''हे धवली!ÓÓ (एक श्वेत गाय का नाम) लेकर पुकारते हैं, तो सफेद गायों का पूरा झुंड का झुंड आगे आ जाता है और जब वे हंसी, चन्दनी, गंगा, मुक्ता इत्यादि कहकर पुकारते हैं, तो सफेद गायों के चौबीस और झुंड आगे आते हैं। लाल रंग वाली गौवें अरुणी, कुंकुम, सरस्वती कहलाती हैं और काले रंग वाली गौवें श्यामला, धूमला, यमुना इत्यादि कहलाती हैं। पीले रंग वाली गौवें पीता, ङ्क्षपगला, हरितालिका इत्यादि कही जाती हैं। जिन गौवों के मस्तक पर तिलक लगा रहता है वे चित्रिता, चित्रतिलका, दीर्घतिलका, तिर्यकतिलका कहलाती हैं। अन्य झुंड की गौएँ मृदंगमुखी, ङ्क्षसहमुखी इत्यादि कहलाती हैं। इस तरह नाम लेकर पुकारने पर गौवें आगे आती जाती हैं और जब सबों को जंगल से घर वापस लाने का समय होता है, तो कृष्ण, यह विचार कर कि कहीं कोई गाय रह न जाए, उनकी गिनती अपनी मणिमाला में करते हैं।  