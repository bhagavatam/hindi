**क्षुत्तृड्व्यथां सुखापेक्षां हित्वा तैव्र्रजवासिभि: ।** **वीक्ष्यमाणो दधाराङ्क्षद्र सप्ताहं नाचलत्पदात् ॥ २३॥** 

**शब्दार्थ** 

**क्षुत्—** **भूख** **; तृट्—** **तथा प्यास** **; व्यथाम्—** **पीड़ा** **; सुख—** **सुख का** **; अपेक्षाम्—** **सारा विचार** **; हित्वा—** **ताक पर रखकर** **; तै:—** **उन** **; व्रज-वासिभि:—** **व्रजवासियों के द्वारा** **; वीक्ष्यमाण:—** **देखे जाकर** **; दधार—** **धारण किये रहे** **; अद्रिम्—** **पर्वत को** **; सप्त-** **अहम्—** **सात दिनों तक** **; न अचलत्—** **हिले-डुले नहीं** **; पदात्—** **उस स्थान से।** **.** 

**भूख तथा प्यास भूलकर और अपनी सारी व्यक्तिगत सुविधाओं को ताक पर रखकर** **भगवान् कृष्ण पर्वत को धारण किये हुए सात दिनों तक वहीं पर खड़े रहे और सारे व्रजवासी** **उन्हें निहारते रहे।** **तात्पर्य :** *विष्णु पुराण* के अनुसार— *व्रजैकवासिभिर्हर्ष विसि्मताक्षैॢनरीक्षित:* *गोपगोपीजनैर्हृष्टै प्रीतिविस्फारितेक्षणै* *संस्तूयमानचरित: कृष्ण: शैलमधारयत्॥* ''कृष्ण ने पर्वत को उठा लिया तो व्रजवासी उनकी प्रशंसा करने लगे। अब उन सबों को उनके साथ रहने का सुअवसर जो प्राप्त हुआ था और वे उन्हें प्रफुल्लित तथा चकित नेत्रों से निहार रहे थे। इस प्रकार सारे गोप तथा गोपियाँ प्रफुल्लित थे और स्नेहवश उन्होंने अपने नेत्रों को विस्फारित कर लिया।ÓÓ श्रीकृष्ण के सौन्दर्य तथा माधुर्य का निरन्तर अमृत-पान करते हुए व्रजवासियों को न तो भूख लगी, न प्यास, न थकान। और कृष्ण भी उनके मनोहर रूपों को देख-देखकर खाना, पीना तथा सोना भूल गये। श्रील विश्वनाथ चक्रवर्ती ठाकुर इंगित करते हैं कि सांवर्तक मेघों से सात दिनों तक लगातार वर्षा होने पर भी मथुरा जनपद में बाढ़ नहीं आई क्योंकि भगवान् अपनी माया से भूमि में गिरते ही जल को सुखा देते थे। इस प्रकार कृष्ण द्वारा गोवर्धन पर्वत का उठाया जाना मनोहारी विवरणों से भरा पड़ा है और हजारों वर्षों से सर्वाधिक प्रसिद्ध लीला बना रहा है।  