**तं प्रेमवेगान्निर्भृता व्रजौकसो** **यथा समीयु: परिरश्भणादिभि: ।** **गोप्यश्च सस्नेहमपूजयन्मुदा** **दध्यक्षताद्भिर्युयुजु: सदाशिष: ॥ २९॥** 

**शब्दार्थ** 

**तम्—** **उनको** **; प्रेम—** **अपने शुद्ध प्रेम के** **; वेगात्—** **वेग से** **; निर्भृता:—** **पूर्ण हुए** **; व्रज-ओकस:—** **व्रजवासी** **; यथा—** **अपने अपने** **पद के अनुसार** **; समीयु:—** **आगे आये** **; परिरश्भण-आदिभि:—** **आङ्क्षलगन आदि द्वारा** **; गोप्य:—** **गोपियाँ** **; च—** **तथा** **; स-स्नेहम्—** **स्नेहपूर्वक** **; अपूजयन्—** **आदर किया** **; मुदा—** **प्रसन्नतापूर्वक** **; दधि—** **दही** **; अक्षत—** **समूचे चावल के दाने** **; अद्भि:—** **तथा जल** **से** **; युयुजु:—** **भेंट किया** **; सत्—** **उत्तम** **; आशिष:—** **आशीर्वाद।** **.** 

**वृन्दावन के सारे निवासी प्रेम से अभिभूत थे। उन्होंने आगे बढ़कर अपने अपने रिश्ते के** **अनुसार श्रीकृष्ण को बधाई दी** — **किसी ने उनको गले लगाया, तो कोई उनके समक्ष नतमस्तक** **हुआ इत्यादि-इत्यादि। गोपियों ने सश्मान के प्रतीकस्वरूप उन्हें दही तथा अक्षत, जौ मिलाया** **हुआ जल अर्पित किया। उन्होंने कृष्ण पर आशीर्वादों की झड़ी लगा दी।** **तात्पर्य :** श्रील विश्वनाथ चक्रवर्ती ठाकुर विवेचना करते हुए लिखते हैं कि प्रत्येक वृन्दावनवासी कृष्ण को अपने-अपने ढंग से मानता था—कोई अपने को छोटा, कोई अपने को उनके समान तो कोई अपने को उनसे ज्येष्ठ मानता था और वे तदनुसार उनसे बर्ताव करते थे। कृष्ण से ज्येष्ठ लोगों ने उन्हें आशीर्वाद दिया, प्रेमपूर्वक उनके सिर को सूँघा, चूमा, उनके बाजुओं और उँगलियों को दबाया और स्नेहपूर्वक पूछा कि वे थके तो नहीं या कि उन्हें पीड़ा तो नहीं हुई। कृष्ण के समवयस्क उनके साथ हँसी-ठिठोली करने लगे और उनसे छोटे लोग उनके चरणों पर गिर पड़े और उनके पाँवों की मालिश करने लगे। इस श्लोक में *च* शब्द बतलाता है कि गोपियों के साथ ब्राह्मणपत्नियों ने भी दही तथा अक्षत जैसी शुभ वस्तुएँ भेंट कीं। भगवान् कृष्ण को जो आशीर्वाद मिले वे इस प्रकार थे, ''आप दुष्टों का दमन करें, भद्र लोगों की रक्षा करें, अपने माता-पिता को आनन्द प्रदान करें और धन तथा वैभव से समृद्ध हों।ÓÓ  