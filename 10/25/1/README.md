क्रोधित हुआ, उसने किस तरह वृन्दावन में प्रलयंकारी वर्षा करके उन्हें दण्डित करना चाहा और भगवान् श्रीकृष्ण ने किस तरह गोवर्धन पर्वत उठाकर गोकुल की रक्षा की तथा वर्षा से बचाने के लिए वे पर्वत को छाते की तरह सात दिनों तक धारण किये रहे। अपने निमित्त होने वाले यज्ञ का विध्वंस होने से क्रुद्ध होकर तथा झूठे ही अपने को सर्वोच्च नियन्ता मानते हुए इन्द्र ने कहा, ''लोग प्राय: आत्म-साक्षात्कार के साधन दिव्य ज्ञान का अनुशीलन त्याग देते हैं और सोचते हैं कि संसारी सकाम यज्ञों द्वारा भवसागर को पार कर सकते हैं। इसी तरह ये गोप दर्प से उन्मत्त हो गये हैं और एक मूर्ख सामान्य बालक कृष्ण की शरण ग्रहण करके इन्होंने मेरा अपमान किया है।ÓÓ व्रजवासियों के इस मिथ्याभिमान को चूर करने के लिए इन्द्र ने संवर्तक नामक बादलों को भेजा जिनका कार्य संसार के संहार में सहायता करना है। उसने व्रजवासियों को वर्षा तथा ओलों से तंग करने के लिए उन्हें भेजा। इससे ग्वाल समुदाय अति विचलित हो उठा और वे सब कृष्ण की शरण में पहुँचे। कृष्ण समझ गये कि यह इन्द्र की करतूत है अतएव उन्होंने इन्द्र के मिथ्या अहंकार को चूर-चूर करने का निश्चय किया। इसीलिए उन्होंने अपने एक हाथ से गोवर्धन पर्वत को उठा लिया। तत्पश्चात् उन्होंने सारे ग्वालों को पर्वत के नीचे सूखे स्थान में शरण लेने के लिए बुलाया। वे लगातार सात दिनों तक पर्वत को इसी तरह उठाये रहे जब तक इन्द्र को कृष्ण की योगशक्ति का पता नहीं चल गया। तब इन्द्र ने बादलों को हट जाने का आदेश दिया। जब ग्रामीण ग्वाले पर्वत के नीचे से बाहर आ गये तो कृष्ण ने गोवर्धन पर्वत को उसके स्थान पर फिर से रख दिया। सारे ग्वाले आनन्दमग्न थे और उनकी आँखों से अश्रु बह रहे थे तथा रोमांच हो रहा था। उन्होंने कृष्ण का आङ्क्षलगन किया और अपनी अपनी पद-स्थिति के अनुसार उन्हें आशीर्वाद दिया। स्वर्ग से देवताओं ने उन पर फूल बरसाये तथा उनकी प्रशंसा में गीत गाये।  

**श्रीशुक उवाच** 