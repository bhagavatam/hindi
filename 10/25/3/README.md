**गणं सांवर्तकं नाम मेघानां चान्तकारीणाम् ।** **इन्द्र: प्रचोदयत्क्रुद्धो वाक्यं चाहेशमान्युत ॥ २॥** 

**शब्दार्थ** 

**गणम्—** **समूह** **; सांवर्तकम् नाम—** **सांवर्तक नामक** **; मेघानाम्—** **बादलों का** **; च—** **तथा** **; अन्त-कारिणाम्—** **ब्रह्माण्ड का अन्त** **करने वाले** **; इन्द्र:—** **इन्द्र ने** **; प्रचोदयत्—** **भेजा** **; क्रुद्ध:—** **क्रुद्ध, नाराज** **; वाक्यम्—** **वचन** **; च—** **तथा** **; आह—** **कहा** **; ईश-मानी—** **झुठे ही अपने को सर्वोच्च नियन्ता सोचते हुए** **; उत—** **निस्सन्देह।** **.** 

**क्रुद्ध इन्द्र ने ब्रह्माण्ड का विनाश करने वाले बादलों के समूह को भेजा जो सांवर्तक** **कहलाते हैं। वह अपने को सर्वोच्च नियन्ता मानते हुए इस प्रकार बोला।** **तात्पर्य :** *ईश-मानी* शब्द यहाँ पर अत्यन्त सार्थक है। उद्धत इन्द्र अपने को ईश्वर मानता था अतएव उसने बद्धजीव जैसी विशिष्टï मनोवृत्ति का प्रदर्शन किया। बीसवीं सदी के अनेक विचारकों ने हमारी संस्कृति की व्यक्तिगत प्रतिष्ठा के अतिशय भाव पर ध्यान दिया है; यहाँ तक कि लेखकों ने ''मेरी पीढ़ीÓÓ जैसा शब्द भी गढ़ा है। इस संसार में प्रत्येक व्यक्ति कम या ज्यादा *ईश-मान* (जिसमें वह अपने को ईश्वर मानता है) का दोषी है।  