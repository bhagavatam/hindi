**शिलावर्षातिवातेन हन्यमानमचेतनम् ।** **निरीक्ष्य भगवान्मेने कुपितेन्द्रकृतं हरि: ॥ १४॥** 

**शब्दार्थ** 

**शिला—** **उपलों (ओलों) की** **; वर्ष—** **वर्षा द्वारा** **; अति-वातेन—** **तथा तेज हवा द्वारा** **; हन्यमानम्—** **प्रताडि़त** **; अचेतनम्—** **अचेत** **;** **निरीक्ष्य—** **देखकर** **; भगवान्—** **भगवान्** **; मेने—** **विचार किया** **; कुपित—** **क्रुद्ध** **; इन्द्र—** **इन्द्र द्वारा** **; कृतम्—** **किया गया** **; हरि:—** **हरि ने।** **.** 

**ओलों तथा तेज वायु के प्रहार से अचेत हुए जैसे गोकुलवासियों को देखकर भगवान् हरि** **समझ गये कि यह कुपित इन्द्र की करतूत है।** **तात्पर्य :** श्रील विश्वनाथ चक्रवर्ती ठाकुर का कहना है कि इन्द्र ने वृन्दावनवासियों पर जो कहर ढाया वह भगवान् कृष्ण तथा व्रजवासियों के प्रेम-व्यापार को बढ़ाने के लिए कृष्ण की लीलाशक्ति द्वारा नियोजित था। भूखे व्यक्ति का ²ष्टान्त देते हुए आचार्य कहते हैं कि भूख की पीड़ा से उस सुख में वृद्धि होती है, जो उसे उत्तम भोजन खाने पर मिलता है। इस तरह भूख से भोजन करने का आनन्द बढ़ जाता है। इसी प्रकार वृन्दावनवासियों को यद्यपि सामान्य भौतिक चिन्ता का अनुभव नहीं हो रहा था किन्तु इन्द्र के कार्यों से आन्तरिक पीड़ा पहुँच रही थी जिससे कृष्ण के ध्यान में तीव्रता बढ़ी। और जब भगवान् ने कर दिखाया तो परिणाम अद्भुत निकला।  