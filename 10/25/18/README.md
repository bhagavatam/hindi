**न हि सद्भावयुक्तानां सुराणामीशविस्मय: ।** **मत्तोऽसतां मानभङ्ग: प्रशमायोपकल्पते ॥ १७॥** 

**शब्दार्थ** 

**न—** **नहीं** **; हि—** **निश्चय ही** **; सत्-भाव—** **सतोगुण से** **; युक्तानाम्—** **युक्त** **; सुराणाम्—** **देवताओं के** **; ईश—** **नियन्ता** **; विस्मय:—** **झूठी पहचान** **; मत्त:—** **मुझसे** **; असताम्—** **अशुद्ध** **; मान—** **मिथ्या अभिमान का** **; भङ्ग:—** **समूल विनाश** **; प्रशमाय—** **उन्हें राहत** **दिलाने के लिए** **; उपकल्पते—** **इच्छा है।** **.** 

**चूँकि देवता सतोगुण से युक्त होते हैं अत: अपने को स्वामी मानने का मिथ्या अभिमान उनमें** **बिल्कुल नहीं आना चाहिए। जब मैं सतोगुण से विहीन उनके मिथ्या अभिमान को भंग करता हूँ** **तो मेरा उद्देश्य उन्हें राहत दिलाना होता है।** **तात्पर्य :** देवताओं को *सद्भावयुक्त* माना जाता है क्योंकि वे भगवान् द्वारा नियुक्त सेवक होते हैं। *भगवद्गीता* (४.२४) में कहा गया है- *ब्रह्मार्पणं ब्रह्म हॢवब्रह्माग्नौ ब्रह्मणा हुतम्।* *ब्रह्मैव तेन गन्तव्यं ब्रह्मकर्मसमाधिना॥* ''भगवान् को समुचित रीति से दी गई भेंट आध्याति्मक बन जाती है।ÓÓ देवतागण ब्रह्माण्ड के प्रशासन में विविध विभागों का कार्यभार सँभालकर भगवान् की भक्ति में लगे रहते हैं। अतएव देवताओं या भगवान् के सेवकों के रूप में उनका अस्तित्व शुद्ध होता है ( *सद्भाव* )। जब देवतागण भगवान् द्वारा प्रदत्त उच्च पद के अनुरूप नहीं रह पाते और अपने समुचित व्यवहार से विपथ होते हैं, तो वे देवताओं के रूप में कार्य न करके बद्धजीवों जैसा कार्य करते हैं। *मान* अर्थात् मिथ्या प्रतिष्ठा निश्चय ही बद्धात्मा के लिए चिन्ता से युक्त भार होती है। मिथ्या अहंकारी व्यक्ति कभी शान्त या संतुष्ट नहीं रहता क्योंकि वह अपने विषय में मिथ्या तथा अतिशयोक्तिपूर्ण बोध रखता है। जब भगवान् का सेवक *असत्* अर्थात् अधर्मी बन जाता है, तो भगवान् उसके मिथ्या गर्व को चूर करके उसे अधर्म से बचाते हैं जिसके कारण वह अपराधी या पापी बनता है। भगवान् ने स्वयं कहा है— *यस्याहमनुगृöामि हरिष्ये तद्धनं शनै* —मैं मनुष्य का तथाकथित ऐश्वर्य हर कर उसे आशीर्वाद देता हूँ। जैसाकि रूप गोस्वामी ने बतलाया है भगवद्भकि्त की उन्नत अवस्था *युक्तवैराग्य* है, जिसमें इस संसार के ऐश्वर्य का सदुपयोग भगवान् के मिशन को पूरा करना होता है। स्पष्ट है कि इस संसार की सारी वस्तुएँ भगवान् की महिमा का प्रसार करने और सत्समाज की सृष्टि करने में बड़े आश्चर्यजनक ढंग से प्रयुक्त की जा सकती हैं। अत्यधिक उन्नत भक्त कभी भी भौतिक साज-सामान से ठगा नहीं जाता अपितु वह इसका सदुपयोग भगवान् के आनन्द हेतु अपना कर्तव्य मान कर ईमानदारी से करता है। यहाँ पर, इन्द्र यह भूल गया कि वह ईश्वर का विनीत सेवक है इसीलिए कृष्ण ने इस मोहग्रस्त देवता को पाठ पढ़ाना चाहा।  