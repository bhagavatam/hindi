वैकुण्ठ दर्शन करने का उल्लेख हुआ है। गोपराज नन्द महाराज ने एकादशी के दिन व्रत रखा और विचार किया कि बारहवें दिन वे व्रत को विधिवत किस तरह से तोड़ें। संयोगवश केवल कुछ ही मिनट शेष थे अतएव उन्होंने रात्रि बीतने पर ही स्नान करने का निश्चय किया यद्यपि ज्योतिष के अनुसार यह अशुभ समय था। वे यमुना जल में घुसे। वरुण के सेवक समुद्र देवता ने नन्द महाराज को शाषवॢजत समय में जल में प्रवेश करते देख लिया अत: वह उन्हें वरुणदेव के धाम ले गया। प्रात: होने पर ग्वाले व्यर्थ ही नन्द महाराज की खोज करते रहे किन्तु भगवान् कृष्ण ने तुरन्त ही स्थिति जान ली और वे वरुण के पास जा पहुँचे। वरुण ने कृष्ण की बड़ी आवभगत की। तत्पश्चात् उसने भगवान् से प्रार्थना की कि वे उसके सेवक को क्षमा कर दें जिसने गोपराज को मूर्खतावश बन्दी बना लिया था। वरुणदेव के दरबार में श्रीकृष्ण के प्रभाव को देखकर नन्द चकित थे और घर वापस आकर उन्होंने अपने मित्रों तथा सश्बन्धियों से अपने अनुभव कह सुनाये। उन सबों ने सोचा कि कृष्ण अवश्य ही भगवान् हैं अत: उन्होंने उनके परम धाम को देखना चाहा। इस पर सर्वज्ञ भगवान् ने उन सबों को उसी सरोवर में स्नान कराया जिसमें अक्रूर को परम सत्य का दर्शन हुआ था। वहीं पर भगवान् ने उन्हें ब्रह्मलोक दिखलाया जिसे बड़े बड़े मुनि अपनी योग-समाधि में अनुभव करते हैं।  

**श्रीबादरायणिरुवाच** 