**नमस्तुवयं भगवते ब्रह्मणे परमात्मने ।** **न यत्र श्रूयते माया लोकसृष्टिविकल्पना ॥ ६॥** 

**शब्दार्थ** 

**नम:—** **नमस्कार** **; तुवयम्—** **आपको** **; भगवते—** **भगवान् को** **; ब्रह्मणे—** **परम सत्य को** **; परम-आत्मने—** **परमात्मा को** **; न—** **नहीं** **;** **यत्र—** **जिसमें** **; श्रूयते—** **सुना जाता है** **; माया—** **माया, भौतिक शक्ति** **; लोक—** **इस जगत की** **; सृष्टि—** **सृष्टि** **; विकल्पना—** **व्यवस्था** **करती है।** **.** 

**हे पूर्ण पुरुषोत्तम भगवान्, परम सत्य परमात्मा, मैं आपको नमस्कार करता हूँ; आपके** **भीतर इस सृष्टि को अपने अनुरूप बनाने वाली माया-शक्ति का लेशमात्र भी नहीं है।** **तात्पर्य :** यहाँ पर *श्रूयते* शब्द सार्थक है। श्रुति या वैदिक साहित्य या तो साक्षात् भगवान् या उनके प्रबुद्ध प्रतिनिधियों के प्रामाणिक कथनों से युक्त है। इसलिए न तो भगवान् न ही मान्य आध्याति्मक अधिकारीजन यह कभी कहेंगे कि भगवान् या परम सत्य में माया का दोष है। श्रील श्रीधर स्वामी इंगित करते हैं कि यहाँ पर *ब्रह्मणे* शब्द बतलाता है कि भगवान् स्वयं में पूर्ण हैं और *परमात्मने* यह सूचित करता है कि वे समस्त जीवों के नियन्ता हैं। इसलिए अपने में पूर्ण तथा सर्वशकि्तमान परम पुरुष के भीतर हमें भौतिक मायाशक्ति का कोई दखल नहीं दिखता।  