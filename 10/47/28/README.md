**भवतीनां वियोगो मे न हि सर्वात्मना क्वचित् ।** **यथा भूतानि भूतेषु खं वाय्वग्निर्जलं मही ।** **तथाहं च मन:प्राणभूतेन्द्रियगुणाश्रय: ॥ २९॥** 

**शब्दार्थ** 

**श्री-भगवान् उवाच—** **भगवान् ने कहा** **; भवतीनाम्—** **तुम षियों का** **; वियोग:—** **विरह** **; मे—** **मुझसे** **; न—** **नहीं** **; हि—** **निस्सन्देह** **;** **सर्व-आत्मना—** **सारे जीवों की आत्मा से** **; क्वचित्—** **कभी** **; यथा—** **जिस तरह** **; भूतानि—** **भौतिक तत्त्व** **; भूतेषु—** **सारे सृजित** **प्राणियों में** **; खम्—** **आकाश** **; वायु-अग्नि:—** **वायु तथा अग्नि** **; जलम्—** **जल** **; मही—** **पृथ्वी** **; तथा—** **अत:** **; अहम्—** **मैं** **; च—** **तथा** **; मन:—** **मन** **; प्राण—** **प्राण-वायु** **; भूत—** **भौतिक तत्त्व** **; इन्द्रिय—** **शारीरिक इन्द्रियाँ** **; गुण—** **तथा प्रकृति के आदि गुण के** **;** **आश्रय:—** **आश्रय के रूप में उपस्थित।** **.** 

**भगवान् ने कहा है, ''तुम वास्तव में कभी भी मुझसे विलग नहीं हो क्योंकि मैं सारी सृष्टि** **का आत्मा हूँ। जिस तरह प्रकृति के तत्त्व—आकाश, वायु, अग्नि, जल तथा पृथ्वी—प्रत्येक** **सृजित वस्तु में उपस्थित रहते हैं उसी तरह मैं हर एक के मन, प्राण तथा इन्द्रियों में और भौतिक** **तत्त्वों के भीतर तथा प्रकृति के गुणों में उपस्थित रहता हूँ।** **तात्पर्य :** श्रील जीव गोस्वामी तथा श्रील विश्वनाथ चक्रवर्ती के अनुसार भगवान् के कथन की दार्शनिक दिखने वाली इस भाषा में गूढ़ अर्थ छिपा है। भगवान् गुप्त रूप से गोपियों को बतला रहे थे कि वे अपने प्रेम के बदले उन सबों में समस्त सृष्टि के आत्मारूप में ही नहीं अपितु उनके विशेष प्रेमी के रूप में भी उपस्थित थे। इस सन्दर्भ में *गुण* शब्द गोपियों के विशिष्ट दैवी गुणों का सूचक है, जिससे श्रीकृष्ण आकृष्ट हुए। *सर्वात्मना* शब्द को जिसका यहाँ हमने स्वयं भगवान् कृष्ण के संदर्भ में लिया है (मैं शब्द के अनुरूप होते हुए, जो करण कारक में उपयुक्त हुआ है) *सर्वथा* अथवा ''पूर्णतयाÓÓ के रूप में भी समझा जाता है। दूसरे शब्दों में, यद्यपि एक अर्थ के अनुसार भगवान् कृष्ण अनुपस्थित थे किन्तु वे कभी भी पूरी तरह अनुपस्थित नहीं रह सकते क्योंकि अपने आध्यात्मिक रूप में वे गोपियों के हृदयों तथा मन में सदैव विद्यमान रहते हैं। श्रील प्रभुपाद ने *भगवान् कृष्ण* तथा अन्य कृतियों में विस्तार से बतलाया है कि गोपियों से अपने को विलग करने का कारण यह था कि कृष्ण अपने प्रति उनके प्रेम को प्रखर बनाना चाहते थे और, जैसाकि उद्धव ने देखा, वे गोपियों के प्रेम की प्रखरता को प्रकट करके अन्य भक्तों को आशीर्वाद देना चाहते थे। तथ्य तो यह है कि भगवान् आध्यात्मिक रूप से गोपियों के साथ थे क्योंकि वे उनकी नित्य संगिनियाँ हैं। श्रील विश्वनाथ चक्रवर्ती यह भी इंगित करते हैं कि मूर्खजन यह निष्कर्ष निकालेंगे कि कृष्ण द्वारा दार्शनिक भाषा के प्रयोग का अर्थ था कि भगवान् गोपियों को कृष्णभावनाभावित दर्शन की मूलभूत बातें बतलाकर उन्हें मुक्ति तक पहुँचाना चाह रहे थे। सच तो यह है कि गोपियाँ सर्वोच्च मुक्तात्माएँ हैं और श्रीकृष्ण के साथ उनकी लीलाओं को प्रामाणिक आचार्यों की सहायता से ही समझा जा सकता है। जब गोपियाँ रास-नृत्य के लिए आईं तो कृष्ण ने उन्हें सामान्य नीति तथा नैतिकता पर बल देते हुए *कर्मयोग* का उपदेश देना चाहा किन्तु गोपियाँ तो उससे आगे थीं। इसी तरह कृष्ण अब उन्हें *ज्ञान योग*  प्रदान कर रहे हैं किन्तु गोपियों के लिए यह भी अपर्याप्त है क्योंकि उन्होंने श्रीकृष्ण के प्रति स्वैच्छिक शुद्ध प्रेम प्राप्त कर रखा है।  