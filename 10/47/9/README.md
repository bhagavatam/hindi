**इति गोप्यो हि गोविन्दे गतवाक्कायमानसा: ।** **कृष्णदूते समायाते उद्धवे त्यक्तलौकिका: ॥ ९॥** **गायन्त्य: प्रीयकर्माणि रुदन्त्यश्च गतह्रिय: ।** **तस्य संस्मृत्य संस्मृत्य यानि कैशोरबाल्ययो: ॥ ॥** 

**शब्दार्थ** 

**इति—** **इस प्रकार** **; गोप्य:—** **गोपियाँ** **; हि—** **निस्सन्देह** **; गोविन्दे—** **गोविन्द में** **; गत—** **केन्द्रित करके** **; वाक्—** **वाणी** **; काय—** **शरीर** **; मानस:—** **तथा अपने मन** **; कृष्ण-दूते—** **कृष्ण के दूत** **; समायाते—** **आकर उनके साथ हो लेने वाले** **; उद्धवे—** **उद्धव में** **;** **त्यक्त—** **छोड़कर** **; लौकिका:—** **सांसारिक कार्य** **; गायन्त्य:—** **गाती हुई** **; प्रिय—** **अपने प्रिय के** **; कर्माणि—** **कार्यकलापों के विषय** **में** **; रुदन्त्य:—** **फूट फूट कर रोती हुई** **; च—** **तथा** **; गत-ह्रिय:—** **सारी लाज छोड़कर** **; तस्य—** **उसकी** **; संस्मृत्य संस्मृत्य—** **बार-बार** **याद करके** **; यानि—** **जो** **; कैशोर—** **किशोरावस्था** **; बाल्ययो:—** **तथा बालपन की।** **.** 

**इस तरह बोलती हुई गोपियों ने जिनके वचन, शरीर तथा मन भगवान् गोविन्द के प्रति** **पूर्णतया समॢपत थे, अपना नैत्यिक कार्य करना छोड़ दिया क्योंकि अब कृष्णदूत श्री उद्धव** **उनके बीच आया था। वे अपने प्रिय कृष्ण के बाल्यकाल तथा किशोरावस्था की लीलाओं का** **अविरत स्मरण करके उनका गुणगान करने लगीं और लाज छोड़कर फूट-फूटकर रोने लगीं।** **तात्पर्य :** यहाँ *बाल्ययो:* शब्द सूचित करता है कि गोपियाँ अपने बचपन से कृष्ण से प्रेम करती थीं। अत: यद्यपि सामाजिक रीति के अनुसार वे अन्य किसी से अपना प्रेम प्रकट नहीं कर सकती थीं फिर भी वे सारी बाहरी बातें भूल गईं और कृष्णदूत उद्धव के समक्ष खुलकर रोने लगीं।  