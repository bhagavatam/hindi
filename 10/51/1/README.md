वध कराया और कृष्ण तथा मुचुकुन्द के बीच क्या वार्ता हुई। अपने परिवारजनों को द्वारका के दुर्ग में सुरक्षित करके श्रीकृष्ण मथुरा से बाहर चले गये। वे उदीयमान चन्द्रमा की तरह लग रहे थे। कालयवन ने देखा कि कृष्ण का तेजस्वी शरीर नारद द्वारा किये गये वर्णन से मेल खा रहा था अतएव वह यवन जान गया कि वे भगवान् ही हैं। यह देखकर कि वे कोई हथियार धारण नहीं किये हैं, उसने भी अपने हथियार रख दिये और उनसे युद्ध करने के उद्देश्य से पीछे की ओर से उनकी तरफ भागा। श्रीकृष्ण यवन से दूर भागते रहे और हर कदम पर केवल इतनी दूर रहते रहे जिससे उसकी पकड़ में न आ सकें और इस तरह वे उसे काफी दूर एक पर्वतगुफा तक ले गये। कालयवन दौड़ता जाता और कृष्ण को अपमानजनक शब्द भी कहता जाता किन्तु वह उन्हें पकड़ नहीं पाया क्योंकि उसके दुष्कर्म का कोष अभी पूरी तरह खाली नहीं हुआ था। श्रीकृष्ण उस गुफा में घुस गये और कालयवन भी उनका पीछा करते पहुँचा जहाँ उसने एक व्यक्ति को जमीन पर लेटे देखा। उसे कृष्ण जानकर कालयवन ने उस पर पाद-प्रहार किया। वह व्यकि्त दीर्घकाल से सो रहा था अत: तीव्रता से जगा दिये जाने से उसने क्रुद्ध होकर चारों ओर देखा तो कालयवन दिख गया। उसने उसकी ओर क्रूरता से घूरा तो कालयवन का शरीर क्षण-भर में जलकर राख हो गया। यह असाधारण व्यक्ति मान्धाता का पुत्र मुचुकुन्द था। वह ब्राह्मण संस्कृति का उपासक था और अपने व्रत का पक्का था। इसके पूर्व उसने असुरों से देवताओं की रक्षा करने में, सहायता देने में वर्षों बिताए थे। जब देवताओं को रक्षक के रूप में काॢतकेय प्राप्त हो गये तो उन्होंने मुचुकुन्द को अवकाश दे दिया और कहा कि वह मोक्ष के अतिरिक्त कोई भी और वर माँग ले क्योंकि मोक्ष देना तो विष्णु के हाथों में है। अत: मुचुकुन्द ने देवताओं से सोते रहने का वर माँग लिया और इसीलिए वह तभी से इस गुफा में पड़ा सो रहा था। कालयवन के भस्म हो जाने पर श्रीकृष्ण ने मुचुकुन्द को दर्शन दिया। वह कृष्ण की अदि्वतीय सुन्दरता देखकर आश्चर्यचकित हो उठा। उसने भगवान् कृष्ण से पूछा कि आप कौन हैं और उनसे अपना परिचय इस तरह दिया, ''मैं दीर्घकाल तक जागते रहने के बाद जब थक गया तो इस गुफा में निद्रा का आनन्द ले रहा था, तभी किसी अजनबी ने मुझे छेड़ा और अपने पाप-कर्म के फलस्वरूप वह जलकर राख हो गया। हे प्रभु, हे शत्रु-हन्ता! यह मेरा सौभाग्य है कि मैं आपके सुन्दर स्वरूप का दर्शन कर रहा हूँ।ÓÓ तब श्रीकृष्ण ने मुचुकुन्द को बताया कि वे कौन हैं और उसे वर दिया। मुचुकुन्द बुदि्धमान था इसलिए भौतिक जीवन की व्यर्थता को सोचते हुए उसने श्रीकृष्ण के चरणकमलों में शरण ग्रहण करने का अनुरोध किया। इस अनुरोध से प्रसन्न होकर भगवान् ने मुचुकुन्द से कहा, ''भक्तगण भौतिक वरों से कभी भी मोहित नहीं होते, केवल अभक्तगण—यथा योगी तथा ज्ञानी भौतिक वरों में रुचि रखते हैं, क्योंकि उनके हृदय में भौतिक इच्छाएँ होती हैं। हे मुचुकुन्द! तुश्हें मेरी शाश्वत भक्ति प्राप्त होगी। अब मेरे शरणागत रहकर उन पापों के फलों को दूर करने के लिए तपस्या करो, जिन्हें तुमने योद्धा के रूप में अन्यों का वध करते हुए किये हैं। अगले जन्म में तुम उत्तम ब्राह्मण बनोगे और मुझे प्राप्त करोगे।ÓÓ इस तरह भगवान् ने मुचुकुन्द को अपना आशीष प्रदान किया।  

**श्रीशुक उवाच** 