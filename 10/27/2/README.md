**गोवर्धने धृते शैले आसाराद्रक्षिते व्रजे ।** **गोलोकादाव्रजत्कृष्णं सुरभि: शक्र एव च ॥ १॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; गोवर्धने—** **गोवर्धन को** **; धृते—** **धारण करने के बाद** **; शैले—** **पर्वत** **;** **आसारात्—** **मूसलाधार वर्षा से** **; रक्षिते—** **रक्षित हो जाने पर** **; व्रजे—** **व्रज में** **; गो-लोकात्—** **गो-लोक से** **; आव्रजत्—** **आई** **;** **कृष्णम्—** **कृष्ण के पास** **; सुरभि:—** **माता सुरभि** **; शक्र:—** **इन्द्र** **; एव—** **भी** **; च—** **तथा।** **.** 

**शुकदेव गोस्वामी ने कहा : कृष्ण के गोवर्धन पर्वत उठाने तथा भयंकर वर्षा से व्रजवासियों** **की रक्षा करने के बाद गौवों की माता सुरभि गो-लोक से कृष्ण का दर्शन करने आईं। उनके** **साथ इन्द्र था।** **तात्पर्य :** *गोलोकात्* शब्द सूचित करता है ''गोलोक नामक भौतिक लोकÓÓ जो अद्वितीय गौवों से भरापुरा है। सुरभि तो प्रसन्नतापूर्वक कृष्ण का दर्शन करने गई थी किन्तु इन्द्र डरते-डरते गया था। जैसाकि इस श्लोक से इंगित होता है अपने वृन्दावनसंगियों को इन्द्र के अपमानजनक आक्रमण से बचाने के लिए कृष्ण को असामान्य युक्तियों का सहारा लेना पड़ा था। इन्द्र निश्चित रूप से लज्जित था और अपने भविष्य के प्रति हताश भी था। उसने अनुचित कर्म किया था इसलिए वह डरते हुए ब्रह्मा की शरण में गया था जिन्होंने उसे आदेश दिया था कि वह अपने साथ भौतिक गोलोक से सुरभि को ले करके कृष्ण का दर्शन करने जाय।  