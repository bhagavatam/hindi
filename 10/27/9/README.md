**स त्वं ममैश्वर्यमदप्लुतस्य** **कृतागसस्तेऽविदुष: प्रभावम् ।** **क्षन्तुं प्रभोऽथार्हसि मूढचेतसो** **मैवं पुनर्भून्मतिरीश मेऽसती ॥ ८॥** 

**शब्दार्थ** 

**स:—** **वह** **; त्वम्—** **आप** **; मम—** **मेरे** **; ऐश्वर्य—** **शासन के** **; मद—** **नशे में** **; प्लुतस्य—** **निमग्न रहने वाले** **; कृत—** **किया हुआ** **;** **आगस:—** **अपराध** **; ते—** **आपका** **; अविदुष:—** **न जानने के कारण** **; प्रभावम्—** **दिव्य प्रभाव को** **; क्षन्तुम्—** **क्षमा करने के लिए** **;** **प्रभो—** **हे प्रभु** **; अथ—** **अतएव** **; अर्हसि—** **आपको चाहिए** **; मूढ—** **मूर्ख** **; चेतस:—** **जिसकी बुद्धि** **; मा—** **कभी नहीं** **; एवम्—** **इस** **प्रकार** **; पुन:—** **फिर** **; भूत्—** **होए** **; मति:—** **चेतना** **; ईश—** **हे प्रभु** **; मे—** **मेरी** **; असती—** **अशुद्ध।** **.** 

**अपनी शासनशक्ति के मद में चूर एवं आपके दिव्य प्रभाव से अनजान मैंने आपका अपमान** **किया है। हे प्रभु, आप मुझे क्षमा करें। मेरी बुद्धि मोहग्रस्त हो चुकी थी किन्तु अब मेरी चेतना** **को कभी इतनी अशुद्ध न होने दें।** **तात्पर्य :** यद्यपि भगवान् कृष्ण ने गोवर्धन पर्वत उठाकर व्रजवासियों की रक्षा कर दी थी किन्तु इन्द्र को अभी तक दण्डित नहीं किया था अतएव इन्द्र भयभीत था कि श्रीकृष्ण किसी भी समय विवस्वान् पुत्र यमराज को बुला सकते हैं, जो ईश्वर के नियमों का उल्लंघन करने वाले उद्धत व्यक्तियों को दण्ड देता है। इन्द्र अत्यधिक भयभीत था इसलिए उसने यह दलील देते हुए क्षमा-याचना की कि एकमात्र कृष्ण-कृपा से ही वह शुद्ध हो सकता है क्योंकि वह इतना जिद्दी है कि केवल दण्ड से वह नहीं सुधर सकता है। वस्तुत: इन्द्र द्वारा दीनता के प्रदर्शन के बावजूद उसका हृदय पूरी तरह शुद्ध नहीं था। आगे चलकर इसी स्कन्ध में हम देखेंगे कि जब एक बार भगवान् कृष्ण ने इन्द्र के राज्य से एक पारिजात पुष्प लिया तो बेचारे इन्द्र ने भगवान् के विरुद्ध उग्र प्रतिक्रिया दिखलाई। अतएव हमें कृष्ण के राज्य में अपने शाश्वत धाम वापस जाने की आकांक्षा करनी चाहिए। हमें भौतिक देवताओं के अपूर्ण जीवन में उलझना नहीं चाहिए।  