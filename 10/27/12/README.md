**स्वच्छन्दोपात्तदेहाय विशुद्धज्ञानमूर्तये ।** **सर्वस्मै सर्वबीजाय सर्वभूतात्मने नम: ॥ ११॥** 

**शब्दार्थ** 

**स्व—** **अपने (भक्तों) की** **; छन्द—** **इच्छानुसार** **; उपात्त—** **धारण करने वाले** **; देहाय—** **दिव्य शरीर वाले को** **; विशुद्ध—** **नितान्त** **शुद्ध** **; ज्ञान—** **ज्ञान** **; मूर्तये—** **स्वरूप वाले** **; सर्वस्मै—** **जो सर्वस्व है उसे** **; सर्व-बीजाय—** **सबों का बीज स्वरूप** **; सर्व-भूत—** **समस्त** **प्राणियों के** **; आत्मने—** **अन्तरात्मा स्वरूप** **; नम:—** **नमस्कार।** **.** 

**अपने भक्तों की इच्छा के अनुसार दिव्य शरीर धारण करने वाले, शुद्ध चेतना रूप, सर्वस्व,** **समस्त वस्तुओं के बीज तथा समस्त प्राणियों के आत्मा रूप आपको मैं नमस्कार करता हूँ।** **तात्पर्य :** इस श्लोक की प्रथम पंक्ति से यह पता नहीं लगाया जा सकता कि ईश्वर निॢवशेष है किन्तु निजी भौतिक शरीर धारण करता है। यहाँ पर स्पष्ट कहा गया है कि भगवान् *स्वच्छन्द* —अपनी इच्छानुसार या अपने भक्तों की इच्छाओं के अनुसार विविध रूप धारण करते हैं। निॢवशेष ईश्वर अपने भक्तों की साकार इच्छाओं से न तो आदान-प्रदान कर सकता है न ही निॢवशेष ईश्वर की अपनी इच्छाएँ हो सकती हैं क्योंकि इच्छाएँ तो व्यकि्तत्व के लक्षण हैं। अत: साकार होकर विभिन्न रूपों को प्रकट करना, निजी इच्छाओं को व्यक्त करना यह सूचित करता है कि वह नित्य पुरुष है और अपनी दिव्य प्रकृति को अभिव्यक्त करने के लिए विविध शरीर धारण करता है। *विशुद्धज्ञानमूर्तये* शब्द अत्यन्त महत्त्वपूर्ण है। *मूॢत* का अर्थ है अर्चाविग्रह का रूप और यहाँ यह स्पष्ट कहा गया है कि भगवान् का रूप स्वयं विशुद्ध चेतना है। चेतना मूल आध्यात्मिक तत्त्व है, जो किसी भी भौतिक तत्त्व से अलग होता है, यहाँ तक कि सूक्ष्म या मनोवैज्ञानिक भौतिक तत्त्वों—मन, बुद्धि तथा अहंकार—से भी भिन्न होता है, जो शुद्ध चेतना पर मात्र मनोवैज्ञानिक आवरण हैं। चूँकि भगवान् का स्वरूप शुद्ध चेतना से निॢमत होता है, अत: यह मांस-मज्जा से भरा भौतिक शरीर कभी नहीं हो सकता हम इस संसार में जिसे उठाए फिरते हैं। इस श्लोक की अन्तिम दो पंक्तियों में *सर्व* शब्द पर कवित्व-बल दिया गया है। भगवान् सर्वस्व हैं, वे हर वस्तु के बीज हैं और हर प्राणी की आत्मा हैं। अतएव हम भी इन्द्र के साथ भगवान् को नमस्कार करते हैं।  