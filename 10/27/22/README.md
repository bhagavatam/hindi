**इन्द्रं नस्त्वाभिषेक्ष्यामो ब्रह्मणा चोदिता वयम् ।** **अवतीर्णोऽसि विश्वात्मन्भूमेर्भारापनुत्तये ॥ २१॥** 

**शब्दार्थ** 

**इन्द्रम्—** **इन्द्र रूप में** **; न:—** **हमारे** **; त्वा—** **तुमको** **; अभिषेक्ष्याम:—** **हम सभी अभिषेक करेंगे** **; ब्रह्मणा—** **ब्रह्म द्वारा** **; चोदिता:—** **आदिष्ट** **; वयम्—** **हम** **; अवतीर्ण: असि—** **तुम अवतीर्ण हुए हो** **; विश्व-आत्मन्—** **हे विश्वात्मा** **; भूमे:—** **पृथ्वी का** **; भार—** **भार** **;** **अपनुत्तये—** **कम करने के लिए।** **.** 

**ब्रह्माजी के आदेशानुसार हम इन्द्र के रूप में आपका राज्याभिषेक करेंगी। हे विश्वात्मा, आप** **पृथ्वी का भार उतारने के लिए इस संसार में अवतरित होते हैं।** **तात्पर्य :** इस श्लोक में सुरभि यह स्पष्ट कर देती है कि उसने पुरन्दर (इन्द्र) जैसे अपूर्ण देवताओं का नायकत्व देख लिया है। अब वह परमेश्वर की प्रत्यक्ष सेवा करना चाहती है। चूँकि ब्रह्मा ने उसे आदेश दिया है अतएव अपने निजी प्रभु के रूप में भगवान् कृष्ण का राज्याभिषेक करने का उसका प्रयास उच्चतर अधिकारी द्वारा अनुमत है। यही नहीं, भगवान् कृष्ण स्वयं ही इस धरा में आत्मघाती, संसारी प्रशासन का बोझ उतारने के लिए अवतरित होते हैं इसलिए उनका सुरभि का प्रभु बनना पूर्णतया उचित है। चूँकि भगवान् लाखों ब्रह्माण्डों पर शासन करते हैं अतएव वे अवश्य ही माता सुरभि की देखरेख कर सकते हैं। वस्तुत: सुरभि अपनी शुद्धि के लिए भगवान् का अभिषेक करना चाहती थी और वह बड़ी ही ईमानदारी के साथ अपना प्रस्ताव विश्वात्मा श्रीकृष्ण के समक्ष रखती है।  

**श्रीशुक उवाच** 