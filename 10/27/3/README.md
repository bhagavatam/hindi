**विविक्त उपसङ्गश्य व्रीडीत: कृतहेलन: ।** **पस्पर्श पादयोरेनं किरीटेनार्कवर्चसा ॥ २॥** 

**शब्दार्थ** 

**विविक्ते—** **एकान्त स्थान में** **; उपसङ्गश्य—** **जाकर** **; व्रीडित:—** **लज्जित** **; कृत-हेलन:—** **अपराध किये जाने से** **; पस्पर्श—** **उसने स्पर्श** **किया** **; पादयो:—** **दोनों पैरों का** **; एनम्—** **उनको** **; किरीटेन—** **अपने मुकुट से** **; अर्क—** **सूर्य के समान** **; वर्चसा—** **तेज वाला।** **.** 

**भगवान् का अपमान करने के कारण इन्द्र अत्यन्त लज्जित था। एकान्त स्थान में उनके पास** **जाकर इन्द्र उनके चरणों पर गिर पड़ा और सूर्य के समान तेज वाले मुकुट को भगवान् के** **चरणकमलों पर रख दिया।** **तात्पर्य :** वह एकान्त स्थान जहाँ इन्द्र कृष्ण के पास पहुँचा था उसका उल्लेख श्रीवैशश्पायन मुनि ने *हरिवंश* (विष्णु पर्व १९.३) में किया है— *स ददर्शोपविष्टं वै गोवर्धन शिलातले* —उसने उन्हें (कृष्ण को) गोवर्धन पर्वत की तलहटी पर बैठे देखा। आचार्यों की टीकाओं से हम समझ जाते हैं कि भगवान् कृष्ण इन्द्र को मिलने के लिए एकान्त स्थान प्रदान करना चाह रहे थे जिससे वह और आगे अपमानित न हो। इन्द्र आत्मसमर्पण करने और क्षमा-याचना करने आया था अत: भगवान् ने उसे एकान्त में ऐसा करने की अनुमति दे दी।  