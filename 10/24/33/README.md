**तथा च व्यदधु: सर्वं यथाह मधुसूदन: ।** **वाचयित्वा स्वस्त्ययनं तद्द्रव्येण गिरिद्विजान् ॥ ३२॥** **उपहृत्य बलीन्सश्यगा²ता यवसं गवाम् ।** **गोधनानि पुरस्कृत्य गिङ्क्षर चक्रु: प्रदक्षिणम् ॥ ३३॥** 

**शब्दार्थ** 

**तथा—** **इस तरह** **; च—** **और** **; व्यदधु:—** **सश्पन्न किया** **; सर्वम्—** **हर बात** **; यथा—** **जिस तरह** **; आह—** **बतलाया** **; मधुसूदन:—** **भगवान् कृष्ण ने** **; वाचयित्वा—** **(ब्राह्मणों से) वाचन कराया** **; स्वस्ति-अयनम्—** **शुभ मंत्र** **; तत्-द्रव्येण—** **इन्द्र यज्ञ के निमित्त** **एकत्र की गई सामग्री से** **; गिरि—** **पर्वत** **; द्विजान्—** **तथा ब्रह्मणों को** **; उपहृत्य—** **भेंट करके** **; बलीन्—** **उपहार** **; सश्यक्—** **सभी** **एकसाथ** **; आ²ता:—** **आदरपूर्वक** **; यवसम्—** **घास** **; गवाम्—** **गौवों को** **; गो-धनानि—** **साँड़ों, गौवों तथा बछड़ों को** **; पुरस्कृत्य—** **आगे करके** **; गिरिम्—** **पर्वत की** **; चक्रु:—** **की** **; प्रदक्षिणम्—** **प्रदक्षिणा।** **.** 

**तत्पश्चात् ग्वाल समुदाय ने मधुसूदन द्वारा प्रस्तावित सब कुछ पूरा किया। उन्होंने शुभ वैदिक** **मंत्रों का वाचन करने के लिए ब्राह्मणों की व्यवस्था की और इन्द्र-यज्ञ के निमित्त संग्रहीत सारी** **सामग्री को उपयोग में लाते हुए गोवर्धन पर्वत तथा ब्राह्मणों को सादर भेंटें दीं। उन्होंने गौवों को** **भी घास दिया। तत्पश्चात् गौवों, साँड़ों तथा बछड़ों को आगे करके गोवर्धन पर्वत की प्रदक्षिणा** **की।** **तात्पर्य :** वृन्दावनवासी एकमात्र भगवान् कृष्ण के भक्त थे, यही उनके जीवन का सार-समाहार था। भगवान् के नित्य संगी होने के कारण न तो उन्हें इन्द्र या किसी अनुष्ठान-यज्ञ से कोई सरोकार था, न ही वे कृष्ण द्वारा कहे गये यांत्रिक (सांलय) दर्शन में रुचि रखते थे। वे तो कृष्ण से केवल प्रेम करते थे और प्रगाढ़ स्नेहवश ही उन्होंने जैसा कृष्ण द्वारा कहा गया वैसा ही किया। उनकी यह सरल प्रेम-मानसिकता कोई संकीर्ण हृदयता या अज्ञान न थी क्योंकि वे परमपूर्ण सत्य के प्रति अनुरक्त थे जो अपने में सारा ब्रह्माण्ड समाये हुए हैं। इस तरह वृन्दावनवासियों ने निरन्तर सभी सत्यों के आधारभूत सर्वोच्च, अनिवार्य सत्य अर्थात् स्वयं श्रीकृष्ण का अनुभव किया जो समस्त कारणों के कारण तथा इस जगत का पालन करने वाले हैं। वृन्दावनवासी उन परब्रह्म की प्रेमाभक्ति से अभिभूत रहते थे अतएव वे समस्त प्राणियों में परम भाग्यशाली, परम बुद्धिमान तथा परम व्यावहारिक थे।  