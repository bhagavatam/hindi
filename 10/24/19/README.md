**तस्मात्सश्पूजयेत्कर्म स्वभावस्थ: स्वकर्मकृत् ।** **अञ्जसा येन वर्तेत तदेवास्य हि दैवतम् ॥ १८॥** 

**शब्दार्थ** 

**तस्मात्—** **अत:** **; सश्पूजयेत्—** **पूरी तरह से पूजा करनी चाहिए** **; कर्म—** **अपना नियत कार्य** **; स्वभाव—** **अपने स्वभाव में** **; स्थ:—** **बने रहकर** **; स्व-कर्म—** **अपना नियत कर्तव्य** **; कृत्—** **करते हुए** **; अञ्जसा—** **बिना कठिनाई के** **; येन—** **जिससे** **; वर्तेत—** **जीवित** **रहता है** **; तत्—** **वह** **; एव—** **निश्चय ही** **; अस्य—** **उसका** **; हि—** **निस्सन्देह** **; दैवतम्—** **पूज्य अर्चाविग्रह।** **.** 

**अतएव मनुष्य को चाहिए कि वह कर्म की ही ठीक से पूजा करे। मनुष्य को अपने स्वभाव** **के अनुरूप स्थिति में बने रहना चाहिए और अपने ही कर्तव्य का निर्वाह करना चाहिए।** **निस्सन्देह जिससे हम अच्छी तरह रह सकते हैं वही वास्तव में हमारा पूज्य अर्चाविग्रह है।** **तात्पर्य :** यहाँ पर भगवान् कृष्ण इस आधुनिक बेहूदे दर्शन का सुझाव रखते हैं कि हमारा कर्म या काम-धंधा ही असली ईश्वर है और हमें केवल अपने कर्म की पूजा करनी चाहिए। ध्यानपूर्वक छानबीन करने पर हम यह पायेंगे कि हमारा कर्म भौतिक प्रकृति के साथ भौतिक शरीर की अन्योन्य क्रिया है, जैसाकि स्वयं भगवान् कृष्ण ने कुछ गंभीरता के साथ *भगवद्गीता* (३.२८) में कहा है *गुणा* *गुणेषु वर्तन्त। कर्म मीमांसा* दर्शन के अनुसार इस जीवन में किये गये उत्तम कर्म से हमें उत्तमतर अगला जीवन प्राप्त होगा। यदि यह सच है, तो फिर शरीर से पृथक् किसी न किसी प्रकार का चेतन आत्मा होना चाहिए। और यदि ऐसा है, तो फिर दिव्य आत्मा क्यों कर प्रकृति के साथ क्षणिक शरीर की अन्योन्य क्रिया की पूजा करे? यदि *सश्पूजयेत् कर्म* शब्दों का यह अर्थ लिया जाय कि मनुष्य को कर्मों को नियंत्रित करने वाले कर्म के नियमों की पूजा करनी चाहिए तो यह प्रश्न पूछा जा सकता है कि नियमों की पूजा करने से क्या होगा, ऐसे नियमों का उत्स क्या है और उनको कौन बनाये हुए है? यह कहना कि नियमों से इस संसार की सृष्टि हुई है या इसका पालन हो रहा है, निरर्थक है क्योंकि नियम की प्रकृति से यह नहीं इंगित होता कि उससे कोई जगत उत्पन्न हो सकता है, जिस पर यह स्वामित्व जमा सकता है। वस्तुत: पूजा तो स्वयं कृष्ण के निमित्त है। इस अध्याय में इसी निष्कर्ष को स्पष्ट किया गया है।  