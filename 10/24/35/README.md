**कृष्णस्त्वन्यतमं रूपं गोपविश्रश्भणं गत: ।** **शैलोऽस्मीति ब्रुवन्भूरि बलिमादद्बृहद्वपु: ॥ ३५॥** 

**शब्दार्थ** 

**कृष्ण:—** **भगवान् कृष्ण** **; तु—** **और तब** **; अन्यतमम्—** **दूसरा** **; रूपम्—** **स्वरूप** **; गोप-विश्रश्भणम्—** **गोपों में श्रद्धा उत्पन्न करने के** **लिए** **; गत:—** **धारण किया** **; शैल:—** **पर्वत** **; अस्मि—** **हूँ** **; इति—** **ये वचन** **; ब्रुवन्—** **कहते हुए** **; भूरि—** **प्रचुर** **; बलिम्—** **भेंट** **;** **आदत्—** **निगल गये** **; बृहत्-वपु:—** **अपने विराट रूप में ।** **.** 

**तत्पश्चात् कृष्ण ने गोपों में श्रद्धा उत्पन्न करने के लिए अभूतपूर्व विराट रूप धारण कर** **लिया और यह घोषणा करते हुए कि ''मैं गोवर्धन पर्वत हूँÓÓ प्रचुर भेंटें खा लीं।** **तात्पर्य :** श्रील प्रभुपाद ने *भगवान् श्रीकृष्ण* के चौबीसवें अध्याय में लिखा है, ''जब सारी तैयारी पूरी हो गई तो कृष्ण ने महान् दिव्य रूप धारण कर लिया और यह आश्वस्त करने के लिए कि गोवर्धन पर्वत और कृष्ण एक ही हैं वृन्दावनवासियों से बोले कि मैं ही साक्षात् गोवर्धन पर्वत हूँ। तत्पश्चात् वे वहाँ पर भेंट किया हुआ सारा भोजन खाने लगे। आज भी कृष्ण तथा गोवर्धन के स्वरूप का आदर किया जाता है। बड़े बड़े भक्त गोवर्धन पर्वत से शिलाएँ लेकर उनकी उसी तरह पूजा करते हैं जिस तरह मन्दिरों में कृष्ण के अर्चाविग्रह की पूजा की जाती है। इसीलिए भक्तगण गोवर्धन पर्वत से छोटे- छोटे पत्थर या कंकड़ बीनकर घर लाते हैं और उन्हें पूजते हैं क्योंकि यह पूजा अर्चाविग्रह पूजा जैसी है।ÓÓ भगवान् कृष्ण ने अपनी ओर से वृन्दावनवासियों को महत्त्वपूर्ण मुसीबत मोल लेने के लिए प्रेरित किया था। उन्हें शकि्तशाली विश्व-सरकार के यज्ञ की उपेक्षा करके उसके बदले गोवर्धन पर्वत की पूजा करने के लिए आश्वस्त किया। गोपसमाज ने कृष्ण-प्रेमवश ही यह सब किया और अब उन्हें यह विश्वास दिलाने के लिए कि जो कुछ भी उन्होंने किया है, वह सही है भगवान् कृष्ण ने अभूतपूर्व दिव्य स्वरूप धारण किया और यह दिखला दिया कि वे ही गोवर्धन पर्वत हैं।  