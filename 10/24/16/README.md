**किमिन्द्रेणेह भूतानां स्वस्वकर्मानुवॢतनाम् ।** **अनीशेनान्यथा कर्तुं स्वभावविहितं नृणाम् ॥ १५॥** 

**शब्दार्थ** 

**किम्—** **क्या** **; इन्द्रेण—** **इन्द्र से** **; इह—** **यहाँ** **; भूतानाम्—** **जीवों के लिए** **; स्व-स्व—** **अपना अपना** **; कर्म—** **सकाम कर्म का** **;** **अनुवॢतनाम्—** **फल भोगने वाले** **; अनीशेन—** **असमर्थ (इन्द्र)** **; अन्यथा—** **अन्यथा** **; कर्तुम्—** **करने के लिए** **; स्वभाव—** **अपने बद्ध** **स्वभावों से** **; विहितम्—** **भाग्य में लिखा हुआ** **; नृणाम्—** **मनुष्यों के।** **.** 

**इस जगत में जीवों को अपने किसी विशेष पूर्व कर्म के परिणामों का अनुभव करने के लिए** **बाध्य किया जाता है। चूँकि भगवान् इन्द्र किसी तरह भी मनुष्यों के भाग्य को बदल नहीं सकते** **जो उनके स्वभाव से ही उत्पन्न होता है, तो फिर लोग उनकी पूजा क्यों करें?** **तात्पर्य :** यहाँ पर भगवान् कृष्ण का तर्क स्वच्छन्दता का निषेध नहीं करता। यदि मनुष्य कर्म को हमारे वर्तमान कार्यों का फल देने वाले नियमों की प्रणाली मान लेता है, तो हम अपने स्वभाव के अनुसार अपने भविष्य का निर्णय स्वयं करेंगे। इस जीवन के हमारे सुख तथा दुख पहले से हमारे पूर्व- जन्मों के कर्मों के अनुसार निश्चित कर दिये गये हैं जिसे देवता भी नहीं बदल सकते। वे हमारे पूर्व- कर्मों के अनुसार हमें सश्पन्नता या विपन्नता, रुग्णता या आरोग्य, सुख या दुख प्रदान करते हैं। फिर भी इस जीवन में शुभ या अशुभ कर्म करने की स्वच्छन्दता अब भी हम में है और हमारे चुनाव के अनुसार ही हमारे भावी सुख तथा दुख का निर्णय होगा। उदाहरणार्थ, यदि मैं पूर्व-जन्म में पवित्र रहा होऊँगा तो देवता मुझे इस जन्म में प्रचुर सश्पत्ति प्रदान कर सकते हैं। किन्तु मैं अपने धन को अच्छे या बुरे कर्मों में व्यय करने के लिए स्वतंत्र हूँ और मेरे चुनाव से ही मेरे भावी जीवन का निश्चय होगा। इस तरह यद्यपि इस जीवन में मिलने वाले अपने कर्म-फलों को मनुष्य बदल नहीं सकता, किन्तु तो भी उसमें स्वतंत्र इच्छा होती है, जिससे वह अपने भविष्य को निश्चित कर सकता है। यहाँ पर भगवान् कृष्ण का तर्क बड़ा मजेदार है फिर भी इसमें इस निर्णायक विचार की उपेक्षा की गई है कि हम सभी ईश्वर के नित्यदास हैं और हमें अपने कर्म द्वारा उन्हें प्रसन्न करना चाहिए।  