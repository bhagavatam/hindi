**भगवानपि तत्रैव बलदेवेन संयुत: ।** **अपश्यन्निवसन्गोपानिन्द्रयागकृतोद्यमान् ॥ १॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; भगवान्—** **भगवान्** **; अपि—** **भी** **; तत्र एव—** **उसी स्थान पर** **; बलदेवेन—** **बलराम द्वारा** **; संयुत:—** **के साथ** **; अपश्यत्—** **देखा** **; निवसन्—** **निवास करते हुए** **; गोपान्—** **ग्वालों को** **; इन्द्र—** **स्वर्ग के राजा इन्द्र** **के लिए** **; याग—** **यज्ञ के लिए** **; कृत—** **किया हुआ** **; उद्यमान्—** **महान् प्रयास।** **.** 

**शुकदेव गोस्वामी ने कहा : उस स्थान पर ही अपने भाई बलदेव के साथ रहते हुए कृष्ण ने** **ग्वालों को इन्द्र-यज्ञ की जोर-शोर से तैयारी करते देखा।** **तात्पर्य :** श्रील श्रीधर स्वामी तथा अन्य आचार्यों के अनुसार इस श्लोक में आगत *तत्र एव* शब्द यह सूचित करता है कि भगवान् कृष्ण ब्राह्मणों के उसी गाँव में रहने लगे जिनकी पत्नियों ने अपनी भक्ति से उन्हें तुष्ट किया था। इस तरह उन्होंने उन ब्राह्मणों को तथा उनकी सती पत्नियों पर कृपा की जो अपने पतियों के सिवाय और किसी से सश्बन्ध नहीं रख सकती थीं। उसी स्थान पर कृष्ण के पिता नन्द महाराज तथा अन्य ग्वाले किसी न किसी तरह इन्द्र-यज्ञ की भव्य तैयारी कर रहे थे तभी कृष्ण ने इस प्रकार अपनी प्रतिक्रिया व्यक्त की।  