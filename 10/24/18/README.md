**देहानुच्चावचाञ्जन्तु: प्राप्योत्सृजति कर्मणा ।** **शत्रुॢमत्रमुदासीन: कर्मैव गुरुरीश्वर: ॥ १७॥** 

**शब्दार्थ** 

**देहान्—** **भौतिक शरीरों को** **; उच्च-अवचान्—** **उच्च तथा निश्न श्रेणी के** **; जन्तु:—** **बद्धजीव** **; प्राप्य—** **पाकर** **; उत्सृजति—** **त्याग** **देता है** **; कर्मणा—** **अपने कार्यों के फलों के द्वारा** **; शत्रु:—** **उसका शत्रु** **; मित्रम्—** **मित्र** **; उदासीन:—** **तथा निरपेक्ष पक्ष** **; कर्म—** **भौतिक कार्य** **; एव—** **अकेला** **; गुरु:—** **उसका गुरु** **; ईश्वर:—** **उसका स्वामी।** **.** 

**चूँकि कर्म के ही फलस्वरूप बद्धजीव उच्च तथा निश्न श्रेणी के विविध शरीरों को स्वीकार** **करता है और फिर त्याग देता है अतएव यह कर्म उसका शत्रु, मित्र तथा निरपेक्ष साक्षी है, उसका** **गुरु तथा ईश्वर है।** **तात्पर्य :** देवतागण तक कर्म के नियमों द्वारा बँधे तथा मर्यादित हैं। यहाँ तक कि साक्षात् इन्द्र स्वयं कर्म के नियमों के अधीन हैं जैसाकि *ब्रह्म-संहिता* (५.५४) में स्पष्ट कहा गया है— *यस्त्विन्द्रगोपमथ वेन्द्रमहो स्वकर्म बन्धानुरूपफलभाजनम् आतनोति* - भगवान् गोविन्द सारे प्राणियों को उनके कर्मों का उपयुक्त फल प्रदान करते हैं। यह स्वर्ग लोकों के राजा बलशाली इन्द्र तथा इन्द्रगोप नामक कीट पर समान रूप से लागू होता है। *भगवद्गीता* में भी (७.२०) कहा गया है— *कामैस्तैस्तैर्हृतज्ञाना: प्रपद्यन्तेऽन्य देवता:* -जिन्होंने भौतिक इच्छाओं के वशीभूत होकर अपनी बुद्धि खो दी है वे ही भगवान् की पूजा न करके देवताओं की शरण में जाते हैं। वस्तुत: देवतागण किसी को भी स्वतंत्र रूप से वर नहीं दे सकते जैसाकि भगवान् कृष्ण ने 'गीताÓ में कहा है *मयैव विहितान् हि तान्* — सारे वर अन्तत: स्वयं भगवान् द्वारा प्रदत्त होते हैं। यह कहना पूरी तरह से गलत नहीं है कि देव पूजा व्यर्थ है क्योंकि देवता भी कर्म के नियमों के अधीन हैं। वास्तव में, बात यही है। किन्तु परब्रह्म भगवान् कृष्ण कर्म के नियमों के अधीन नहीं हैं प्रत्युत वे स्वतंत्र रूप से वर दे सकते हैं या उसे रोक सकते हैं। इसकी पुष्टि *ब्रह्म-संहिता* के उपर्युक्त उद्धृत श्लोक से होती है, जिसकी तीसरी पंक्ति है— *कर्माणि निर्दहति किन्तु च भकि्त भाजाम्* —भगवान् प्रेमाभक्ति में लगे लोगों के समस्त संचित कर्म को जलाकर क्षार कर देते हैं। भगवान् कृष्ण न केवल कर्म के इन नियमों तथा उनके फल के ऊपर हैं अपितु वे प्रेमाभक्ति द्वारा प्रसन्न करने वाले के लिए इन नियमों को तुरन्त विलीन कर देते हैं। इस प्रकार सर्वशक्तिमान ईश्वर परम स्वतंत्र हैं और उनकी शरण में जाने पर हम कर्म के बन्धन से बच सकते हैं और उनकी किसी और की शोकप्रद राजसत्ता को सर्वोपरि मानने से इनकार कर सकते हैं।  