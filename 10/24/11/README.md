**तच्छेषेणोपजीवन्ति त्रिवर्गफलहेतवे ।** **पुंसां पुरुषकाराणां पर्जन्य: फलभावन: ॥ १०॥** 

**शब्दार्थ** 

**तत्—** **उस यज्ञ के** **; शेषेण—** **जूठन से** **; उपजीवन्ति—** **अपना पेट पालते हैं** **; त्रि-वर्ग—** **जीवन के तीन लक्ष्य (धर्म, अर्थ तथा** **काम)** **; फल-हेतवे—** **फल पाने के हेतु** **; पुंसाम्—** **मनुष्यों को** **; पुरुष-काराणाम्—** **मानवीय प्रयास में लगे** **; पर्जन्य:—** **इन्द्र** **; फल-** **भावन:—** **वांछित लक्ष्यों को प्रभावित करने वाले साधन।** **.** 

**इन्द्र के लिए सश्पन्न यज्ञों से बचे जूठन को ग्रहण करके लोग अपना जीवन-पालन करते हैं** **तथा धर्म, अर्थ और काम रूपी तीन लक्ष्यों को प्राप्त करते हैं। इस प्रकार भगवान् इन्द्र उद्यमी** **पुरुषों की सकाम सफलता के लिए उत्तरदायी अभिकर्ता हैं।** **तात्पर्य :** कोई यह आक्षेप कर सकता है कि लोग कृषि, उद्योग इत्यादि के द्वारा अपना भरण- पोषण करते हैं। किन्तु जैसाकि पहले उल्लेख हो चुका है कि सारे मानवीय तथा अमानवीय प्रयास भोजन तथा पय पर आश्रित होते हैं, जिन्हें पर्याप्त वर्षा के बिना उत्पन्न नहीं किया जा सकता। *त्रिवर्ग*  शब्द के द्वारा नन्द ने यह भी बतलाया कि इन्द्र-यज्ञ के द्वारा प्राप्त होने वाली सश्पन्नता केवल इन्द्रियतृप्ति के लिए नहीं होती अपितु धर्म तथा आॢथक विकास के लिए भी होती है। जब तक लोगों को भलीभाँति भोजन नहीं मिलता वे अपने कार्यों को ठीक से नहीं कर पाते और अपना कार्य किये बिना धाॢमक बन पाना अतीव कठिन है।  