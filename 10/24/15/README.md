**अस्ति चेदीश्वर: कश्चित्फलरूप्यन्यकर्मणाम् ।** **कर्तारं भजते सोऽपि न ह्यकर्तु: प्रभुॢह स: ॥ १४॥** 

**शब्दार्थ** 

**अस्ति—** **है** **; चेत्—** **यदि मान लें** **; ईश्वर:—** **परम नियन्ता** **; कश्चित्—** **कोई** **; फल-रूपी—** **सकाम फल प्रदान करने वाला** **; अन्य-** **कर्मणाम्—** **अन्य व्यक्तियों के कर्मों का** **; कर्तारम्—** **कर्म का कर्ता** **; भजते—** **आश्रित होता है** **; स:—** **वह** **; अपि—** **भी** **; न—** **नहीं** **;** **हि—** **अन्तत:** **; अकर्तु:—** **कर्म न करने वाले का** **; प्रभु:—** **स्वामी** **; हि—** **निश्चय ही** **; स:—** **वह।** **.** 

**यदि कोई परम नियन्ता हो भी, जो अन्यों को उनके कर्मों का फल प्रदान करता हो तो उसे** **भी कर्म करने वाले पर आश्रित रहना होगा। वस्तुत: जब तक सकाम कर्म सश्पन्न न हो ले तब** **तक सकाम कर्मफलों के प्रदाता के अस्तित्व का प्रश्न ही नहीं उठता।** **तात्पर्य :** यहाँ पर भगवान् कृष्ण तर्क करते हैं कि यदि कोई परम नियन्ता हो भी तो आदान-प्रदान के लिए उसे कर्म करने वाले पर आश्रित रहना होगा अतएव बद्धजीवों को पुण्य एवं पाप के नियमों के अनुसार सुख तथा दुख प्रदान करने के लिए बाध्य होने के कारण उसे कर्म के नियमों के अधीन होना पड़ेगा। इस सतही तर्क में इस बात की उपेक्षा हो जाती है कि शुभ तथा अशुभ कर्मों के अच्छे तथा बुरे फलों की संस्तुति करने वाले प्रकृति के नियम सर्वमंगल परमेश्वर की ही सृष्टि हैं। इन नियमों के स्रष्टा तथा पालक होने के कारण, भगवान् उनके अधीन नहीं रहते। साथ ही, भगवान् बद्धजीवों के कर्म पर आश्रित नहीं होते क्योंकि वे अपने में तुष्ट और पूर्ण रहने वाले हैं। वे अपने सर्वदयालु स्वभाव के कारण हमारे कर्मों के अनुसार ही फल प्रदान करते हैं। जिसे हम भाग्य या कर्म कहते हैं वह पुरस्कार तथा दण्ड की सूक्ष्म प्रणाली है, जो बद्धजीवों को क्रमश: पूर्ण चेतना की अवस्था विकसित करने के निमित्त है और यही उनकी मूल स्वाभाविक प्रकृति है। भगवान् ने मानव व्यवहार के लिए दण्ड तथा पुरस्कार को नियंत्रित करने वाले प्रकृति के नियमों को इस निपुणता से सूत्रबद्ध एवं प्रयुक्त किया है कि जीव शाश्वत आत्मा के रूप में अपनी स्वतंत्र इच्छा में किसी महत्त्वपूर्ण हस्तक्षेप के बिना पाप करने से निरुत्साहित होता है और अच्छाई की ओर प्रोत्साहित होता है। भगवान् भौतिक प्रकृति से विपरीत आध्याति्मक जगत में अपने अनिवार्य स्वभाव को प्रदॢशत करते हैं जहाँ वे अपने शुद्ध भक्तों के नित्य प्रेम से आदान-प्रदान करते हैं। ऐसे प्रेम-व्यापार भगवान् तथा उनके भक्तों की पारस्परिक स्वतंत्रता पर आधारित होते हैं, किसी स्वार्थ को लेकर नहीं। अपने भक्तों की सहायता से भगवान् इस जगत के बद्धजीवों को बारश्बार अवसर प्रदान करते हैं कि वे भौतिक विश्व का शोषण करना त्याग कर आनन्द तथा ज्ञान से पूर्ण जीवन बिताने के लिए भगवद्धाम वापस जाँय। इन बातों पर विचार करते हुए भगवान् ने हँसी हँसी में जो नास्तिक तर्क प्रस्तुत किये हैं उन्हें गश्भीरता से नहीं लेना चाहिए।  