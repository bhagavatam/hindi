**कर्मणा जायते जन्तु: कर्मणैव प्रलीयते ।** **सुखं दु:खं भयं क्षेमं कर्मणैवाभिपद्यते ॥ १३॥** 

**शब्दार्थ** 

**श्री-भगवान् उवाच—** **भगवान् ने कहा** **; कर्मणा—** **कर्म के बल से** **; जायते—** **उत्पन्न होता है** **; जन्तु:—** **जीव** **; कर्मणा—** **कर्म से** **;** **एव—** **ही** **; प्रलीयते—** **अपना विनाश करता है** **; सुखम्—** **सुख** **; दु:खम्—** **दुख** **; भयम्—** **भय** **; क्षेमम्—** **सुरक्षा** **; कर्मणा एव—** **कर्म** **से ही** **; अभिपद्यते—** **प्राप्त किये जाते हैं।** **.** 

**भगवान् कृष्ण ने कहा : कर्म से ही जीव जन्म लेता है और कर्म से ही उसका विनाश होता** **है। उसके सुख, दुख, भय तथा सुरक्षा की भावना का उदय कर्म के प्रभावों के रूप में होता है।** **तात्पर्य :** भगवान् कृष्ण ने कर्मवाद या कर्म-मीमांसा नामक दर्शन का कथन करके जो आधार रूप में पुनर्जन्म में विश्वास के साथ नास्तिकता है, देवताओं की महत्ता कम कर दी। इस दर्शन के अनुसार प्रकृति के सूक्ष्म नियम हमारे कर्म के अनुसार हमें पुरस्कृत या दण्डित करते हैं—जैसा बोओगे वैसा ही काटोगे। भावी जीवन में मनुष्य अपने वर्तमान कर्म का फल पाता है और सच्चाई का सार यही है। साक्षात् भगवान् होने के कारण भगवान् कृष्ण इस मध्यम दर्शन के प्रस्तोता नहीं हो सकते। वे तो बालक रूप में अपने भक्तों के साथ छेडख़ानी करने के लिए ऐसा उपदेश दे रहे थे। श्रील जीव गोस्वामी इंगित करते हैं कि भगवान् कृष्ण सोच रहे थे कि ये मेरे सारे शाश्वत संगी जो मेरे पिता, सश्बन्धी तथा मित्रों के रूप में प्रकट हुए हैं इन्द्र की पूजा के प्रति इतने प्रतिबद्ध क्यों हैं? इस तरह यद्यपि भगवान् का मुलय उद्देश्य इन्द्र के मिथ्या गर्व को चूर करना था, किन्तु वे अपने भक्तों को यह भी याद दिलाना चाहते थे कि उन्हें अन्य तथाकथित देवताओं की ओर अपना ध्यान नहीं मोडऩा है क्योंकि वास्तव में उनके भक्त तो पहले से ही परम सत्य अर्थात् स्वयं सर्वशकि्तमान भगवान् के साथ रह रहे थे।  