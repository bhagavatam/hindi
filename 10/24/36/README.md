**तस्मै नमो व्रजजनै: सह चक्र आत्मनात्मने ।** **अहो पश्यत शैलोऽसौ रूपी नोऽनुग्रहं व्यधात् ॥ ३६॥** 

**शब्दार्थ** 

**तस्मै—** **उनको** **; नम:—** **नमस्कार** **; व्रज-जनै:—** **व्रज के लोगों के** **; सह—** **साथ** **; चक्रे—** **बनाया** **; आत्मना—** **अपने से** **; आत्मने—** **अपने में** **; अहो—** **ओह** **; पश्यत—** **जरा देखो** **; शैल:—** **पर्वत ने** **; असौ—** **यह** **; रूपी—** **रूप धारण किये** **; न:—** **हम पर** **; अनुग्रहम्—** **कृपा** **; व्यधात्—** **प्रदान की।** **.** 

**कृष्ण ने व्रजवासियों समेत गोवर्धन पर्वत के इस स्वरूप को नमन किया और इस तरह** **वास्तव में अपने को ही नमस्कार किया। तत्पश्चात् उन्होंने कहा, ''जरा देखो तो, यह पर्वत किस** **तरह पुरुष रूप में प्रकट हुआ है और इसने हम पर कृपा की है।ÓÓ** **तात्पर्य :** इस श्लोक से स्पष्ट हो जाता है कि कृष्ण ने अपना विस्तार किया था। वे वृन्दावन के उत्सव मनाने वालों के बीच अपने सामान्य रूप में दिख रहे थे जबकि उसी के साथ गोवर्धन पर्वत के विराट रूप में भी प्रकट हो रहे थे। इस तरह बालक कृष्ण ने वृन्दावनवासियों को अपने गोवर्धन पर्वत रूपी नए अवतार के समक्ष नमन करने को कहा और सबों को बतलाया कि गोवर्धन के इस दैवी रूप ने उन पर महती कृपा की है। कृष्ण के विस्मयकारी दिव्य कार्यकलाप आमोद-प्रमोद युक्त वातावरण के अनुरूप थे।  