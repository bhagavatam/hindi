**भौमं निहत्य सगणं युधि तेन रुद्धा** **ज्ञात्वाथ न: क्षितिजये जितराजकन्या: ।** **निर्मुच्य संसृतिविमोक्षमनुस्मरन्ती:** **पादाश्बुजं परिणिनाय य आप्तकाम: ॥ ०॥** 

**शब्दार्थ** 

**महिष्य: ऊचु:—** **(अन्य) रानियों ने कहा** **; भौमम्—** **भौम असुर को** **; निहत्य—** **मार कर** **; स—** **सहित** **; गणम्—** **अपने अनुचरों के** **;** **युधि—** **युद्ध में** **; तेन—** **उस (भौम) के द्वारा** **; रुद्धा:—** **बन्दी बनाई** **; ज्ञात्वा—** **जान कर** **; अथ—** **तब** **; न:—** **हमको** **; क्षिति-जये—** **(भौम द्वारा) पृथ्वी पर विजय के समय** **; जित—** **पराजित** **; राज—** **राजाओं की** **; कन्या:—** **पुत्रियों को** **; निर्मुच्य—** **छुड़ाकर** **;** **संसृति—** **संसार से** **; विमोक्षम्—** **मोक्ष (के स्रोत)** **; अनुस्मरन्ती:—** **निरन्तर स्मरण करती हुई** **; पाद-अश्बुजम्—** **उनके चरणकमल** **;** **परिणिनाय—** **विवाह किया** **; य:—** **जो** **; आप्त-काम:—** **जिनकी सारी इच्छाएँ पहले से पूर्ण हो चुकी हैं।** **.** 

**अन्य रानियों की ओर से रोहिणीदेवी ने कहा : भौमासुर तथा उसके अनुयायियों का वध** **करने के बाद भगवान् ने हमें उस असुर के बन्दीगृह में पाया और वे यह समझ गये कि हम उन** **राजाओं की कन्याएँ हैं, जिन्हें भौम ने पृथ्वी पर विजय करते समय पराजित किया था। भगवान्** **ने हमें बन्दी-गृह से मुक्त कराया और चूँकि हम भौतिक बन्धन से मोक्ष के स्रोत उन भगवान् के** **चरणकमलों का निरन्तर ध्यान करती रही थीं, इसलिए वे हमसे विवाह करने के लिए राजी हो** **गये, यद्यपि उनकी हर इच्छा पहले से पूरी रहती है।** **तात्पर्य :** रोहिणीदेवी उन नौ रानियों में से हैं, जिनसे द्रौपदी ने श्लोक ६ तथा ७ में प्रश्न किया था। इसलिए यहाँ पर मान लिया गया है कि वह अन्य १६,०९९ रानियों की ओर से बोल रही हैं। श्रील प्रभुपाद ने *भगवान् श्रीकृष्ण* में इसकी पुष्टि की है।  