**अन्वञ्चमाना जननी बृहच्चल-** **च्छ्रोणीभराक्रान्तगति: सुमध्यमा ।** **जवेन विस्रंसितकेशबन्धन** **च्युतप्रसूनानुगति: परामृशत् ॥ ॥** 

शब्दार्थ **** 

**अन्वञ्चमाना—** **तेजी से कृष्ण का पीछा करती हुई** **; जननी—** **माता यशोदा** **; बृहत्-चलत्-श्रोणी-भर-आक्रान्त-गति:—** **अपने बड़े** **बड़े स्तनों के भार से बोझिल होने से वे थक गईं जिससे उनकी चाल मन्द पड़ गई** **; सु-मध्यमा—** **अपनी पतली कमर के कारण** **;** **जवेन—** **तेजी से जाने के कारण** **; विस्रंसित-केश-बन्धन—** **ढीले हुए केश-सज्जा से** **; च्युत-प्रसून-अनुगति:—** **उनके पीछे पीछे** **फूल गिर रहे थे** **; परामृशत्—** **अन्त में कृष्ण को पकड़ ही लिया।** **.** 

**कृष्ण का पीछा करते हुए भारी स्तनों के भार से बोझिल पतली कमर वाली माता यशोदा** **को अपनी चाल मन्द करनी ही पड़ी। तेजी से कृष्ण का पीछा करने के कारण उनके बाल** **शिथिल पड़ गये थे और उनमें लगे फूल उनके पीछे पीछे गिर रहे थे। फिर भी वे अपने पुत्र कृष्ण** **को पकडऩे में सफल हुईं।** **तात्पर्य :** यद्यपि योगीजन कठिन तपस्या द्वारा कृष्ण को पकड़ नहीं पाते किन्तु इतने अवरोधों के बावजूद माता यशोदा अन्तत: कृष्ण को पकड़ पाने में समर्थ हो गईं। योगी तथा भक्त में यही अन्तर है। योगीजन कृष्ण के तेज तक में प्रवेश नहीं कर पाते। *यस्य प्रभा प्रभवतो जगदण्डकोटिकोटिषु* ( *ब्रह्म-* *संहिता* ५.४०)। उस तेज में लाखों ब्रह्माण्ड रहते हैं किन्तु योगी तथा ज्ञानीजन अनेकानेक वर्षों तक कठिन तपस्या करने पर भी उस तेज में प्रविष्ट नहीं हो पाते जबकि भक्तजन मात्र प्रेम तथा स्नेह द्वारा कृष्ण को बन्दी बना सकते हैं। माता यशोदा यहाँ ऐसा ही उदाहरण प्रस्तुत करती हैं। अत: कृष्ण इसकी पुष्टि करते हैं कि जो उन्हें पकडऩा चाहता है उसे भकि्त करनी चाहिए। *भक्त्या मामभिजानाति यावान् यश्चास्मि तत्त्वत:।* *ततो मां तत्त्वतो ज्ञात्वा विशते तदनन्तरम्॥* ( *भगवद्गीता* १८.५५) भक्तजन तो कृष्ण-लोक में भी आसानी से प्रवेश कर जाते हैं किन्तु अल्पज्ञ योगी तथा ज्ञानीजन अपने ध्यान के द्वारा कृष्ण के पीछे पीछे दौड़ते रहते हैं। यदि वे कृष्ण तेज में प्रवेश भी करते हैं, तो भी नीचे गिर पड़ते हैं।  