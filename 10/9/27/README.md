**क्वाहं रज:प्रभव ईश तमोऽधिकेऽस्मिन्** **जात: सुरेतरकुले क्व तवानुकश्पा ।** **न ब्रह्मणो न तु भवस्य न वै रमाया** **यन्मेऽॢपत: शिरसि पद्मकर: प्रसाद: ॥ २६॥** 

**शब्दार्थ** 

**क्व—** **कहाँ** **; अहम्—** **मैं हूँ** **; रज:-प्रभव:—** **रजोगुणी शरीर में उत्पन्न होकर** **; ईश—** **हे ईश्वर** **; तम:—** **तमोगुण** **; अधिके—** **बढ़कर** **;** **अस्मिन्—** **इस** **; जात:—** **उत्पन्न** **; सुर-इतर-कुले—** **नास्तिकों या असुरों के परिवार में (जो भक्तों से निश्न कोटि हैं)** **; क्व—** **कहाँ** **;** **तव—** **तुश्हारी** **; अनुकश्पा—** **अहैतुकी कृपा** **; न—** **नहीं** **; ब्रह्मण:—** **ब्रह्माजी का** **; न—** **नहीं** **; तु—** **लेकिन** **; भवस्य—** **शिवजी का** **;** **न—** **न तो** **; वै—** **ही** **; रमाया:—** **लक्ष्मी जी का** **; यत्—** **जो** **; मे—** **मेरा** **; अॢपत:—** **चढ़ाया गया** **; शिरसि—** **सिर पर** **; पद्म-कर:—** **कमल जैसा हाथ** **; प्रसाद:—** **कृपा का प्रतीक।** **.** 

**हे प्रभु, हे परमात्मा, कहाँ घोर नारकीय रजो तथा तमोगुणी परिवार में उत्पन्न हुआ मैं और** **कहाँ आपकी अहैतुकी कृपा जो ब्रह्माजी, शिव जी या लक्ष्मी जी को कभी प्राप्त नहीं हो पाई?** **आप कभी भी इनके सिरों पर अपना कमल जैसा हाथ नहीं रखते, किन्तु आपने मेरे सिर पर इसे** **रखा है।** **तात्पर्य :** प्रह्लाद महाराज भगवान् की अहैतुकी कृपा से आश्चर्यचकित थे, क्योंकि यद्यपि वे असुर कुल में उत्पन्न हुए थे और यद्यपि भगवान् ने ब्रह्मा, शिव या अपनी नित्यसंगिनी लक्ष्मी जी के सिर पर कभी अपना कमल जैसा हाथ नहीं रखा था तो भी भगवान् नृङ्क्षसहदेव ने प्रह्लाद महाराज के सिर पर कृपापूर्वक अपना हाथ रखा। यही अहैतुकी कृपा है। भगवान् की अहैतुकी कृपा किसी भी व्यकि्त को प्राप्त हो सकती है, चाहे इस जगत में वह किसी भी पद पर क्यों न हो। कोई भी व्यकि्त, चाहे उसकी भौतिक स्थिति कुछ भी हो, परमेश्वर की पूजा करने के लिए उपयुक्त है। इसकी पुष्टि *भगवद्गीता*  (१४.२६) में हुई है— *मां च योऽव्यभिचारेण भक्तियोगेन सेवते।* *स गुणान्समतीत्यैतान् ब्रह्मभूयाय कल्पते॥* ''जो पूरी तरह भक्ति में लगा रहता है, जो किसी भी परिस्थिति में च्युत नहीं होता वह तुरन्त प्रकृति के गुणों को पार कर के ब्रह्म-पद को प्राप्त होता है।ÓÓ जो कोई भगवान् की निरन्तर भक्ति करता है, वह आध्यात्मिक जगत में स्थित होता है और उसे भौतिक गुणों (सतो, रजो तथा तमो गुणों) से कुछ भी लेना-देना नहीं रहता। चूँकि प्रह्लाद महाराज आध्यात्मिक पद पर स्थित थे अतएव उन्हें अपने इस शरीर से कुछ भी लेना-देना नहीं था, जो रजो तथा तमो गुणों से उत्पन्न था। रजो तथा तमो गुणों के लक्षण *श्रीमद्भागवत*  (१.२.१९) में काम तथा लोभ के रूप में वॢणत हैं ( *तदा रजस्तमोभावा: कामलोभादयश्च ये* )। महान् भक्त होने के कारण प्रह्लाद महाराज ने अपने पिता से उत्पन्न अपने शरीर को रजो तथा तमोगुणी माना, लेकिन चूँकि वे भगवान् की सेवा में लगे हुये थे, अतएव उनके शरीर का सश्बन्ध इस भौतिक जगत से न था। शुद्ध वैष्णव का शरीर इसी जीवन में अध्यात्मीकृत होता है। उदाहरणार्थ, जब लोहे को अग्नि में रखा जाता है, तो वह लाल हो जाता है और लोहा न रहकर अग्नि बन जाता है। इसी प्रकार भगवान् की भक्ति में संलग्न भक्तों के तथाकथित भौतिक शरीर भी आध्याति्मक जीवन की अग्नि में निरन्तर रहने के कारण आध्यात्मिक बन जाते हैं, उन्हें भौतिक पदार्थ से कुछ भी लेना-देना नहीं रहता। श्रील मध्वाचार्य की टिप्पणी है कि ब्रह्माण्ड-जननी लक्ष्मीजी को वैसी कृपा प्राप्त नहीं हो पाई जैसी प्रह्लाद महाराज को प्रदान की गई, क्योंकि यद्यपि लक्ष्मीजी परमेश्वर की नित्यसंगिनी हैं, किन्तु भगवान् अपने भक्तों पर अधिक ध्यान देते रहते हैं। दूसरे शब्दों में, भक्ति इतनी महान् है कि जब निश्नकुलों में उत्पन्न व्यक्ति भी भगवान् की सेवा करते हैं, तो वह उसे स्वीकार्य करके लक्ष्मी जी द्वारा की गई सेवा से बढ़कर मानते हैं। स्वर्गलोकों में वास करने वाले ब्रह्मा, इन्द्र तथा अन्य देवता विभिन्न चेतना में स्थित रहते हैं, इसलिए कभी-कभी असुरों द्वारा पीडि़त होते रहते हैं। किन्तु एक भक्त निश्नलोकों में भी स्थित रहकर किसी भी परिस्थिति में कृष्णभावनामृत के जीवन का आनन्द लेता। *परत: स्वत: कर्मत:* —वह जिस तरह कर्म करता है, जिस तरह अन्यों से शिक्षा ग्रहण करता है या जिस तरह अपने भौतिक कार्यकलाप करता है, प्रत्येक दशा में जीवन का आनन्द भोगता है। इस प्रसंग में मध्वाचार्य ने *ब्रह्म-तर्क* में उल्लिखित निश्नलिखित श्लोक उद्धृत किये हैं— *श्री ब्रह्मब्राह्मीवीन्द्रादित्रिकतत् षीपुरुष्टुता:।* *तदन्ये च क्रमादेव सदा मुक्तौ स्मृतावपि॥* *हरिभक्तौ च तज्ज्ञाने सुखे च नियमेन तु।* *परत: स्वत: कर्मतो वा न कथञ्चित् तदन्यथा॥* 

 