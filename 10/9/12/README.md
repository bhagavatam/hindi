**नैवात्मन: प्रभुरयं निजलाभपूर्णो** **मानं जनादविदुष: करुणो वृणीते ।** **यद्यज्जनो भगवते विदधीत मानं** **तच्चात्मने प्रतिमुखस्य यथा मुखश्री: ॥ ११॥** 

**शब्दार्थ** 

**न—** **न तो** **; एव—** **निश्चय ही** **; आत्मन:—** **अपने निजी लाभ के लिए** **; प्रभु:—** **स्वामी** **; अयम्—** **यह** **; निज-लाभ-पूर्ण:—** **जो सदैव** **अपने में तुष्ट रहता है (अन्यों की सेवाओं द्वारा प्रसन्न किये जाने की उसे कोई आवश्यकता नहीं रहती)** **; मानम्—** **आदर** **;** **जनात्—** **व्यक्ति से** **; अविदुष:—** **जो यह नहीं जानता कि जीवन का लक्ष्य भगवान् को प्रसन्न करना है** **; करुण:—** **(भगवान्) जो** **इस मूर्ख अज्ञानी व्यक्ति पर इतना दयालु है** **; वृणीते—** **स्वीकार करता है** **; यत् यत्—** **जो भी** **; जन:—** **व्यक्ति** **; भगवते—** **भगवान्** **पर** **; विदधीत—** **अॢपत करे** **; मानम्—** **पूजा** **; तत्—** **वह** **; च—** **निस्सन्देह** **; आत्मने—** **अपने लाभ के लिए** **; प्रति-मुखस्य—** **दर्पण में** **मुख के प्रतिबिश्ब का** **; यथा—** **जिस तरह** **; मुख-श्री:—** **मुँह का सौन्दर्य।** **.** 

**भगवान् सदैव आत्मतुष्ट रहने वाले हैं, अतएव जब उन्हें कोई भेंट अॢपत की जाती है, तो** **भगवत्कृपा से यह भेंट भक्त के लाभ के लिए ही होती है, क्योंकि भगवान् को किसी की सेवा** **की आवश्यकता नहीं है। उदाहरणार्थ, यदि किसी का मुख सज्जित हो तो दर्पण में उसके मुख** **का प्रतिबिश्ब भी सज्जित दिखता है।** **तात्पर्य :** भक्तियोग में भक्त को नौ सिद्धान्तों का पालन करना होता है। ये है— *श्रवणं कीर्तनं* *विष्णो: स्मरणं पादसेवनम्। अर्चनं वन्दनं दास्यं सलयमात्मनिवेदनम्।* श्रवण, कीर्तन इत्यादि द्वारा भगवान् का यशोगान भगवान् के लाभ के लिए नहीं है, यह भक्त के लाभ के लिए है। भगवान् तो सदैव महिमावान है चाहे भक्त महिमागान करे या न करे। किन्तु यदि भक्त भगवान् का महिमा-गायन करता है, तो भक्त स्वयं ही स्वत: यशस्वी बनता है ( *चेतोदर्पणमार्जनं भवमहादावाग्निनिर्वापनम्* )। भगवान् का निरन्तर यशोगान करने से जीव का अन्तस्तल शुद्ध हो जाता है, जिससे वह समझ सकता है कि वह संसारी नहीं है, अपितु आत्मा है, जिसका वास्तविक कार्य कृष्णभावनामृत को आगे बढ़ाना है, जिससे वह भव-बन्धन से छूट सके। इस प्रकार संसार की प्रज्ज्वलित अग्नि शमित हो जाती है ( *भवमहादावाग्निनिर्वापनम्* )। मूर्ख व्यक्ति को बड़ा आश्चर्य होता है जब कृष्ण आदेश देते हैं— *सर्वधमान्परित्यज्य मामेकं शरणं व्रज* —सारे धाॢमक कार्यकलापों को त्याग दो और मेरी शरण में आओ। कुछ मूर्ख पंडित यहाँ तक कहते हैं कि ऐसी माँग करना अति है। किन्तु यह माँग भगवान् के लाभ के लिए नहीं की जाती, यह तो मानव समाज के कल्याण के लिए होती है। यदि सारे मनुष्य व्यष्टि रूप से तथा समष्टि रूप से प्रत्येक वस्तु को कृष्णभावनामृत में रखकर भगवान् को समॢपत कर दें तो इससे सारा मानव समाज लाभान्वित होगा। जो व्यक्ति भगवान् को प्रत्येक वस्तु अॢपत नहीं करता उसे इस श्लोक में *अविदुष* या धूर्त कहा गया है। *भगवद्गीता* (७.१५) में भगवान् इसी प्रकार से कहते हैं— *न मां दुष्कृतिनो मूढा: प्रपद्यन्ते नराधमा:।* *माययापहृतज्ञाना आसुरं भावमाश्रिता:॥* ''ऐसे दुष्कृत लोग नितान्त मूर्ख हैं, मनुष्यों में अधम हैं, जिनका ज्ञान मोह द्वारा अपहृत हो चुका है और जो असुरों की भाँति नास्तिक स्वभाव के हैं; वे मेरी शरण में नहीं आते।ÓÓ अज्ञान तथा दुर्भाग्य के कारण नास्तिक तथा *नराधम* लोग भगवान् की शरण में नहीं जाते। इसलिए भगवान् कृष्ण स्वयं पूर्ण होकर भी विभिन्न युगों में बद्धजीवों से यही चाहते हैं कि वे उनके शरणागत हो लें जिससे वे भव- बन्धन से मुक्त हो सकें। सारांश यह है कि हम जितना ही अधिक कृष्णभकि्त में लगते हैं और भगवान् की सेवा करते हैं उतना ही अधिक लाभ उठाते हैं। कृष्ण को हम से किसी प्रकार की सेवा नहीं चाहिए।  