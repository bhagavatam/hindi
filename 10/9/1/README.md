रहा है। चूँकि दासियाँ अन्य कार्य में व्यस्त थीं, अत: दूध पिलाना बन्द करके माता यशोदा तुरन्त बाहर गिरते हुए दूध के पास गईं। इस पर कृष्ण क्रुद्ध हो गये और उन्होंने दही की मटकी तोडऩे का उपाय निकाला। जब कृष्ण ने यह उत्पात मचाया तो यशोदा ने उन्हें बाँधना चाहा। इस अध्याय में इन्हीं घटनाओं का वर्णन किया गया है। एक दिन, जब दासियाँ कुछ अन्य काम कर रही थीं तब माता यशोदा दही मथ कर मक्खन निकाल रही थीं। तभी कृष्ण वहाँ आये और अपनी माता को स्तन-पान कराने के लिए आग्रह किया। माता ने तुरन्त दूध पिलाना शुरू तो कर दिया किन्तु जब उन्होंने देखा कि आग के ऊपर रखा दूध उफनकर बाहर गिर रहा है, तो तुरन्त कृष्ण को दूध पिलाना बन्द करके दूध को गिरने से बचाने के लिए चली गईं। दूध पीना बन्द हो जाने से कृष्ण बहुत क्रुद्ध हुए। उन्होंने एक कंकड़ उठाया, मटकी तोड़ डाली और कमरे में घुस कर ताजा मक्खन खाने लगे। जब माता यशोदा उफनते दूध को सँभालने के पश्चात् लौटीं और उन्होंने देखा कि मटकी टूट गई है, तो उन्हें समझते देर न लगी कि यह तो कृष्ण की करतूत है। अत: वे उन्हें खोजने लगीं। जब वे कमरे में घुसीं तो देखा कि कृष्ण *उलूखल*  (ओखली) के ऊपर खड़े हैं। वे ओखली को उलटा खड़ा करके छींके से टँगा मक्खन निकाल निकाल कर बन्दरों को बाँटते जा रहे थे। ज्योंही कृष्ण ने माता को आते देखा वे तुरन्त भागने लगे और माता यशोदा उनका पीछा करने लगीं। थोड़ी दूर जाकर यशोदा कृष्ण को पकड़ पाईं तो वे अपने अपराध के कारण रोने लगे। माता यशोदा ने डराया-धमकाया कि यदि ऐसा फिर से किया, तो वे उसे दण्ड देंगीं। फिर उन्होंने कृष्ण को रस्सी से बाँधने का निश्चय किया। दुर्भाग्यवश जब रस्सी में गाँठ लगाने का समय आया तो बाँधने वाली रस्सी दो अंगुल छोटी पड़ गई। इस पर उन्होंने दूसरी रस्सी उसमें जोड़ दी किन्तु वह भी दो अंगुल छोटी पड़ गई। उन्होंने बारश्बार गाँठ लगाने का प्रयास किया किन्तु रस्सी हर बार छोटी पड़ती रही। जब वे थक गईं और कृष्ण ने अपनी स्नेहमयी माता को काफी थका देखा तो उन्होंने अपने को रस्सी से बँधवा लिया। दयावश उन्होंने अपनी असीम शक्ति उन्हें नहीं दिखलाई। जब यशोदा ने कृष्ण को बाँध दिया और पुन: किसी घरेलू काम में लग गईं, तब कृष्ण ने दो यमल-अर्जुन वृक्ष देखे जो वास्तव में कुवेर के पुत्र नलकूवर तथा मणिग्रीव थे किन्तु नारद मुनि के शाप से वृक्ष बन गये थे। अब कृष्ण दयावश इन दोनों वृक्षों की ओर बढ़े जिससे नारदमुनि की इच्छा पूरी हो सके।  

**श्रीशुक उवाच** 