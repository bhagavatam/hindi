**उलूखलाङ्घ्रेरुपरि व्यवस्थितं** **मर्काय कामं ददतं शिचि स्थितम् ।** **हैयङ्गवं चौर्यविशङ्कितेक्षणं** **निरीक्ष्य पश्चात्सुतमागमच्छनै: ॥ ८॥** 

शब्दार्थ **** 

**उलूखल-अङ्घ्रे:—** **उलटी रखी ओखली के** **; उपरि—** **ऊपर** **; व्यवस्थितम्—** **बैठे हुए कृष्ण** **; मर्काय—** **बन्दरों को** **; कामम्—** **जी-** **भरकर** **; ददतम्—** **बाँटते हुए** **; शिचि स्थितम्—** **छींके में रखी** **; हैयङ्गवम्—** **मक्खन तथा दूध से बनी अन्य वस्तुएँ** **; चौर्य-** **विशङ्कित—** **चुराने के कारण सशंकित** **; ईक्षणम्—** **जिसकी आँखें** **; निरीक्ष्य—** **इन कार्यों को देखकर** **; पश्चात्—** **पीछे से** **; सुतम्—** **अपने पुत्र को** **; आगमत्—** **आ गई** **; शनै:—** **धीरे-धीरे, सावधानी से।** **.** 

**कृष्ण उस समय मसाला पीसने वाली लकड़ी की ओखली को उलटा करके उस पर बैठे हुए** **थे और मक्खन तथा दही जैसी दूध की बनी वस्तुएँ अपनी इच्छानुसार बन्दरों को बाँट रहे थे।** **चोरी करने के कारण वे चिन्तित होकर चारों ओर देख रहे थे कि कहीं उनकी माता आकर उन्हें** **डाँटें नहीं। माता यशोदा ने उन्हें देखा तो वे पीछे से चुपके से उनके पास पहुँचीं।** **तात्पर्य :** माता यशोदा ने कृष्ण के मक्खन सने पदचिह्नों के सहारे उनका पता लगाया। उन्होंने देखा कि कृष्ण मक्खन चुरा रहा है, अत: वे हँसने लगीं। तभी कौवे भी कमरे के भीतर घुसे किन्तु डर के मारे बाहर निकल गये। इस तरह माता यशोदा ने कृष्ण को मक्खन चुराते तथा सहमे-सहमे इधर- उधर ताकते देखा।  