**यस्मिन्यतो यॢह येन च यस्य यस्माद्** **यस्मै यथा यदुत यस्त्वपर: परो वा ।** **भाव: करोति विकरोति पृथक्स्वभाव:** **सञ्चोदितस्तदखिलं भवत: स्वरूपम् ॥ २०॥** 

**शब्दार्थ** 

**यस्मिन्—** **जीवन की किसी भी दशा में** **; यत:—** **किसी कारण से** **; यॢह—** **किसी भी समय (भूत, वर्तमान या भविष्य) में** **; येन—** **किसी से** **; च—** **भी** **; यस्य—** **किसी के विषय में** **; यस्मात्—** **किसी कारण से** **; यस्मै—** **किसी के प्रति (स्थान, व्यकि्त या काल का** **विचार किये बिना)** **; यथा—** **जिस तरह** **; यत्—** **चाहे जो भी हो** **; उत—** **निश्चय ही** **; य:—** **जो** **; तु—** **लेकिन** **; अपर:—** **दूसरा** **;** **पर:—** **परम** **; वा—** **अथवा** **; भाव:—** **प्राणी** **; करोति—** **करता है** **; विकरोति—** **बदलता है** **; पृथक्—** **भिन्न** **; स्वभाव:—** **प्रकृति** **(प्रकृति के विभिन्न गुणों) के वशीभूत होकर** **; सञ्चोदित:—** **प्रभावित होकर** **; तत्—** **वह** **; अखिलम्—** **समस्त** **; भवत:—** **आपका** **;** **स्वरूपम्—** **आपकी विभिन्न शक्तियों से निस्सृत।** **.** 

**हे प्रभु, इस जगत में प्रत्येक व्यक्ति प्रकृति के गुणों—सतो, रजो तथा तमो गुणों के अधीन** **है। सर्वोच्च व्यक्ति ब्रह्माजी से लेकर एक क्षुद्र चींटी तक सारे प्राणी इन्हीं गुणों के वशीभूत हो** **कर कार्य करते हैं। अतएव इस जगत में सारे व्यक्ति आपकी शक्ति के वशीभूत हैं। वे जिस** **कारण से कर्म करते हैं, जिस स्थान में कर्म करते हैं, जिस काल में कर्म करते हैं, जिस पदार्थ** **के कारण कर्म करते हैं, जिस जीवन-लक्ष्य को उन्होंने अन्तिम मान रखा है तथा इस लक्ष्य को** **प्राप्त करने की जो विधि है—ये सभी आपकी शक्ति की अभिव्यक्ति के अतिरिक्त कुछ भी नहीं** **हैं। निस्सन्देह, शक्ति तथा शक्तिमान के अभिन्न होते हैं, वे सब आपकी ही अभिव्यक्तियाँ हैं।** **तात्पर्य :** कोई चाहे अपने माता-पिता द्वारा या सरकार अथवा किसी स्थान या किसी अन्य कारण से, अपने को रक्षित माने यह सब परमेश्वर की विभिन्न शकि्तयों के कारण है। जो कुछ भी किया जाता है, वह चाहे उच्चलोक में, मध्यलोक में अधोलोक में क्यों न किया जाये, वह परमेश्वर के अधीक्षण या नियंत्रण के कारण होता है। अतएव यह कहा जाता है— *कर्मणा दैवनेत्रेण जन्तुर्देहोपपत्तये।* जन-जन के हृदय में स्थित परमात्मा उसकी प्रवृत्ति के अनुसार कर्म करने की प्रेरणा प्रदान करते हैं। ये सारी प्रवृत्तियाँ कर्मशील व्यक्ति के लिए कृष्ण द्वारा प्रदत्त सुविधाएँ मात्र हैं। अतएव *भगवद्गीता* का कथन है— *मत्त: स्मृतिज्र्ञानमपोहनं च* —प्रत्येक व्यक्ति परमात्मा द्वारा प्रदत्त प्रेरणा के अनुसार ही कार्य करता है। चूँकि प्रत्येक व्यकि्त का अपना-अपना जीवन-लक्ष्य होता है, अतएव वह परमेश्वर द्वारा पथ- प्रदॢशत होकर भिन्न-भिन्न ढंग से कर्म करता है। *यस्मिन् यतो यॢह येन च यस्य यस्मात्* से सूचित होता है कि सारे कर्म, चाहे वे जैसे भी हों, परमेश्वर के विभिन्न स्वरूप ही हैं। वे सब जीव द्वारा उत्पन्न हैं और भगवत्कृपा से ही पूर्ण होते हैं। यद्यपि ऐसे समस्त कर्म भगवान् से अभिन्न हैं, तो भी भगवान् निर्देश देते हैं— *सर्वधर्मान्परित्यज्य मामेकं* *शरणं व्रज* —अन्य सारे कर्मों को त्याग कर मेरी शरण में आओ। जब हम भगवान् के इस आदेश को स्वीकार करते हैं, तो हम वास्तव में सुखी बन सकते हैं। किन्तु जब तक हम अपनी भौतिक इन्द्रियों के अनुसार कर्म करते हैं तब तक हम भौतिक जीवन में बने रहते हैं, किन्तु ज्योंही हम भगवान् के वास्तविक दिव्य आदेश के अनुसार कर्म करते हैं त्योंही हम आध्यात्मिक पद को प्राप्त होते हैं। भक्ति के कार्यकलाप भगवान् के प्रत्यक्ष अधीन हैं। *नारद पञ्चरात्र* का कथन है— *सर्वोपाधि विनिर्मुक्तं तत्परत्वेन निर्मलम्।* *हृषीकेण हृषीकेशसेवनं भक्तिरुच्यते॥* जब मनुष्य भौतिक उपाधियों को त्याग कर भगवान् के अधीन् होकर कर्म करता है, तो उसमें आध्यात्मिक जीवन का पुन: संचार होता है। इसे *स्वरूपेन अवस्थिति* कहा जाता है, जिसका अर्थ है अपनी मूल स्वाभाविक स्थिति को प्राप्त करना। यह मुक्ति का असली विवरण है।  