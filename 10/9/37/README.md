**एवं सहस्रवदनाङ्घ्रिशिर:करोरु-** **नासाद्यकर्णनयनाभरणायुधाढ्यम् ।** **मायामयं सदुपलक्षितसन्निवेशं** **²ष्ट्वा महापुरुषमाप मुदं विरिञ्च: ॥ ३६॥** 

**शब्दार्थ** 

**एवम्—** **इस प्रकार** **; सहस्र—** **हजार** **; वदन—** **मुख** **; अङ्घ्रि—** **पाँव** **; शिर:—** **सिर** **; कर—** **हाथ** **; उरु—** **जाँघें** **; नास-आद्य—** **नाक** **इत्यादि** **.; कर्ण—** **कान** **; नयन—** **आँखें** **; आभरण—** **तरह-तरह के गहनों** **; आयुध—** **तरह-तरह के हथियारों से** **; आढ्यम्—** **लैस** **;** **माया-मयम्—** **असीम शक्ति द्वारा प्रदॢशत** **; सत्-उपलक्षित—** **विभिन्न लक्षणों में प्रकट होकर** **; सन्निवेशम्—** **एकसाथ मिलकर** **;** **²ष्ट्वा—** **देख कर** **; महा-पुरुषम्—** **भगवान् को** **; आप—** **प्राप्त किया** **; मुदम्—** **दिव्य आनन्द** **; विरिञ्च:—** **ब्रह्मा ने।** **.** 

**तब ब्रह्माजी ने आपको हजारों मुखों, पाँवों, सिरों, हाथों, जांघो, नाकों, कानों तथा आँखों** **से युक्त देखा। आप भलीभाँति वष धारण किये थे और नाना प्रकार के आभूषणों तथा आयुधों** **से सुशोभित थे। आपको विष्णु रूप में देखकर तथा आपके दिव्य लक्षणों एवं अधोलोकों से** **फैले हुए आपके चरणों को देखकर ब्रह्माजी को दिव्य आनन्द प्राप्त हुआ।** **तात्पर्य :** परम शुद्ध होने के कारण ब्रह्माजी भगवान् को उनके मूल विष्णु रूप में देख सके जिनके हजारों मुख तथा रूप थे। यह विधि आत्म-साक्षात्कार कहलाती है। असलि आत्म-साक्षात्कार भगवान् के निॢवशेष तेज का दर्शन नहीं है, अपितु भगवान् के दिव्य रूप का साक्षात् दर्शन है। जैसाकि यहाँ स्पष्ट उल्लेख हुआ है, ब्रह्माजी ने भगवान् को *महापुरुष* के रूप में देखा। अर्जुन ने भी कृष्ण को इसी रूप में देखा था। अतएव उसने भगवान् से कहा— *परं ब्रह्म परं धाम पवित्रं परमं भवान् पुरुषं शाश्वतं* *दिव्यम्* —आप परब्रह्म, परम धाम, पवित्र करने वाले, परम सत्य नित्य दैवी पुरुष हैं। भगवान् *परम* *पुरुष* अर्थात् सर्वश्रेष्ठ रूप हैं। *पुरुषं शाश्वतम्* —शाश्वत परम भोक्ता हैं। ऐसा नहीं है कि निॢवशेष ब्रह्म रूप धारण करता है, अपितु निॢवशेष ब्रह्मज्योति भगवान् के परम रूप का उद्भास है। ब्रह्मा शुद्ध होने पर भगवान् के परम रूप को देख पाये। निॢवशेष ब्रह्म के सिर, पाँव, हाथ, नाक, कान नहीं हो सकते। ऐसा सश्भव नहीं है, क्योंकि ये भगवान् के रूप के लक्षण हैं। *मायामयम्* शब्द का अर्थ है ''आध्यात्मिक ज्ञानÓÓ। इसकी व्यालया मध्वाचार्य ने की है— *मायामयम् ज्ञानस्वरूपम्।* भगवान् के रूप को बताने वाले इस *मायामयम्* शब्द का अर्थ ''मोहÓÓ नहीं लेना चाहिए, प्रत्युत भगवान् का रूप वास्तविक है और इस रूप का दर्शन पूर्ण ज्ञान का प्रतिफल है। इसकी पुष्टि *भगवद्गीता* में हुई है— *बहूनां जन्मनामन्ते ज्ञानवान् मां प्रपद्यते।*  *ज्ञानवान्* शब्द का अर्थ है ऐसा व्यक्ति जिसे पूर्ण ज्ञान हो। ऐसा व्यक्ति भगवान् का दर्शन कर सकता है और इसलिए वह उनकी शरण में जाता है। मुख, नाक, कान आदि प्रतीकों द्वारा व्यक्त भगवान् का रूप नित्य हैं। ऐसे रूप के बिना कोई आनन्दमय नहीं हो सकता। किन्तु भगवान् *सच्चिदानन्द-विग्रह* हैं जैसाकि शाष में कहा गया है ( *ईश्वर: परम: कृष्ण: सच्चिदानन्दविग्रह:* )। जब कोई पूर्ण दिव्य आनन्द को प्राप्त होता है, तो वह भगवान् के परम रूप ( *विग्रह* ) को देख सकता है। इस सश्बन्ध में श्रील मध्वाचार्य कहते हैं— *गन्धालया देवता यद्वत् पृथिवीं व्याप्य तिष्ठति।* *एवं व्याप्तं जगद् विष्णुं ब्रह्मात्मस्थं ददर्श ह॥* ब्रह्मा ने देखा कि जिस प्रकार सुगन्धियाँ तथा रंग सारी पृथ्वी में फैलते हैं उसी प्रकार भगवान् सूक्ष्म रूप में विराट विश्व में व्याप्त हैं।  