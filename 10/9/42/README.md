**एवं स्वकर्मपतितं भववैतरण्या-** **मन्योन्यजन्ममरणाशनभीतभीतम् ।** **पश्यञ्जनं स्वपरविग्रहवैरमैत्रं** **हन्तेति पारचर पीपृहि मूढमद्य ॥ ४१॥** 

**शब्दार्थ** 

**एवम्—** **इस तरह** **; स्व-कर्म-पतितम्—** **अपने भौतिक कार्यकलापों के फल के कारण पतित हुआ** **; भव—** **अज्ञान जगत (जन्म,** **मृत्यु, जरा, व्याधि की तुलना में)** **; वैतरण्याम्—** **वैतरणी नदी में (जो मृत्यु के अधीक्षक यमराज के द्वार के समक्ष बहती है)** **;** **अन्य: अन्य—** **एक के बाद एक** **; जन्म—** **जन्म** **; मरण—** **मृत्यु** **; आशन—** **विभिन्न प्रकार का भोजन** **; भीत-भीतम्—** **अत्यधिक** **भयभीत** **; पश्यन्—** **देखते हुए** **; जनम्—** **जीव को** **; स्व—** **अपना** **; पर—** **पराया** **; विग्रह—** **शरीर में** **; वैर-मैत्रम्—** **मित्रता तथा शत्रुता** **मानते हुए** **; हन्त—** **हाय** **; इति—** **इस तरह** **; पारचर—** **मृत्यु की नदी के दूसरी ओर स्थित आप** **; पीपृहि—** **कृपया हम सबों को (इस** **घातक स्थिति से) बचा लें** **; मूढम्—** **आध्यात्मिक ज्ञान से विहीन हम सभी मूर्ख हैं** **; अद्य—** **आज (क्योंकि आप स्वयं यहाँ** **उपस्थित हैं)।** **.** 

**हे भगवान्, आप सदैव मृत्यु की नदी के दूसरी ओर (उस पार) दिव्य रूप में स्थित रहते हैं,** **किन्तु हम सभी अपने पापकर्मों के फलों के कारण इस ओर कष्ट भोग रहे हैं। निस्सन्देह, हम** **इस नदी में गिर गये हैं और जन्म-मृत्यु की वेदनाओं से बारश्बार कष्ट उठा रहे हैं तथा भयानक** **वस्तुएँ खा रहे हैं। अब कृपा करके हम पर ²ष्टि डालिये—न केवल मुझ पर अपितु उन सबों पर** **जो कष्ट उठा रहे हैं—और अपनी अहैतुकी कृपा तथा दया से हमारा उद्धार कीजिए तथा हमारा** **पालन कीजिये।** **तात्पर्य :** शुद्ध वैष्णव प्रह्लाद महाराज भगवान् से न केवल अपने लिए, अपितु अन्य समस्त पीडि़त जीवों के लिए प्रार्थना करते हैं। वैष्णवों की दो कोटियाँ हैं— *भजनानन्दी* तथा *गोष्ठ्यानन्दी।* भजनानन्दी केवल अपने निजी लाभ के लिए भगवान् की पूजा करते हैं, लेकिन गोष्ठ्यानन्दी अन्य सबों को कृष्णभावनामृत तक ऊपर उठाना चाहते हैं जिससे उनकी रक्षा हो सके। ऐसे मूर्ख जो बारश्बार जन्म तथा मृत्यु को एवं भौतिक जीवन के अन्य कष्टों को देख नहीं पाते इसके बारे में तनिक भी आश्वस्त नहीं रह सकते कि अगले जन्म में उन पर क्या बीतेगी। निस्सन्देह, ऐसे मूर्ख भौतिकताग्रस्त धूर्तों ने जीवन की अनुत्तरदायी शैली बना ली है, जो अगले जीवन के बारे में सोचते ही नहीं। वे यह नहीं जानते कि अपने ही कार्यकलापों के अनुसार मनुष्य को चौरासी लाख योनियों में से चुनकर शरीर प्राप्त होता है। *भगवद्गीता* में इन धूर्तों को *दुष्कृतिनो मूढा:* कहा गया है। जो लोग कृष्णभावनाभावित नहीं हैं ऐसे अभक्तों को पापकर्मों में लगना पड़ता है। इसीलिए वे *मूढ* अर्थात् मूर्ख तथा धूर्त हैं। वे ऐसे मूर्ख होते हैं कि उन्हें यह भी ज्ञात नहीं रहता कि अगले जीवन में उन पर क्या बीतेगी। यद्यपि वे सब तरह के प्राणियों को घृणित वस्तुएँ खाते देखते हैं—यथा शूकरों को मल खाते, मगरमच्छों को सभी प्रकार की मछली इत्यादी खाते इत्यादी व्यर्थ की वस्तुएँ खाने के कारण अगले जीवन में वे अत्यन्त गॢहत वस्तुएँ खाने के लिए वाध्य होंगे। एक वैष्णव ऐसे गॢहत जीवन से सदैव भयभीत रहता है और ऐसी वीभत्स दशा से उबरने के लिए वह अपने आपको भगवान् की भक्ति में लगाता है। भगवान् उन पर दयालु हैं अतएव वे उनके हित के लिए प्रकट होते हैं— *यदा यदा हि धर्मस्य ग्लानिर्भवति भारत।* *अवयुत्थानमधर्मस्य तदात्मानं सृजाश्यहम्॥* ''हे भरतवंशी! जब-जब धर्म की हानि होती है और अधर्म का प्राधान्य हो जाता है उस समय मैं स्वयं अवतरित होता हूँ।ÓÓ ( *भगवद्गीता* ४.७) भगवान् पतितात्माओं की सहायता के लिए सदैव सन्नद्ध रहते हैं लेकिन वे मूर्ख तथा धूर्त होने के कारण कृष्णभावनामृत को ग्रहण नहीं करते और कृष्ण के उपदेशों का पालन नहीं करते। इसीलिए यद्यपि श्री चैतन्य महाप्रभु साक्षात् भगवान् कृष्ण हैं, किन्तु वे कृष्णभावनामृत आन्दोलन में उपदेश करने के लिए भक्त रूप में आते हैं। *यारे देख, तारे कह 'कृष्णÓ-* *उपदेश।* अतएव मनुष्य को चाहिए कि कृष्ण का निष्ठावान् दास बने। *आमार आज्ञाय गुरु हञा तारÓएइ* *देश* ( *चैतन्य-चरितामृत* मध्य ७.१२८)। मनुष्य को गुरु बनना चाहिए और सारे विश्व में *भगवद्गीता*  की शिक्षाओं का मात्र उपदेश देकर कृष्णभावनामृत का प्रसार करना चाहिए।  