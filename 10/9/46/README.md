**यन्मैथुनादिगृहमेधिसुखं हि तुच्छं** **कण्डूयनेन करयोरिव दु:खदु:खम् ।** **तृप्यन्ति नेह कृपणा बहुदु:खभाज:** **कण्डूतिवन्मनसिजं विषहेत धीर: ॥ ४५॥** 

**शब्दार्थ** 

**यत्—** **जो (इन्द्रिय तृप्ति के निमित्त है)** **; मैथुन-आदि—** **काम चर्चा, काम साहित्य का पठन या विषयी जीवन का भोग (घर में,** **या बाहर यथा क्लब में)** **; गृहमेधि-सुखम्—** **परिवार, समाज, मैत्री इत्यादि से अनुरक्त रहने के आधार पर सभी प्रकार का** **भौतिक सुख** **.; हि—** **निस्सन्देह** **; तुच्छम्—** **तुच्छ, नगण्य** **; कण्डूयनेन—** **खुजलाने से** **; करयो:—** **दोनों हाथों के (खुजली दूर करने** **के लिए)** **; इव—** **स²श** **; दु:ख-दु:खम्—** **विभिन्न प्रकार के दुख (इन्द्रियतृप्ति की खुजली के पश्चात् होनेवाले)** **; तृप्यन्ति—** **तुष्ट** **हो जाते हैं** **; न—** **कभी नहीं** **; इह—** **भौतिक इन्द्रिय तृप्ति में** **; कृपणा:—** **मूर्ख व्यक्ति** **; बहु-दु:ख-भाज:—** **विभिन्न प्रकार के दुखों** **को प्राप्त** **; कण्डूति-वत्—** **यदि ऐसी खुजलाहट से सीख ले सके** **; मनसि-जम्—** **जो मात्र मानसिक कल्पना है (वास्तविक सुख** **नहीं होता)** **; विषहेत—** **तथा (ऐसी खुजलाहट) सहन करता है** **; धीर:—** **अत्यन्त पूर्ण तथा गश्भीर व्यक्ति (बन सकता है)।** **.** 

**विषयी जीवन की तुलना खुजली दूर करने हेतु दो हाथों को रगडऩे से की गई है। गृहमेधी** **अर्थात् तथाकथित गृहस्थ जिन्हें कोई आध्यात्मिक ज्ञान नहीं है, सोचते हैं कि यह खुजलाना** **सर्वोत्कृष्ट सुख है, यद्यपि वास्तव में यह दुख का मूल है। कृपण जो ब्राह्मणों से सर्वथा विपरीत** **होते हैं, बारश्बार ऐन्द्रिय भोग करने पर भी तुष्ट नहीं होते। किन्तु जो धीर हैं और इस खुजलाहट** **को सह लेते हैं उन्हें मूर्खों तथा धूर्तों जैसे कष्ट नहीं सहने पड़ते।** **तात्पर्य :** भौतिकतावादी सोचते हैं कि इस संसार का सबसे बड़ा सुख विषयासकि्त है, अतएव वे अपनी इन्द्रियों को, विशेष रूप से कामेन्द्रियों को, तुष्ट करने के लिए बड़ी-बड़ी योजनाएँ बनाते हैं। ऐसा सामान्यतया सर्वत्र और विशेष रूप से पाश्चात्य जगत में पाया जाता है जहाँ विषयी जीवन की तुष्टि के लिए विभिन्न प्रकार के नियमित प्रबन्ध होते हैं। किन्तु तथ्य यह है कि इससे कोई सुखी नहीं हो पाया है। यहाँ तक कि वे हिप्पी भी, जिन्होंने अपने बाप-दादों के भौतिक सुखों का परित्याग कर दिया है, विषयी जीवन के सनसनीखेज सुख नहीं त्याग सकते! ऐसे लोगों को यहाँ पर *कृपण* कहा गया है। यह मनुष्य-जीवन एक महान् निधि है, क्योंकि इसी जीवन में मनुष्य अपने जीवन-लक्ष्य को पूरा कर सकता है। किन्तु दुर्भाग्यवश शिक्षा तथा संस्कृति के अभाव में लोग विषयी जीवन के मिथ्या सुख के शिकार बनाये जाते हैं। इसीलिए प्रह्लाद महाराज यह उपदेश देते हैं कि इस इन्द्रियतृप्ति की सवयता से, विशेष रूप से विषयी जीवन से, भ्रमित न हुआ जाये। मनुष्य को गश्भीर होना चाहिए, इन्द्रियतृप्ति से बचना चाहिए और कृष्णभावनाभावित होना चाहिए। इस के उल्ट कंजूस के समान ही कामी पुरुष कभी भी इन्द्रियतृप्ति से सुख-लाभ नहीं कर पाता। प्रकृति के प्रभाव से बच पाना दुष्कर है किन्तु जैसाकि कृष्ण ने *भगवद्गीता* (७.१४) में कहा है— *मामेव ये प्रपद्यन्ते मायामेतां तरन्ति ते* —यदि कोई स्वेच्छा से कृष्ण के चरणकमलों में आत्मसमर्पण करता है, तो वह आसानी से बच सकता है। विषयी जीवन के निश्नकोटिक सुख के विषय में यामुनाचार्य कहते हैं— *यदावधि मम चेत: कृष्णपदारविन्दे* *नव-नवरसधामनुद्यत रन्तुमासीत्।* *तदावधि बत नारीसङ्गमे स्मर्यमाणे,* *भवति मुखविकार: सुष्टु निष्ठीवनं च।* ''चूँकि मैं कृष्ण की दिव्य प्रेमाभकि्त में लगाया गया हूँ और उन्हीं में नया-नया आनन्द पाता रहा हूँ, अतएव जब भी मैं विषय-सुख के बारे में सोचता हूँ तभी इस विचार पर थूकता हूँ और मेरे होंठ अरुचि से विकृत हो जाते हैं।ÓÓ यामुनाचार्य पहले एक बड़े राजा थे जिन्होंने अनेक प्रकार का ऐन्द्रिय सुख भोगा था, किन्तु जब बाद में वे भगवान् की सेवा में रत हुए तो उन्हें आध्यात्मिक आनन्द मिला और विषयी जीवन के विचार पर घृणा होने लगी। यदि विषय-विचार उनके मन में आता भी तो वे घृणा से उस पर थूक देते थे।  