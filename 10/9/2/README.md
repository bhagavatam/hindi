**एकदा गृहदासीषु यशोदा नन्दगेहिनी ।** **कर्मान्तरनियुक्तासु निर्ममन्थ स्वयं दधि ॥ १॥** **यानि यानीह गीतानि तद्बालचरितानि च ।** **दधिनिर्मन्थने काले स्मरन्ती तान्यगायत ॥ २॥** 

शब्दार्थ **** 

**श्री-शुक: उवाच—** **श्रीशुकदेव गोस्वामी ने कहा** **; एकदा—** **एक दिन** **; गृह-दासीषु—** **जब घर की नौकरानियाँ काम में लगी हुई** **थीं** **; यशोदा—** **माता यशोदा** **; नन्द-गेहिनी—** **नन्द महाराज की रानी** **; कर्म-अन्तर—** **अन्य कामकाजों में** **; नियुक्तासु—** **लगी हुई** **;** **निर्ममन्थ—** **मथने लगी** **; स्वयम्—** **स्वयं, खुद** **; दधि—** **दही** **; यानि—** **जो** **; यानि—** **जो** **; इह—** **इस सश्बन्ध में** **; गीतानि—** **गीत** **; तत्-** **बाल-चरितानि—** **जिसमें अपने बालक के कार्यकलापों का वर्णन था** **; च—** **तथा** **; दधि-निर्मन्थने—** **दही मथने के** **; काले—** **समय** **; स्मरन्ती—** **स्मरण करती** **; तानि—** **उन्हें** **; अगायत—** **गाने लगीं।** **.** 

**श्रीशुकदेव गोस्वामी ने आगे कहा : एक दिन जब माता यशोदा ने देखा कि सारी** **नौकरानियाँ अन्य घरेलू कामकाजों में व्यस्त हैं, तो वे स्वयं दही मथने लगीं। दही मथते समय** **उन्होंने कृष्ण की बाल-क्रीड़ाओं का स्मरण किया और स्वयं उन क्रीड़ाओं के विषय में गीत** **बनाते हुए उन्हें गुनगुनाकर आनन्द लेने लगीं।** **तात्पर्य :** श्रील विश्वनाथ चक्रवर्ती ठाकुर श्रील सनातन गोस्वामी कृत *वैष्णव तोषणी* से उद्धरण देते हुए कहते हैं कि कृष्ण द्वारा दही की मटकी तोडऩा और माता यशोदा द्वारा उनका बाँधा जाना दीपावली या दीपमालिका के दिन घटित हुआ। आज भी भारत में विशेषतया मुश्बई में यह त्यौहार बड़ी ही धूमधाम से काॢतक के महीने में फुलझडिय़ों तथा दीपों को जलाकर मनाया जाता है। यह माना जाता है कि नन्द महाराज की सारी गायों में से माता यशोदा की कुछ गौवें ऐसी सुगन्धित घासें खाती थीं जिससे उनका दूध भी सुगन्धित हो जाता था। माता यशोदा इन्हीं गायों का दूध एकत्र करके दही बनाकर स्वयं मक्खन निकालना चाहती थीं क्योंकि उन्होंने सोचा कि यह बालक कृष्ण पड़ोसी गोपों तथा गोपियों के घरों में जाकर मक्खन चुराता है क्योंकि उसे दूध तथा सामान्य रीति से तैयार किया गया दही अच्छा नहीं लगता था। दही मथते समय माता यशोदा कृष्ण की बाल-लीलाओं के विषय में गीत गाते जा रही थीं। पुराने जमाने में यह प्रथा थी कि यदि कोई किसी बात को लगातार स्मरण रखना चाहता है, तो वह या तो उसे स्वयं कविता में ढाल दे या पेशेवर कवि से ऐसा करवा ले। ऐसा लगता है कि माता यशोदा कृष्ण की लीलाओं को किसी भी समय भूलना नहीं चाहती थीं। इसलिए उन्होंने कृष्ण के बाल्यकाल की सारी क्रीड़ाओं को—यथा पूतना, अघासुर, शकटासुर तथा तृणावर्त वध को—कविता में ढाल लिया था और दही मथते समय वे कवित्व-मय गीतों को गाती रहती थीं। जो लोग चौबीसों घंटे कृष्णभावनाभावित रहना चाहते हैं उन्हें ऐसा ही करना चाहिए। यह घटना बतलाती है कि यशोदा कितनी अधिक कृष्णभावनाभावित थीं। कृष्णभावनामृत में रहने के लिए ऐसे ही व्यकि्तयों का अनुसरण किया जाना चाहिए।  