**एवं स्वगेहदामानि यशोदा सन्दधत्यपि ।** **गोपीनां सुस्मयन्तीनां स्मयन्ती विस्मिताभवत् ॥ १७॥** 

शब्दार्थ **** 

**एवम्—** **इस प्रकार** **; स्व-गेह-दामानि—** **अपने घर की सारी रस्सियाँ** **; यशोदा—** **माता यशोदा** **; सन्दधति अपि—** **जोड़ती रहने पर** **भी** **; गोपीनाम्—** **जब माता यशोदा की अन्य सारी बुजुर्ग गोपी सखियाँ** **; सु-स्मयन्तीनाम्—** **इस तमाशे में आनन्द ले रही थीं** **;** **स्मयन्ती—** **माता यशोदा भी मुसका रही थीं** **; विस्मिता अभवत्—** **वे सारी की सारी आश्चर्यचकित थीं।** **.** 

**इस तरह माता यशोदा ने घर-भर की सारी रस्सियों को जोड़ डाला किन्तु तब भी वे कृष्ण** **को बाँध न पाईं। पड़ोस की वृद्धा गोपिकाएँ, जो माता यशोदा की सखियाँ थीं मुसका रही थीं** **और इस तमाशे का आनन्द ले रही थीं। इसी तरह माता यशोदा श्रम करते हुए भी मुसका रही** **थीं। वे सभी आश्चर्यचकित थीं।** **तात्पर्य :** वास्तव में यह विचित्र घटना थी क्योंकि कृष्ण छोटे छोटे हाथों वाले बालक मात्र थे। उन्हें बाँधने के लिए दो फुट से अधिक लश्बी रस्सी की आवश्यकता नहीं होनी चाहिए थी। घर-भर की सारी रस्सियाँ मिल कर सैकड़ों फुट लश्बी रही होंगी फिर भी सारी रस्सियाँ मिलाकर छोटी पड़ गईं और कृष्ण बाँधे नहीं जा सके। स्वाभाविक था कि माता यशोदा तथा उनकी सखी गोपियाँ सोचतीं, ''यह कैसे हो सकता है?ÓÓ यह तमाशा देख कर वे सभी मुसका रही थीं। पहली रस्सी दो अंगुल कम पड़ी थी और जब इसमें दूसरी रस्सी जोड़ दी गई तो भी वह दो अंगुल छोटी पड़ गई। यदि सभी रस्सियों की छोटाई की गणना की जाय तो यह कई सौ अंगुल हो जाती है। यह निश्चय ही आश्चर्यजनक बात थी। अपनी माता तथा उनकी सखियों के सश्मुख यह कृष्ण की अचिन्त्य शक्ति का एक और प्रदर्शन था।  