**विप्राद् द्विषड्गुणयुतादरविन्दनाभ-** **पादारविन्दविमुखात्श्वपचं वरिष्ठम् ।** **मन्ये तदॢपतमनोवचनेहितार्थ-** **प्राणं पुनाति स कुलं न तु भूरिमान: ॥ १०॥** 

**शब्दार्थ** 

**विप्रात्—** **ब्राह्मण की अपेक्षा** **; द्वि-षट्-गुण-युतात्—** **बारह ब्राह्मण गुणों से सश्पन्न*** **; अरविन्द-नाभ—** **भगवान्, विष्णु, जिनकी** **नाभि से कमल निकला है** **; पाद-अरविन्द—** **चरणकमलों की** **; विमुखात्—** **भक्ति से विमुख** **; श्व-पचम्—** **निश्नकुल में जन्मे या** **चाण्डाल को** **; वरिष्ठम्—** **अत्यन्त यशस्वी** **; मन्ये—** **मानता हूँ** **; तत्-अॢपत—** **भगवान् के चरणकमलों में शरणागत** **; मन:—** **अपना** **मन** **; वचन—** **शब्द** **; ईहित—** **प्रत्येक प्रयास** **; अर्थ—** **सश्पत्ति** **; प्राणम्—** **तथा जीवन** **; पुनाति—** **शुद्ध करता है** **; स:—** **वह (भक्त)** **;** **कुलम्—** **अपने परिवार को** **; न—** **नहीं** **; तु—** **लेकिन** **; भूरिमान:—** **जो झूठे ही अपने को प्रतिष्ठित पद पर सोचते हैं।** **.** 

* 

पूर्ण ब्राह्मण के बारह गुण इस प्रकार हैं—धर्म पालन, सत्य भाषण, तपस्या द्वारा इन्द्रिय निग्रह, ईष्र्या से रहित होना, बुद्धिमान होना, सहिष्णु होना, शत्रु न बनाना, यज्ञ करना, दान देना, स्थिर रहना, वेदाध्ययन में पारंगत होना तथा व्रत पालना। 

**यदि किसी ब्राह्मण में बारहों योग्यताएँ (** **सनत्सुजात** **ग्रन्थ में उल्लिखित) हों किन्तु यदि वह** **भक्त नहीं है और भगवान् के चरणकमलों से विमुख है, तो वह उस चाण्डाल भक्त से भी अधम** **होता है, जिसने अपना सर्वस्व मन, वचन, कर्म, सश्पत्ति तथा जीवन भगवान् को अॢपत कर** **दिया है। ऐसा भक्त उस ब्राह्मण से श्रेष्ठ है, क्योंकि भक्त अपने सारे परिवार को पवित्र कर** **सकता है जब कि झूठी प्रतिष्ठा वाला तथाकथित ब्राह्मण अपने आप को आप भी शुद्ध नहीं कर** **पाता।** **तात्पर्य :** यह एक भक्त तथा एक कर्मकाण्डी ब्राह्मण का अन्तर बताने वाला कथन बारह महाजनों में से एक प्रह्लाद महाराज का है। मानव समाज चार वर्णों तथा चार आश्रमों में बँटा है, किन्तु प्रधान सिद्धान्त उच्चकोटि का शुद्ध भक्त बनना है। *हरि-भक्ति-सुधोदय* में कहा गया है— *भगवद्भक्तिहीनस्य जाति: शाषं जपस्तप:।* *अप्राणस्यैव देहस्य मण्डनं लोकरञ्जनम्॥* ''यदि कोई ब्राह्मण, क्षत्रिय या वैश्य जैसे उच्चकुल में उत्पन्न होता है, किन्तु यदि वह भगवद्भक्त नहीं है, तो उसके ब्राह्मण, क्षत्रिय या वैश्य के सारे गुण व्यर्थ हैं। निस्सन्देह, वे शव के अलंकरण जैसे माने जाते हैं।ÓÓ इस श्लोक में प्रह्लाद महाराज विप्रों अर्थात् विद्वान ब्राह्मणों की बात करते हैं। चारों वर्णों—ब्राह्मण, क्षत्रिय, वैश्य तथा शूद्र—में विप्र को सर्वश्रेष्ठ माना जाता है, किन्तु अधम चाण्डाल परिवार में जन्मा भक्त ऐसे विप्रों से श्रेष्ठ होता है—क्षत्रियों, वैश्यों इत्यादि की तो बात ही नहीं उठती। भक्त अन्य सबों की अपेक्षा श्रेष्ठ है, क्योंकि वह ब्रह्म पद पर सदैव दिव्य पद पर रहता है— *मां च योऽव्यभिचारेण भक्तियोगेन सेवते।* *स गुणान्समतीत्यैतान् ब्रह्मभूयाय कल्पते॥* ''जो पूर्ण भक्ति में लगा रहता है, जो किसी भी परिस्थिति में च्युत नहीं होता, वह तुरन्त ही भौतिक गुणों को पार करके ब्रह्म पद को प्राप्त होता हैÓÓ ( *भगवद्गीता* १४.२६)। *सनत्सुजात* पुस्तक में प्रथम कोटिक ब्राह्मण के बारह गुण बताये गये हैं। वे इस प्रकार हैं— *ज्ञानं च सत्यं च दम: श्रुतं च* *ह्यमात्सर्यं ह्रीस्तितिक्षानसूया।* *यज्ञश्च दानं च धृति: शमश्च* *महाव्रता द्वादश ब्राह्मणस्य॥* कृष्णभावनामृत आन्दोलन में यूरोपीय तथा अमरीकी भक्तों को कभी-कभी ब्राह्मण मान लिया जाता है, किन्तु तथाकथित ब्राह्मण जाति के लोग उनसे अत्यधिक ईष्र्या करते हैं। ऐसी ईष्र्या के उत्तर में प्रह्लाद महाराज कहते हैं कि जो ब्राह्मण-कुल में उत्पन्न होकर अपने प्रतिष्ठित पद का मिथ्या गर्व करता है, वह स्वयं को भी शुद्ध नहीं कर पाता, परिवार की तो कोई बात ही नहीं उठती। किन्तु यदि निश्नकुल में उत्पन्न चाण्डाल भक्त हो और भगवान् के चरणकमलों में पूर्णत: समॢपत हो तो वह अपने पूरे परिवार को शुद्ध कर सकता है। हमें इसका वास्तविक अनुभव है कि किस तरह अमरीकियों तथा यूरोपीयों ने कृष्णभावनाभवित होकर अपने समूचे परिवारों को शुद्ध कर दिया है—यहाँ तक कि जब एक भक्त की माता मरने लगी तो उसने अपनी अन्तिम श्वास छोड़ते समय कृष्ण के विषय में जिज्ञासा प्रकट की। अतएव यह सैद्धान्तिक रूप से सही है तथा व्यावहारिक रूप से सिद्ध किया जा चुका है कि भक्त अपने परिवार, जाति, समाज तथा राष्ट्र की सर्वश्रेष्ठ सेवा कर सकता है। मूर्ख लोग भक्तों को पलायनवाद के सिद्धान्तों का पालन करने का दोषी ठहराते हैं। लेकिन वास्तविकता तो यह है कि भक्त ही अपने परिवार को उठाने वाला सही व्यक्ति होता है। भक्त हर वस्तु को भगवान् की सेवा में लगा देता है अतएव वह सदैव बढ़ा चढ़ा उन्नत व्यक्ति है।  