**परावरगतिज्ञाय सर्वाध्यक्षाय ते नम: ।** **अविश्वाय च विश्वाय तद्द्रष्ट्रेऽस्य च हेतवे ॥ ४८॥** 

**शब्दार्थ** 

**पर-अवर—** **उत्तम तथा निष्कृष्ट दोनों ही तरह की वस्तुओं के** **; गति—** **गन्तव्य** **; ज्ञाय—** **जाननेवाले को** **; सर्व—** **सभी वस्तुओं के** **;** **अध्यक्षाय—** **नियन्ता को** **; ते—** **आपको** **; नम:—** **हमारा नमस्कार** **; अविश्वाय—** **ब्रह्माण्ड से पृथक् रहनेवाले को** **; च—** **तथा** **;** **विश्वाय—** **भौतिक जगत की माया प्रकट करनेवाले को** **; तत्-द्रष्ट्रे—** **ऐसी माया के साक्षी को** **; अस्य—** **इस जगत के** **; च—** **तथा** **;** **हेतवे—** **मूल कारण को।** **.** 

**उत्तम तथा अधम समस्त वस्तुओं के गन्तव्य को जाननेवाले तथा समस्त जगत के अध्यक्ष** **नियन्ता आपको हमारा नमस्कार। आप इस ब्रह्माण्ड की सृष्टि से पृथक् हैं फिर भी आप वह** **मूलाधार हैं जिस पर भौतिक सृष्टि की माया का विकास होता है। आप इस माया के साक्षी भी** **हैं। निस्सन्देह आप अखिल जगत के मूल कारण हैं।** **तात्पर्य :** *पर* तथा *अवर* शब्द उत्तम सूक्ष्म तत्त्वों तथा निकृष्ट स्थूल तत्त्वों का बोध करानेवाले हैं। ये शब्द उत्तम पुरुषों अर्थात् भगवद्भक्तों तथा उन निकृष्ट पुरुषों के भी सूचक हैं, जो भगवान् की महिमा से अनजान होते हैं। भगवान् कृष्ण समस्त उत्तम तथा निकृष्ट जीवों एवं चराचर के भाग्य को जानते हैं और परब्रह्म के रूप में वे सबों के ऊपर अपने अनन्य पद पर बने रहते हैं जैसाकि *सर्वाध्यक्षाय* शब्द से इंगित होता है।  