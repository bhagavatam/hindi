**नमो गुणप्रदीपाय गुणात्मच्छादनाय च ।** **गुणवृत्त्युपलक्ष्याय गुणद्रष्ट्रे स्वसंविदे ॥ ४६॥** 

**शब्दार्थ** 

**नम:—** **नमस्कार** **; गुण-प्रदीपाय—** **विभिन्न गुणों को प्रकट करनेवाले को** **; गुण—** **भौतिक गुणों से** **; आत्म—** **स्वयं** **; छादनाय—** **वेश बदलनेवाले को** **; च—** **तथा** **; गुण—** **गुणों के** **; वृत्ति—** **कार्य करने से** **; उपलक्ष्याय—** **सुनिश्चित किये जा सकने वाले को** **;** **गुण-द्रष्ट्रे—** **गुणों के पृथक् साक्षी को** **; स्व—** **अपने भक्तों को** **; संविदे—** **ज्ञात।** **.** 

**नाना प्रकार के भौतिक तथा आध्याति्मक गुणों को प्रकट करनेवाले, हे भगवन्, आपको** **हमारा नमस्कार। आप अपने को भौतिक गुणों से छिपा लेते हैं किन्तु अन्तत: उन्हीं भौतिक गुणों** **के अन्तर्गत हो रहे कार्य आपके अस्तित्व को प्रकट कर देते हैं। आप साक्षी रूप में भौतिक गुणों** **से पृथक् रहते हैं और एकमात्र अपने भक्तों द्वारा भलीभाँति ज्ञेय हैं।** **तात्पर्य :** गुण के अनेक अर्थ हैं—प्रकृति के तीन गुण—सतो, रजो तथा तमोगुण; शुद्धता तथा आध्यात्मिक उन्नति के कारण प्रकट किये गये उत्तम गुण; अथवा मन, बुद्धि जैसी आन्तरिक इन्द्रियाँ। प्रदीपाय का अर्थ है ''प्रकट होनेवाले या प्रकाश करनेवाले को।ÓÓ इस तरह नागपत्नियाँ यहाँ पर भगवान् को सश्बोधित कर रही हैं कि आप समस्त भौतिक तथा आध्याति्मक गुणों को प्रकट करनेवाले हैं एवं जीवों को चेतन बनानेवाले हैं। कोई भी व्यक्ति भौतिक प्रकृति के पर्दे से ऊपर उठकर ही भगवान् का दर्शन कर सकता है इसीलिए उन्हें गुणात्मच्छादनाय कहा गया है। यदि कोई विधिवत् तथा बुद्धिमानी के साथ भौतिक गुणों की कार्यप्रणाली का अध्ययन करे तो वह इसी निष्कर्ष पर पहुँचेगा कि भगवान् का अस्तित्व है और वे अपनी मायाशक्ति उन्हीं को चकराने के लिए दिखलाते हैं, जो उनकी शरण ग्रहण नहीं करता। चूँकि भगवान् गुणों के साक्षी हैं अतएव वे इनसे कभी प्रभावित नहीं होते। वे गुण-द्रष्ट्रे कहलाते हैं। स्व का अर्थ ''अपने हीÓÓ है, अत: स्व-संविदे का अर्थ है कि भगवान् कृष्ण अपने ही लोगों— भक्तों—द्वारा जाने जा सकते हैं और केवल भगवान् ही अपने आपको भलीभाँति जान सकते हैं। अतएव हमें *भगवद्गीता* में दिये गये कृष्ण के उपदेशों को ग्रहण करके इस सही निष्कर्ष—भगवान् के चरणकमलों पर पूर्ण समर्पण—पर पहुँचना चाहिए। इस तरह हमें नागपत्नियों के उदाहरण का पालन करते हुए भगवान् का विनीत भाव से गुणगान करना चाहिए।  