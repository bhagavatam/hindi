**तच्चित्रताण्डवविरुग्नफणासहस्रो** **रक्तं मुखैरुरु वमन्नृप भग्नगात्र: ।** **स्मृत्वा चराचरगुरुं पुरुषं पुराणं** **नारायणं तमरणं मनसा जगाम ॥ ३०॥** 

**शब्दार्थ** 

**तत्—** **उनके** **; चित्र—** **विस्मयकारी** **; ताण्डव—** **शक्तिशाली नृत्य से** **; विरुग्न—** **भग्न** **; फणा-सहस्र:—** **अपने एक हजार फन** **;** **रक्तम्—** **रक्त** **; मुखै:—** **मुख से** **; उरु—** **अत्यधिक** **; वमन्—** **उगलते हुए** **; नृप—** **हे राजा परीक्षित** **; भग्न-गात्र:—** **कुचले अंगों वाला** **;** **स्मृत्वा—** **स्मरण करके** **; चर-अचर—** **सारे जड़ तथा जंगम प्राणियों के** **; गुरुम्—** **गुरु** **; पुरुषम्—** **पुरुष** **; पुराणम्—** **प्राचीन** **;** **नारायणम्—** **नारायण को** **; तम्—** **उन** **; अरणम्—** **शरण के लिए** **; मनसा—** **मन में** **.** 

**हे राजा परीक्षित, भगवान् कृष्ण के द्वारा विस्मयजनक शकि्तशाली नृत्य करने से कालिय** **के सभी एक हजार फण कुचलकर टूट गये। तब अपने मुखों से बुरी तरह रक्त वमन करते हुए** **सर्प ने श्रीकृष्ण को समस्त चराचर के शाश्वत स्वामी आदि भगवान् श्रीनारायण के रूप में** **पहचाना। इस तरह कालिय ने मन ही मन भगवान् की शरण ग्रहण कर ली।** **तात्पर्य :** श्रील प्रभुपाद ने भगवान् श्रीकृष्ण (भाग १, अध्याय १६) में दिखलाया है कि इसके पूर्व जो कालिय विष उगल रहा था, वही अब विष समाप्त हो जाने से रक्त वमन करने लगा। इस तरह उसका हृदय विष रूपी कलुष से धुल गया। स्मृत्वा शब्द अत्यन्त सार्थक है। कालिय की पत्नियाँ वास्तव में सच्चे रूप से कृष्ण-भक्त थीं और आचार्यों का कथन है कि उन पत्नियों ने प्राय: अपने पति को भगवान् की शरण ग्रहण करने के लिए मनाने का, प्रयास किया था। अन्त में असह्य पीड़ा के कारण कालिय ने अपनी पत्नियों की सलाह का स्मरण किया और भगवान् की शरण ग्रहण कर ली। श्रील विश्वनाथ चक्रवर्ती ठाकुर कहते हैं कि परश्परा से कालिय का प्रमुख प्रतिद्वन्द्वी विष्णुवाहन गरुड़ रहा है। किन्तु कालिय ने यह अनुभव किया कि अब ऐसे प्रतिद्वन्द्वी से उसका पाला पड़ा है, जो गरुड़ से हजारों गुना बलशाली है अतएव हो न हो वह भगवान् ही हो सकता है। इस तरह कालिय ने भगवान् कृष्ण की शरण ग्रहण की।  