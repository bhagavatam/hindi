जो उनके महल में दान माँगने आया था और किस तरह उन्होंने उन लीलाओं की चर्चा की, जिनमें उन्होंने अपने गुरु सान्दीपनि मुनि के घर में रहते हुए भाग लिया था। भगवान् कृष्ण का अन्तरंग मित्र ब्राह्मण सुदामा पूरी तरह निष्काम था। उसे जो कुछ अपने आप मिल जाता, उसी से वह अपना तथा अपनी पत्नी का भरण-पोषण करता था। इस तरह वे निर्धनता में जी रहे थे। एक दिन, जब सुदामा की पत्नी अपने पति के लिए भोजन तैयार करने के लिए कुछ न जुटा पाई, तो वह सुदामा के पास गई और उससे कहा कि वह द्वारका में रह रहे अपने मित्र कृष्ण के पास जाकर कुछ दान माँगे। सुदामा पहले तो हिचका, किन्तु जब पत्नी ने बहुत आग्रह किया, तो वह यह सोच कर जाने के लिए तैयार हो गया कि भगवान् से भेंट करने का यह अतीव शुभ अवसर होगा। उसकी पत्नी श्रीकृष्ण को उपहार में देने के लिए मु_ी-भर चावल माँग लाई और सुदामा द्वारका के लिए प्रस्थान कर गया। जब सुदामा भगवान् कृष्ण की पटरानी रुक्मिणीदेवी के महल के निकट पहुँचा, तो भगवान् ने उसे दूर से ही देख लिया। कृष्ण तुरन्त ही रुक्मिणी के बिस्तर से उठ खड़े हुए और उन्होंने अतीव हर्षपूर्वक अपने मित्र का आङ्क्षलगन किया। फिर उन्होंने सुदामा को बिस्तर पर बिठाया, अपने हाथों से उसके पाँव धोये और इस जल को अपने सिर पर छिड़का। इसके बाद उन्होंने उसे अनेक भेंटें दीं और धूप, दीप इत्यादि से उसकी पूजा की। इस बीच रुक्मिणी उस फटे-पुराने वषधारी ब्राह्मण पर चामर झलती रहीं। इससे महल के वासियों को आश्चर्य हुआ। तब कृष्ण ने अपने मित्र का हाथ अपने हाथ में ले लिया और अपने गुरु की पाठशाला में बहुत काल पूर्व रहते हुए, जो कुछ उन्होंने मिल कर किया था उसका स्मरण करते रहे। सुदामा ने यह इंगित किया कि कृष्ण शिक्षा प्राप्त करने की लीला में इसीलिए प्रवृत्त होते हैं कि मानव समाज के समक्ष आदर्श उपस्थित हो सके।  

**श्रीराजोवाच** 