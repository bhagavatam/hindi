**तां रूपिणीं श्रीयमनन्यगङ्क्षत निरीक्ष्य** **या लीलया धृततनोरनुरूपरूपा ।** **प्रीत: स्मयन्नलककुण्डलनिष्ककण्ठ-** **वक्त्रोल्लसत्स्मितसुधां हरिराबभाषे ॥ ९॥** 

**शब्दार्थ** 

**ताम्—** **उस** **; रूपिणीम्—** **रूप धारण किये** **; श्रीयम्—** **लक्ष्मी को** **; अनन्य—** **जिसके कोई अन्य न हो, एकमात्र** **; गतिम्—** **लक्ष्य** **;** **निरीक्ष्य—** **देखकर** **; या—** **जो** **; लीलया—** **लीला के रूप में** **; धृत—** **धारण करने वाले** **; तनो:—** **शरीरों के** **; अनुरूप—** **संगत** **;** **रूपा—** **जिसके रूप** **; प्रीत:—** **प्रसन्न** **; स्मयन्—** **हँसते हुए** **; अलक—** **बालों के गुच्छे** **; कुण्डल—** **कान के आभूषण** **; निष्क—** **गले** **का आभूषण** **; कण्ठ—** **गले में** **; वक्त्र—** **मुखमंडल** **; उल्लसत्—** **चमकता हुआ एवं सुखी** **; स्मित—** **हँसी** **; सुधाम्—** **अमृत** **; हरि:—** **कृष्ण ने** **; आबभाषे—** **कहा।** **.** 

**ज्योंही भगवान् कृष्ण ने उनका लक्ष्मी के रूप में चिन्तन किया, जो केवल उन्हें ही चाहती** **हैं, तो उन्हें मन्द हँसी आ गई। भगवान् अपनी लीलाएँ करने के लिए नाना रूप धारण करते हैं** **और वे यह सोच कर अत्यन्त प्रसन्न थे कि लक्ष्मी ने जो रूप धारण कर रखा था वह उनकी** **प्रेयसी होने के अनुरूप था। उनका मनोहर मुखमण्डल घुँघराले बालों, कुण्डलों, गले में पड़े हार** **तथा उनकी उज्जवल प्रसन्न मुसकान के अमृत से सुशोभित था। तब भगवान् ने उनसे इस प्रकार** **कहा।** **तात्पर्य :** श्रील श्रीधर स्वामी ने *विष्णु पुराण* का एक रोचक श्लोक उद्धृत किया है, जो श्री पराशर द्वारा कहा गया है— *देवत्वे देवदेहेयं मनुष्यत्वे च मानुषी।* *विष्णोर्देहानुरूपं वै करोत्येषात्मनस्तनुम्॥* ''जब भगवान् देवता के रूप में प्रकट होते हैं, तो वे (लक्ष्मी) देवी का रूप धारण करती हैं और जब वे मनुष्य रूप में प्रकट होते हैं, तो वे भी मानुषी रूप धारण करती हैं। इस तरह उनके द्वारा धारण किया हुआ शरीर भगवान् विष्णु द्वारा धारण किये गये रूप से मेल खाता है।ÓÓ श्रील विश्वनाथ चक्रवर्ती कहते हैं कि भगवान् कृष्ण वैकुण्ठ-पति से भी अधिक सुन्दर हैं और कृष्ण की प्रेयसी रुक्मिणीदेवी वैकुण्ठ-लोक की लक्ष्मी से भी अधिक रूपवती हैं।  

**श्रीभगवानुवाच** 