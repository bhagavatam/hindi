**त्वं न्यस्तदण्डमुनिभिर्गदितानुभाव** **आत्मात्मदश्च जगतामिति मे वृतोऽसि ।** **हित्वा भवद्भ्रुव उदीरितकालवेग** **ध्वस्ताशिषोऽब्जभवनाकपतीन्कुतोऽन्ये ॥ ९॥** 

**शब्दार्थ** 

**त्वम्—** **तुम** **; न्यस्त—** **जिन्होंने त्याग दिया है** **; दण्ड—** **संन्यासी का दंड** **; मुनिभि:—** **मुनियों द्वारा** **; गदित—** **कहा गया** **; अनुभाव:—** **जिसका पराक्रम** **; आत्मा—** **परमात्मा** **; आत्मा—** **स्वयं आप** **; द:—** **देने वाला** **; च—** **भी** **; जगताम्—** **सारे जगतों के** **; इति—** **इस** **प्रकार** **; मे—** **मेरे द्वारा** **; वृत:—** **चुना हुआ** **; असि—** **हो** **; हित्वा—** **त्याग कर** **; भवत्—** **आपकी** **; भ्रुव:—** **भौंहों से** **; उदीरित—** **उत्पन्न** **;** **काल—** **समय के** **; वेग—** **वेग से** **; ध्वस्त—** **नष्ट-भ्रष्ट** **; आशिष:—** **जिनकी आशाएँ** **; अब्ज—** **कमल से उत्पन्न (ब्रह्मा)** **; भव—** **शिवजी** **; नाक—** **स्वर्ग के** **; पतीन्—** **स्वामियों को** **; कुत:—** **तो फिर क्या** **; अन्ये-ओथेसर््.** 

**यह जानते हुए कि सन्यासियों का दंड त्यागे हुए महामुनि आपके यश का बखान करते हैं,** **कि आप तीनों जगतों के परमात्मा हैं और आप इतने दानी हैं कि अपने आपको भी दे डालते हैं,** **मैंने ब्रह्मा, शिव तथा स्वर्ग के शासकों को, जिनकी महत्वाकांक्षाएँ आपकी भ्रकुटी से उत्पन्न** **काल के वेग से नष्ट-भ्रष्ट हो जाती हैं, त्याग कर आपको अपने पति रूप में चुना है। तो फिर** **अन्य किसी विवाहार्थी में मेरी क्या रुचि हो सकती थी?** **तात्पर्य :** श्लोक १६ में आये कृष्ण के कथन का यह निराकरण है, जो महारानी रुक्मिणी द्वारा किया गया है। उसमें भगवान् कृष्ण ने कहा था— *भिक्षुभि: श्लाघिता मुधा* —मेरा यशोगान भिक्षुकों द्वारा किया जाता है। किन्तु रानी रुकि्मणी संकेत करती हैं कि वे तथाकथित भिक्षुक वास्तव में परमहंस अवस्था को प्राप्त मुनिजन हैं—ऐसे संन्यासी जिन्होंने सर्वोच्च आध्यात्मिक उन्नति प्राप्त कर ली है और इस तरह संन्यासी-दंड का परित्याग कर दिया है। श्लोक १६ में कृष्ण ने अपनी पत्नी पर दो दोषारोपण भी किये हैं। उन्होंने कहा— *वैदवर्येतद् अविज्ञाय* —हे वैदर्भी, तुम परिस्थिति से अवगत न थी तथा *त्वयादीर्घसमीक्षया* —क्योंकि तुममें दूरदॢशता नहीं थी। इस श्लोक में रुकि्मणी का कथन *इति मे* *वृतोऽसि* —मैंने तुश्हें पति रूप में इसलिए चुना क्योंकि तुममें उपर्युक्त गुण हैं। मैंने जल्दबाजी में चुनाव नहीं किया था। रुकि्मणी यह भी कहती हैं कि उन्होंने ब्रह्मा, शिव तथा स्वर्ग के अन्य शासकों को इसलिए छोड़ दिया था क्योंकि यद्यपि वे, भौतिकता की ²ष्टि से, महापुरुष हैं किन्तु ये कृष्ण की भ्रकुटी से उत्पन्न काल की प्रबल तरंगों से हताश हो जाते हैं। इसलिए रुक्मिणी में दूरदॢशता का अभाव नहीं था अपितु उन्होंने सश्पूर्ण ब्रह्माण्ड की परिस्थिति की थाह लेने के बाद ही कृष्ण को चुना था। श्रील विश्वनाथ चक्रवर्ती रुक्मिणी के भाव की व्यालया इस प्रकार देते हैं: ''हे पति! आपका यह आरोप कि मुझमें दूरदॢशता का अभाव है यह दिखलाता है कि आप मेरी दूरदॢशता को जानते थे। वस्तुत: मैंने आपको इसीलिए चुना क्योंकि मैं आपके असली यश को जानती थी।ÓÓ  