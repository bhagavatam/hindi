**एवं कुकुद्मिनं हत्वा स्तूयमान: दि्वजातिभि: ।** **विवेश गोष्ठं सबलो गोपीनां नयनोत्सव: ॥ १५॥** 

**शब्दार्थ** 

**एवम्—** **इस प्रकार** **; कुकुद्मिनम्—** **डिल्ले वाले (वृषासुर) को** **; हत्वा—** **मारकर** **; स्तूयमान:—** **प्रशंसित हुए** **; द्विजातिभि:—** **ब्राह्मणों द्वारा** **; विवेश—** **प्रविष्ट हुआ** **; गोष्ठम्—** **ग्वालों के गाँव में** **; स-बल:—** **बलराम सहित** **; गोपीनाम्—** **गोपियों के** **; नयन—** **आँखों के लिए** **; उत्सव:—** **उत्सव स्वरूप।** **.** 

**इस तरह अरिष्ट नामक वृषासुर का वध करने के बाद, गोपियों के नेत्रों के लिए उत्सव** **स्वरूप कृष्ण, बलराम सहित ग्वालों के ग्राम में प्रविष्ट हुए।** **तात्पर्य :** इस श्लोक में कृष्ण के भीतर आध्यात्मिक गुणों में जो सूक्ष्म विरोधाभास है उसका उदाहरण दिया गया है। इस चार पंक्तियों वाले श्लोक में एकही साथ हम जान पाते हैं कि भगवान् कृष्ण ने बलशाली दुष्ट असुर का वध किया और उनके कैशोर सौन्दर्य से उनकी सखियों को परम आनन्द मिला। भगवान् कृष्ण वज्र की तरह कठोर हैं और गुलाब के फूल की तरह कोमल जो उनके प्रति हमारे मनोभावों पर निर्भर करता है। अरिष्टासुर कृष्ण तथा उनके सारे साथियों को मारना चाहता था अत: भगवान् ने उसे गीले कपड़े की भाँति पछाड़ कर मार डाला। किन्तु गोपियाँ कृष्ण से प्रेम करती थीं अत: उन्होंने उनसे माधुर्य प्रेम का युवा बालक की तरह आदान-प्रदान किया।  