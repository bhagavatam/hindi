**कृष्ण कृष्ण महायोगिन्विश्वात्मन्विश्वभावन ।** **प्रपन्नां पाहि गोविन्द शिशुभिश्चावसीदतीम् ॥ ११॥** 

**शब्दार्थ** 

**कृष्ण कृष्ण—** **हे कृष्ण, हे कृष्ण** **; महा-योगिन्—** **महान् आध्यात्मिक शक्ति के स्वामी** **; विश्व-आत्मन्—** **हे ब्रह्माण्ड के परमात्मा** **;** **विश्व-भावन—** **हे ब्रह्माण्ड के रक्षक** **; प्रपन्नाम्—** **शरणागत षी की** **; पाहि—** **रक्षा करो** **; गोविन्द—** **हे गोविन्द** **; शिशुभि:—** **मेरे** **बच्चों समेत** **; च—** **तथा** **; अवसीदतीम्—** **दुख में डूब रही।** **.** 

**हे कृष्ण, हे कृष्ण! हे महान् योगी! हे परमात्मा तथा ब्रह्माण्ड के रक्षक! हे गोविन्द! मेरी रक्षा** **कीजिये। मैं आपकी शरण में हूँ। मैं तथा मेरे पुत्र दुख से अभिभूत हैं।** **तात्पर्य :** कुन्तीदेवी ने सोचा, ''चूँकि भगवान् कृष्ण सारे ब्रह्माण्ड का पालन करते हैं अत: वे हमारे परिवार की रक्षा निश्चय ही कर सकते हैं।ÓÓ *अवसीदतीम्* शब्द बतलाता है कि कुन्तीदेवी पर कष्टों का पहाड़ टूट पड़ा था। इस तरह निराश, वे असहाय बनकर कृष्ण की शरण ले रही थीं। *श्रीमद्भागवत* के प्रथम स्कंध में कुन्ती यह स्वीकार करती हैं कि वास्तव में ये विपदाएँ तो आशीर्वाद थीं क्योंकि इनसे बाध्य होकर वे सदैव प्रगाढ़ रूप से कृष्णभावनाभावित रहती थीं।  