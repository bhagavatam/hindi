**स तल्पात्तूर्णमुत्थाय कालोऽयमिति विह्वल: ।** **सूतीगृहमगात्तूर्णं प्रस्खलन्मुक्तमूर्धज: ॥ ३॥** 

शब्दार्थ **** 

**स:—** **वह (कंस)** **; तल्पात्—** **बिस्तर से** **; तूर्णम्—** **शीघ्र ही** **; उत्थाय—** **उठकर** **; काल: अयम्—** **यह रही मेरी मृत्यु, परम काल** **;** **इति—** **इस प्रकार** **; विह्वल:—** **उद्विग्न** **; सूती-गृहम्—** **सौर को** **; अगात्—** **गया** **; तूर्णम्—** **देरी लगाए बिना** **; प्रस्खलन्—** **बिखेरे हुए** **;** **मुक्त—** **खुले** **; मूर्ध-ज:—** **सिर के बाल।** **.** 

**कंस तुरन्त ही बिस्तर से यह सोचते हुए उठ खड़ा हुआ, ''यह रहा काल, जिसने मेरा वध** **करने के लिए जन्म लिया है।ÓÓ इस तरह उद्विग्न एवं अपने सिर के बाल बिखराए कंस तुरन्त ही** **उस स्थान पर पहुँचा जहाँ शिशु ने जन्म लिया था।** **तात्पर्य :** *काल:* शब्द महत्त्वपूर्ण है। यद्यपि यह बालक कंस का वध करने के लिए उत्पन्न हुआ था, किन्तु कंस ने सोचा कि इस बालक का वध करने का यह उपयुक्त समय है, जिससे स्वयं उसका जीवन बच जाए। वास्तव में काल भगवान् का ही दूसरा नाम है जब वे वध करने के उद्देश्य से प्रकट होते हैं। जब अर्जुन ने विराट रूप कृष्ण से पूछा, ''आप कौन हैं?ÓÓ तो भगवान् ने कहा कि मैं साक्षात् काल हूँ। प्रकृति का नियम है कि जब अवांछित रीति से जनसंलया में वृद्धि होती है, तो *काल* प्रकट होता है और भगवान् की ऐसी व्यवस्था बनती है कि लोग बड़ी संलया में युद्ध, महामारी, दुॢभक्ष इत्यादि नाना कारणों से मारे जाते हैं। उस समय नास्तिक राजनीतिक नेता भी गिरिजाघर, मसजिद या मन्दिर जाकर ईश्वर से कृपा माँगते हैं। किन्तु इसके पूर्व वे भगवान् को या उनकी इच्छा को जानने का कोई प्रयास नहीं करते। काल के प्रकट होने पर ही वे कृपा माँगते हैं। मृत्यु परम काल अर्थात् भगवान् का एक दूसरा गुण है। मृत्यु के समय नास्तिक को काल के समक्ष घुटने टेकने पड़ते हैं और तब भगवान् उसकी सारी सश्पत्ति हर लेते हैं ( *मृत्यु: सर्व हरश्चाहम्* ) और उसे दूसरा शरीर धारण करने के लिए बाध्य कर देते हैं ( *तथा देहान्तरप्राप्ति:* )। नास्तिक लोग इसे नहीं जानते और यदि जानते भी हैं, तो उपेक्षा करते हैं जिससे वे अपना सामान्य जीवन बिता सकें। कृष्णभावनामृत आन्दोलन उन्हें सिखलाने का प्रयास कर रहा है कि भले ही वे कुछ वर्षों तक महान् रक्षक या प्रहरी बने रहें, किन्तु काल के प्रकट होते ही उन्हें दूसरा शरीर धारण करना होगा। यही प्रकृति का नियम है। इसे न जानने के कारण वे प्रहरी बनकर अपना समय व्यर्थ गँवाते हैं और भगवान् की कृपा प्राप्त करने का प्रयास नहीं करते। स्पष्ट कहा गया है— *अप्राप्य मां निवर्तन्ते मृत्युसंसारवत्र्मनि* —कृष्णभावनामृत के बिना मनुष्य को जन्म-मृत्यु में भटकते रहना पड़ता है और इसका पता नहीं चल पाता है कि अगले जन्म में क्या होगा।  