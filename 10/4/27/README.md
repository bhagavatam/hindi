**यस्मिन्महद्गुणा राजन्गृह्यन्ते कविभिर्मुहु: ।** **न तेऽधुना पिधीयन्ते यथा भगवतीश्वरे ॥ ३४॥** 

**शब्दार्थ** 

**यस्मिन्—** **जिसमें** **; महत्-गुणा:—** **उच्च दिव्य गुण** **; राजन्—** **हे राजा** **; गृह्यन्ते—** **यशोगान किया जाता है** **; कविभि:—** **विचारवान्** **तथा ज्ञानी पुरुषों द्वारा** **; मुहु:—** **सदैव** **; न—** **नहीं** **; ते—** **वे** **; अधुना—** **आजकल** **; पिधीयन्ते—** **अ²श्य हो जाते हैं** **; यथा—** **जिस तरह** **;** **भगवति—** **भगवान् में** **; ईश्वरे—** **परम नियन्ता में।** **.** 

**हे राजा, आज भी प्रह्लाद महाराज के सद्गुणों का यशोगान विद्वान सन्तों तथा वैष्णवों द्वारा** **किया जाता है। जिस तरह सारे सद्गुण सदैव भगवान् में विद्यमान रहते हैं उसी प्रकार वे उनके** **भक्त प्रह्लाद महाराज में भी सदैव पाये जाते हैं।** **तात्पर्य :** प्रामाणिक शाष से पता चलता है कि प्रह्लाद महाराज अब भी वैकुण्ठलोक के साथ- साथ इसी भौतिक जगत में रहते हैं। एक साथ विभिन्न स्थानों में रहने का यह दिव्य गुण भगवान् की दूसरी योग्यता है। *गोलोक एव निवसत्यखिलात्म-भूता:* —यद्यपि भगवान् हर एक के हृदय में प्रकट होते हैं, तो भी वे अपने निजी लोक गोलोक वृन्दावन में रहते हैं। भक्त अपनी अनन्य भक्ति के कारण भगवान् जैसे ही गुण प्राप्त कर लेता है। सामान्य जीव इतने योग्य नहीं हो सकते, किन्तु एक भक्त पूरी तरह नहीं परंतु अंशत: भगवान् की ही तरह योग्य हो सकता है।  