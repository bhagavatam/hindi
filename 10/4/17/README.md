**तस्योग्रदण्डसंविग्ना: सर्वे लोका: सपालका: ।** **अन्यत्रालब्धशरणा: शरणं ययुरच्युतम् ॥ २१॥** 

**शब्दार्थ** 

**तस्य—** **उसकी (हिरण्यकशिपु की)** **; उग्र-दण्ड—** **अत्यन्त भयावह ताडऩा से** **; संविग्ना:—** **विचलित** **; सर्वे—** **सभी** **; लोका:—** **सारे लोक** **; स-पालका:—** **अपने प्रधान शासकों सहित** **; अन्यत्र—** **अन्य कहीं** **; अलब्ध—** **न प्राप्त करके** **; शरणा:—** **शरण** **;** **शरणम्—** **शरण के लिए** **; ययु:—** **पास आये** **; अच्युतम्—** **भगवान् के।** **.** 

**हिरण्यकशिपु द्वारा दिये गये कठोर दण्ड से सभी व्यक्ति, यहाँ तक कि विभिन्न लोकों के** **शासक भी, अत्यधिक पीडि़त थे। वे अत्यन्त भयभीत तथा उद्विग्न होकर और अन्य किसी की** **शरण न पा सकने के कारण अन्तत: भगवान् विष्णु की शरण में आये।** **तात्पर्य :** *भगवद्गीता* (५.२९) में भगवान् कृष्ण कहते हैं— *भोक्तारं यज्ञतपसां सर्वलोकमहेश्वरम्।* *सुहृदं सर्वभूतानां ज्ञात्वा मां शान्तिमृच्छति॥* ''मुनिगण मुझे समस्त यज्ञों तथा तपस्याओं का चरम प्रयोजन, समस्त लोकों तथा देवताओं का परमेश्वर तथा समस्त जीवों का उपकारी तथा शुभचिन्तक जानकर भौतिक यातनाओं से शान्ति-लाभ करते हैं।ÓÓ भगवान् कृष्ण वस्तुत: हर एक के श्रेष्ठ मित्र हैं। विपत्ति या दुख में शुभचिन्तक मित्र की खोज की जाती है और ऐसे ही परम शुभचिन्तक भगवान् श्रीकृष्ण हैं। अतएव विभिन्न लोकों के सारे निवासी अन्य कोई शरण न पाकर अपने परम मित्र के चरणकमलों की शरण ग्रहण करने के लिए बाध्य हो गए। यदि हम प्रारश्भ से ही परम मित्र की शरण खोजते रहें तो किसी प्रकार के भय का कोई कारण नहीं उठता। कहा गया है कि यदि जल में तैरते हुए कुत्ते की पूँछ पकड़ कर कोई व्यकि्त समुद्र पार करना चाहे तो वह निस्सन्देह मूर्ख है। इसी प्रकार विपत्ति के समय जो व्यक्ति देवताओं की शरण में जाता है, वह मूर्ख है, क्योंकि उसके सारे प्रयास व्यर्थ होंगे। हर परिस्थिति में मनुष्य को चाहिए कि भगवान् की शरण ग्रहण करे। तब किसी प्रकार का भय नहीं रहेगा।  