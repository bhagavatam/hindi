**एवमेतन्महाभाग यथा वदसि देहिनाम् ।** **अज्ञानप्रभवाहंधी: स्वपरेति भिदा यत: ॥ २६॥** 

शब्दार्थ **** 

**एवम्—** **हाँ, यह ठीक है** **; एतत्—** **तुमने जो कहा है** **; महा-भाग—** **हे महापुरुष** **; यथा—** **जिस तरह** **; वदसि—** **तुम बोल रहे हो** **;** **देहिनाम्—** **जीवों के विषय में** **; अज्ञान-प्रभवा—** **अज्ञानवश** **; अहम्-धी:—** **यह मेरा स्वार्थ (मिथ्या अहंकार) है** **; स्व-परा इति—** **यह दूसरे का स्वार्थ है** **; भिदा—** **भेद** **; यत:—** **ऐसी देहात्मबुद्धि के कारण।** **.** 

**हे महापुरुष कंस, केवल अज्ञान के प्रभाव के ही कारण मनुष्य भौतिक देह तथा अभिमान** **स्वीकार करता है। आपने इस दर्शन के विषय में जो कुछ कहा वह सही है। आत्म-ज्ञान से रहित** **देहात्म-बुद्धि वाले व्यक्ति ''यह मेरा है,ÓÓ ''ये पराया हैÓÓ के रूप में भेदभाव बरतते हैं।** **तात्पर्य :** भगवान् के निर्देशानुसार कार्य करने वाली प्रकृति के नियमों के द्वारा हर कार्य स्वत: होता रहता है। स्वतंत्र रूप से किसी द्वारा कुछ किए जाने का प्रश्न ही नहीं उठता क्योंकि इस भौतिक वातावरण में रहने वाला व्यक्ति प्रकृति के नियमों के अधीन है। अतएव हमारा मुलय कार्य यह होना चाहिये कि हम इस बद्ध जीवन से अपने को छुड़ाएँ और आध्यात्मिक जगत में जाँय। मनुष्य केवल अज्ञानवश यह सोचता है कि ''मैं देवता हूँ, मैं मनुष्य हूँ, मैं कुत्ता हूँ, मैं बिल्ली हूँÓÓ या फिर यदि अज्ञान और भी अधिक बढ़ जाता है, तो वह अपने को ईश्वर मानने लगता है। आत्म-साक्षात्कार प्राप्त हुए बिना मनुष्य का तामसी जीवन चलता रहता है।  