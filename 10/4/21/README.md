**तस्माद्भद्रे स्वतनयान्मया व्यापादितानपि ।** **मानुशोच यत: सर्व: स्वकृतं विन्दतेऽवश: ॥ २१॥** 

शब्दार्थ **** 

**तस्मात्—** **अत:** **; भद्रे—** **मेरी बहन (तुश्हारा कल्याण हो)** **; स्व-तनयान्—** **अपने पुत्रों के लिए** **; मया—** **मेरे द्वारा** **; व्यापादितान्—** **दुर्भाग्यवश मारे गए** **; अपि—** **यद्यपि** **; मा अनुशोच—** **दुखी मत होओ** **; यत:—** **क्योंकि** **; सर्व:—** **हर एक व्यक्ति** **; स्व-कृतम्—** **अपने कर्मों के ही सकाम फलों को** **; विन्दते—** **भोगता है** **; अवश:—** **विधना के वशीभूत होकर।** **.** 

**मेरी बहन देवकी, तुश्हारा कल्याण हो। हर व्यक्ति प्रारब्ध के अधीन अपने ही कर्मों के फल** **भोगता है। अतएव, दुर्भाग्यवश मेरे द्वारा मारे गए अपने पुत्रों के लिए शोक मत करो।** **तात्पर्य :** *ब्रह्म-संहिता* (५.५४) में कहा गया है— *यस्त्विन्द्रगोपमथवेन्द्रमहो स्वकर्म-* *बन्धानुरूपफलभाजनमातनोति ।* *कर्माणि निर्दहति किन्तु च भकि्तभाजां* *गोविन्दमादिपुरुषं तमहं भजामि॥* *इन्द्रगोप* नामक क्षुद्र कीट से लेकर स्वर्गलोक के राजा इन्द्र तक सारे प्राणियों को अपने सकाम कर्मों के फल भोगने पड़ते हैं। हमें ऊपर से दिखलाई पड़ सकता है कि कोई व्यकि्त किन्हीं बाह्य कारणों से कष्ट भोग रहा है या सुख उठा रहा है, किन्तु असली कारण तो उसके अपने सकाम कर्म होते हैं। यहाँ तक कि जब कोई किसी को मार डालता है, तो यह माना जाता है कि मारे जाने वाले व्यकि्त को अपने ही कर्म का फल मिला है और मारने वाला व्यक्ति भौतिक प्रकृति का कारण मात्र था। इस तरह कंस ने इस विषय का गंभीरता से विवेचन करते हुए देवकी से क्षमा याचना की। देवकी के पुत्रों की मृत्यु का कारण कंस नहीं अपितु उन पुत्रों का अपना भाग्य था। ऐसी अवस्था में देवकी को चाहिए था कि कंस को क्षमा कर दे और बिना शोक किए उसकी विगत करतूतों को भूल जाए। कंस ने अपना दोष स्वीकार किया, किन्तु उसने जो कुछ किया था वह प्रारब्ध के अधीन था। भले ही कंस देवकी के पुत्रों की मृत्यु का तत्कालिक प्रत्यक्ष कारण रहा हो, किन्तु सुदूर कारण तो उनके विगत कर्म ही थे। यथार्थ यही था।  