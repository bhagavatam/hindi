**इति प्रभाष्य तं देवी माया भगवती भुवि ।** **बहुनामनिकेतेषु बहुनामा बभूव ह ॥ १३॥** 

शब्दार्थ **** 

**इति—** **इस तरह** **; प्रभाष्य—** **कहकर** **; तम्—** **कंस से** **; देवी—** **देवी दुर्गा** **; माया—** **योगमाया** **; भगवती—** **भगवान् जैसी शक्ति से** **सश्पन्न** **; भुवि—** **पृथ्वी पर** **; बहु-नाम—** **अनेक नामों वाले** **; निकेतेषु—** **विभिन्न स्थानों में** **; बहु-नामा—** **अनेक नामों वाली** **;** **बभूव—** **हुईं** **; ह—** **निस्सन्देह।** **.** 

**कंस से इस तरह कहकर देवी दुर्गा अर्थात् योगमाया वाराणसी इत्यादि जैसे विभिन्न स्थानों** **में प्रकट हुईं और अन्नपूर्णा, दुर्गा, काली तथा भद्रा जैसे विभिन्न नामों से विलयात हुईं।** **तात्पर्य :** देवी दुर्गा कलकत्ता में काली, मुश्बई में मुश्बादेवी, वाराणसी में अन्नपूर्णा, कटक में भद्रकाली तथा अहमदाबाद में भद्रा कहलाती हैं। इस तरह अलग-अलग जगहों में वे अलग-अलग नामों से जानी जाती हैं। उनके भक्त *शाक्त* अर्थात् भगवान् की शक्ति के उपासक कहलाते हैं जबकि पूर्ण पुरुषोत्तम भगवान् के भक्त वैष्णव कहलाते हैं। वैष्णवों का दिव्य लोक अर्थात् वैकुण्ठ जाना निश्चित है, जबकि शाक्तों को इसी भौतिक जगत में रहकर तरह-तरह के भोग-विलास करना नियत है। भौतिक जगत में जीव को नाना प्रकार के शरीर धारण करने पड़ते हैं। *भ्रामयन् सर्वभूतानि यन्त्रारूढानि मायया* ( *भगवद्गीता* १८.६१)। योगमाया या माया दुर्गादेवी जीव की इच्छा के अनुसार उसे विशेष प्रकार का शरीर प्रदान करती हैं, जिसे *यन्त्र* अर्थात् मशीन कहा गया है। किन्तु जो जीव वैकुण्ठलोक चले जाते हैं उन्हें पुन: इस भौतिक शरीर रूपी बन्दीगृह में लौटना नहीं होता ( *त्यक्त्वा देहं पुनर्जन्म नैति मामेति* *सोऽर्जुन* )। *जन्म न एति* —ये शब्द सूचित करते हैं कि सारे जीव भगवान् की संगति का आनन्द उठाने के लिए वैकुण्ठ तथा वृन्दावन के दिव्य धामों में अपने मूल आध्यात्मिक शरीरों में रहते हैं।  