**स विजित्य दिश: सर्वा लोकांश्च त्रीन्महासुर: ।** **देवासुरमनुष्येन्द्रगन्धर्वगरुडोरगान् ॥ ५॥** **सिद्धचारणविद्याध्रानृषीन्पितृपतीन्मनून् ।** **यक्षरक्ष:पिशाचेशान्प्रेतभूतपतीनपि ॥ ६॥** **सर्वसत्त्वपतीञ्जित्वा वशमानीय विश्वजित् ।** **जहार लोकपालानां स्थानानि सह तेजसा ॥ ७॥** 

**शब्दार्थ** 

**स:—** **वह (हिरण्यकशिपु)** **; विजित्य—** **जीतकर** **; दिश:—** **दिशाएँ** **; सर्वा:—** **सभी** **; लोकान्—** **लोकों को** **; च—** **भी** **; त्रीन्—** **तीन** **(उच्च, मध्य तथा निश्न)** **; महा-असुर:—** **महान् दैत्य** **; देव—** **देवतागण** **; असुर—** **असुरगण** **; मनुष्य—** **मनुष्यों के** **; इन्द्र—** **राजा** **;** **गन्धर्व—** **गन्धर्वगण** **; गरुड—** **गरुड़** **; उरगान्—** **बड़े-बड़े सर्पों को** **; सिद्ध—** **सिद्ध** **; चारण—** **चारण** **; विद्याध्रान्—** **विद्याधरों को** **;** **ऋषीन्—** **ऋषियों तथा साधु पुरुषों को** **; पितृ-पतीन्—** **यमराज तथा पितरों के अन्य नायकों को** **; मनून्—** **सारे मनुओं को** **;** **यक्ष—** **यक्षगण** **; रक्ष:—** **राक्षसगण** **; पिशाच-ईशान्—** **पिशाच लोक के नायकों** **; प्रेत—** **प्रेतों** **; भूत—** **तथा भूतों के** **; पतीन्—** **स्वामियों को** **; अपि—** **भी** **; सर्व-सत्त्व-पतीन्—** **विभिन्न लोकों के स्वामियों को** **; जित्वा—** **जीतकर** **; वशम् आनीय—** **वश में** **करके** **; विश्व-जित्—** **सश्पूर्ण ब्रह्माण्ड का विजेता** **; जहार—** **अधीन कर लिया** **; लोक-पालानाम्—** **उन देवताओं का जो विश्व का** **कार्य सँभालते हैं** **; स्थानानि—** **स्थान** **; सह—** **सहित** **; तेजसा—** **उनकी सारी शक्ति।** **.** 

**हिरण्यकशिपु समग्र ब्रह्माण्ड का विजेता बन गया। इस महान् असुर ने तीनों लोकों—उच्च,** **मध्य तथा निश्न लोकों को जीत लिया जिसमें मनुष्यों, गन्धर्वों, गरुड़ों, महासर्पों, चारणों,** **विद्याधरों, महामुनियों, यमराजों, मनुष्यों, यक्षों, पिशाचों तथा उनके स्वामियों एवं भूत-प्रेतों के** **स्वामियों के लोक सश्मिलित थे। उसने उन सारे अन्य लोकों के शासकों को भी हरा दिया जहाँ-** **जहाँ जीव रहते थे और उन्हें अपने वश में कर लिया। सबों के निवासों को जीतकर उसने उनकी** **शक्ति तथा उनके प्रभाव को छीन लिया।** **तात्पर्य :** इस श्लोक में *गरुड़* शब्द यह सूचित करता है कि गरुड़ जैसे विशाल पकि्षयों के भी लोक थे। इसी प्रकार *उरग* शब्द इंगित करता है कि विशाल सर्पों के भी लोक हैं। ब्रह्माण्ड के विभिन्न लोकों का ऐसा वर्णन आधुनिक विज्ञानियों के लिए चुनौती स्वरूप है, जो यह सोचते हैं कि इस धरा लोक को छोड़कर सारे लोक शून्य हैं। विज्ञानी दावा करते हैं कि उन्होंने चन्द्र लोक की यात्राएँ की हैं जहाँ उन्हें कोई जीव नहीं मिले, केवल धूल तथा पत्थर के विशाल खड्डे मिले हैं, यद्यपि चन्द्रमा इतना चमकीला है कि समग्र ब्रह्माण्ड को प्रकाशित करने में सूर्य की तरह काम करता है। निस्सन्देह, आधुनिक विज्ञानियों को ब्रह्माण्ड विषयक वैदिक जानकारी के प्रति आश्वस्त कर पाना सश्भव नहीं है। तो भी हम विज्ञानियों की इन बातों से अत्यधिक प्रभावित नहीं हैं कि अन्य सारे लोक शून्य हैं और केवल पृथ्वी ही जीवों से पूर्ण है।  