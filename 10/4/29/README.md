**तस्यां रात्र्यां व्यतीतायां कंस आहूय मन्त्रिण: ।** **तेवय आचष्ट तत्सर्वं यदुक्तं योगनिद्रया ॥ २९॥** 

शब्दार्थ **** 

**तस्याम्—** **उस** **; रात्र्याम्—** **रात को** **; व्यतीतायाम्—** **बिताकर** **; कंस:—** **कंस ने** **; आहूय—** **बुलाकर** **; मन्त्रिण:—** **सारे मंत्रियों को** **;** **तेवय:—** **उन्हें** **; आचष्ट—** **सूचित किया** **; तत्—** **वह** **; सर्वम्—** **सब** **; यत् उक्तम्—** **जो कहा गया था (कि कंस का वध करने वाला** **अन्यत्र कहीं है)** **; योग-निद्रया—** **योगमाया, देवी दुर्गा द्वारा।** **.** 

**रात बीत जाने पर कंस ने अपने सारे मंत्रियों को बुलाकर वह सब उन्हें बतलाया जो** **योगमाया ने कहा था (जिसने यह रहस्य बताया था कि कंस को मारने वाला कहीं अन्यत्र उत्पन्न** **हो चुका है)।** **तात्पर्य :** *चंडी* नामक वैदिक शाष में भगवान् की शक्ति *माया* को *निद्रा* कहा गया है— *दुर्गादेवी* *सर्वभूतेषु निद्रारूपेण समास्थित:।* योगमाया तथा महामाया की शक्ति जीवों को इस जगत के अज्ञान रूपी गहन अंधकार में सुलाए रखती है। योगमाया अर्थात् देवी दुर्गा ने कंस को कृष्ण के जन्म के विषय में अंधकार में रखा और यह कहकर उसे भ्रान्त किया कि उसका शत्रु कृष्ण अन्यत्र जन्म ले चुका है। कृष्ण तो देवकी के पुत्र रूप में उत्पन्न हुए थे, किन्तु भगवान् की पूर्वयोजना के अनुसार, जिसकी भविष्यवाणी ब्रह्मा को की थी, वे माता यशोदा तथा नन्द महाराज एवं अन्य घनिष्ठ मित्रों तथा भक्तों को ग्यारह वर्षों तक आनन्द प्रदान करने के लिए वृन्दावन गए। इसके बाद वे कंस का वध करने लौटे। चूँकि कंस इसे नहीं जानता था इसीलिए उसने योगमाया के इस कथन पर विश्वास कर लिया कि कृष्ण अन्यत्र जन्म ले चुके हैं, देवकी से उत्पन्न नहीं हुए।  