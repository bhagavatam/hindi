**यथानेवंविदो भेदो यत आत्मविपर्यय: ।** **देहयोगवियोगौ च संसृतिर्न निवर्तते ॥ २०॥** 

शब्दार्थ **** 

**यथा—** **जिस तरह** **; अन्-एवम्-विद:—** **ऐसे व्यक्ति का जिसे (आत्म-तत्त्व तथा आत्मा के स्थायित्व का) शरीर के परिवर्तनों के** **बावजूद कोई ज्ञान नहीं होता** **; भेद:—** **शरीर तथा आत्मा का अन्तर** **; यत:—** **जिससे** **; आत्म-विपर्यय:—** **यह मूर्खतापूर्ण ज्ञान कि** **वह शरीर है** **; देह-योग-वियोगौ च—** **तथा विभिन्न शरीरों में सश्बन्ध तथा वियोगों को उत्पन्न करता है** **; संसृति:—** **बद्ध जीवन की** **निरन्तरता** **; न—** **नहीं** **; निवर्तते—** **रुकती है।** **.** 

**जो व्यक्ति शरीर तथा आत्मा की स्वाभाविक स्थिति को नहीं समझता वह देहात्मबुद्धि के** **प्रति अत्यधिक अनुरक्त रहता है। फलस्वरूप शरीर तथा उसके प्रतिफलों के प्रति अनुरक्ति के** **कारण वह अपने परिवार, समाज तथा राष्ट्र के साथ संयोग तथा वियोग का अनुभव करता है।** **जब तक ऐसा बना रहता है तब तक वह भौतिक जीवन बिताता है (अन्यथा मुक्त है)।** **तात्पर्य :** *श्रीमद्भागवत* (१.२.६) में पुष्टि की गई है— *स वै पुंसां परो धर्मो यतो भक्तिरधोक्षजे।* *अहैतुक्यप्रतिहता ययात्मा सुप्रसीदति॥* *धर्म* का अर्थ है ''काम में लगना।ÓÓ जो व्यक्ति भगवान् की सेवा में अविराम तथा निरवरोध लगा रहता है ( *यतो भक्तिरधोक्षजे* ) वह अपनी मूल आध्यात्मिक अवस्था को प्राप्त हुआ समझा जाता है। इस अवस्था को प्राप्त कर लेने पर वह सदैव दिव्य आनन्द का अनुभव करता है। अन्यथा देहात्मबुदि्ध के कारण उसे भौतिक कष्ट भोगने पड़ते। *जन्ममृत्युजराव्याधि दु:खदोषानुदर्शनम्।* शरीर में जन्म, मृत्यु, जरा तथा रोग लगे ही रहते हैं, किन्तु जिसका जीवन आध्यात्मिक है ( *यतो भक्तिरधोक्षजे* ) उसे जन्म, मृत्यु, जरा तथा रोग नहीं सताते। कोई यह तर्क कर सकता है कि चौबीसों घण्टे अध्यात्म में लगा रहने वाला व्यक्ति भी रोग से पीडि़त देखा जा सकता है। तथ्य तो यह है कि वह न तो कष्ट भोग रहा होता है, न रोगी होता है अन्यथा वह चौबीसों घण्टे आध्यात्मिक कार्यों में कैसे लगा रह सकता है? उदाहरणार्थ, कभी-कभी गंगा के जल के ऊपर गन्दा फेन या कूड़ा-करकट तैरता दिखता है। यह *नीर* *धर्म* कहलाता है। किन्तु जो गंगा में स्नान करने आता है, वह जल में तैरती हुई फेन तथा गंदगी की परवाह नहीं करता। वह इन गंदगियों को हाथ से हटाकर गंगा में स्नान करके स्नान का लाभ उठाता है। अत: आध्यात्मिक जीवन बिताने वाला व्यक्ति फेन तथा कूड़ा-करकट या अन्य ऊपरी गन्दी बातों से अप्रभावित रहता है। इसकी पुष्टि श्रील रूप गोवस्वामी ने की है— *ईहा यस्य हरेर्दास्ये कर्मणा मनसा गिरा।* *निखिलास्वप्यवस्थासु जीवन्मुक्त: स उच्यते॥* ''मनसा, वाचा, कर्मणा कृष्ण की सेवा में लगा हुआ व्यक्ति इस जगत में रहते हुए भी मुक्त होता है।ÓÓ ( *भक्तिरसामृत सिन्धु* १.२.१८७)। अत: गुरु को कभी भी सामान्य मनुष्य नहीं मानना चाहिए ( *गुरुषु नरमतिर्... नारकी स:* )। आध्यात्मिक गुरु या आचार्य जीवन में सदैव आध्यात्मिक पद पर रहता है। उसे जन्म, मृत्यु, जरा तथा व्याधि नहीं सताते। अतएव *हरिभक्तिविलास* के अनुसार आचार्य के तिरोधान होने पर उसके शरीर को भस्मीभूत नहीं किया जाता क्योंकि वह आध्याति्मक होता है। आध्यात्मिक शरीर भौतिक दशाओं से सदैव अप्रभावित रहता है।  