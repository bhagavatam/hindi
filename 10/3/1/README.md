हुए जिससे उनके माता-पिता यह समझ लें कि उनका पुत्र भगवान् है। चूँकि वे कंस से भयभीत थे अत: जब भगवान् सामान्य बालक के रूप में प्रकट हुए तो वे उन्हें नन्द महाराज के घर गोकुल ले गए। माता देवकी *सच्चिदानन्द* होने के कारण इस भौतिक जगत से सश्बद्ध नहीं है। भगवान् चार हाथों से युक्त प्रकट हुए मानो उनके गर्भ से उत्पन्न हुए हों। भगवान् के इस विष्णु रूप में देखकर वसुदेव विस्मित रह गए और उन्होंने देवकी समेत दिव्य हर्ष में आकर मन ही मन ब्राह्मणों को दस हजार गाएँ दान में दे डालीं। फिर वसुदेव ने भगवान् की स्तुति परम पुरुष, परब्रह्म, परमात्मा के सश्बोधनों से की जो द्वैत से परे हैं और भीतर तथा बाहर से सर्वव्यापक हैं। समस्त कारणों के कारण भगवान् भौतिक जगत से परे हैं यद्यपि वे ही इस भौतिक जगत के स्रष्टा हैं। जब वे इस जगत में परमात्मा रूप में प्रविष्ट होते हैं, तो वे सर्वव्यापक होते हुए ( *अण्डान्तरस्थ परमाणुचयान्तरस्थम्* ) भी दिव्य बने रहते हैं। इस भौतिक जगत के सृजन, पालन तथा संहार के लिए वे *गुणावतारों* —यथा ब्रह्मा, विष्णु तथा महेश्वर के रूप में प्रकट होते हैं। इस तरह वसुदेव ने भगवान् की सार्थक प्रार्थना की। उनके बाद देवकी ने भी भगवान् की दिव्य प्रकृति का वर्णन करते हुए प्रार्थना की। कंस के डर से तथा इस अभिलाषा से कि नास्तिक तथा अभक्तजन भगवान् को समझ न पाएँ देवकी ने भगवान् से प्रार्थना की कि वे इस चतुर्भुज रूप को त्यागकर दो हाथ वाले सामान्य बालक के रूप में प्रकट हों। भगवान् ने वसुदेव तथा देवकी को उन दो अन्य अवतारों का स्मरण कराया जो पहले ही उनके पुत्र रूप में प्रकट हो चुके थे। वे पृश्निगर्भ तथा वामनदेव के रूप में प्रकट हो चुके थे और अब तीसरी बार वे उनकी इच्छा-पूॢत के लिए देवकी के पुत्र रूप में प्रकट हो रहे थे। तब भगवान् ने कंस के कारागार में बन्दी वसुदेव तथा देवकी के आवास को छोडऩे का निश्चय किया और ठीक उसी समय योगमाया ने यशोदा की पुत्री के रूप में जन्म लिया। योगमाया की ही व्यवस्था द्वारा वसुदेव बन्दीगृह को त्यागने एवं कंस के हाथों से बालक को बचाने में समर्थ हो सके। जब वसुदेव कृष्ण को नन्द महाराज के घर लाए तो उन्होंने देखा कि योगमाया की व्यवस्था से यशोदा तथा दूसरे सारे लोग सोए हुए थे। इस तरह उन्होंने योगमाया को यशोदा की गोद से लेकर बदले में कृष्ण को रख दिया। फिर वे योगमाया को अपनी पुत्री के रूप में लेकर वापस लौट आए। उन्होंने योगमाया को देवकी के बिस्तर में रख दिया और पूर्ववत् बन्दी बन गए। गोकुल में यशोदा को यह पता नहीं चल पाया कि उन्हें लड़का हुआ या लड़की।  

**श्रीशुक उवाच** 