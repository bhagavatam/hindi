**अथैनमात्मजं वीक्ष्य महापुरुषलक्षणम् ।** **देवकी तमुपाधावत्कंसाद्भीता सुविस्मिता ॥ २३॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; अथ—** **वसुदेव द्वारा प्रार्थना करने के बाद** **; एनम्—** **इस कृष्ण को** **;** **आत्मजम्—** **अपने पुत्र** **; वीक्ष्य—** **देखकर** **; महा-पुरुष-लक्षणम्—** **भगवान् विष्णु के समस्त लक्षणों से युक्त** **; देवकी—** **कृष्ण की** **माता** **; तम्—** **उन (कृष्ण) की** **; उपाधावत्—** **प्रार्थना की** **; कंसात्—** **कंस से** **; भीता—** **भयभीत** **; सु-विस्मिता—** **ऐसा अद्भुत** **बालक देखकर आश्चर्यचकित।** **.** 

**शुकदेव गोस्वामी ने कहा : तत्पश्चात् यह देखकर कि उनके पुत्र में भगवान् के सारे लक्षण** **हैं, कंस से अत्यधिक भयभीत तथा असामान्य रूप से विस्मित देवकी भगवान् से प्रार्थना करने** **लगीं।** **तात्पर्य :** इस श्लोक का *सुविस्मिता* शब्द महत्त्वपूर्ण है, जिसका अर्थ है, ''चकित।ÓÓ देवकी तथा उनके पति वसुदेव को आश्वासन दिया गया था कि उनका पुत्र भगवान् है अतएव कंस द्वारा अवध्य है, किन्तु स्नेह के वशीभूत होकर तथा कंस की पूर्व नृशंसता को सोचकर वे भयभीत हो रहे थे कि कृष्ण का कहीं वध न हो जाए। इसीलिए *सुविस्मिता* शब्द का प्रयोग हुआ है। इसी प्रकार हम भी यह सोचकर हैरान हो जाते हैं कि यह आन्दोलन असुरों द्वारा कुचल डाला जाएगा या निर्भय होकर आगे बढ़ता जाएगा।  

**श्रीदेवक्युवाच** 