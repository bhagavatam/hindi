**व्यक्तं विभो स्थूलमिदं शरीरं** **येनेन्द्रियप्राणमनोगुणांस्त्वम् ।** **भुङ्क्षे स्थितो धामनि पारमेष्ठ्ये** **अव्यक्त आत्मा पुरुष: पुराण: ॥ ३३॥** 

**शब्दार्थ** 

**व्यक्तम्—** **प्रकट** **; विभो—** **हे प्रभु** **; स्थूलम्—** **विराट अभिव्यक्ति** **; इदम्—** **यह** **; शरीरम्—** **बाह्य शरीर** **; येन—** **जिससे** **; इन्द्रिय—** **इन्द्रियाँ** **; प्राण—** **प्राण** **; मन:—** **मन** **; गुणान्—** **दिव्य गुण** **; त्वम्—** **तुम** **; भुङ्क्षे—** **भोग करते हो** **; स्थित:—** **स्थित** **; धामनि—** **अपने** **धाम में** **; पारमेष्ठ्ये—** **परम** **; अव्यक्त:—** **सामान्य ज्ञान से प्रकट न होने वाला** **; आत्मा—** **आत्मा** **; पुरुष:—** **परम पुरुष** **; पुराण:—** **आदि, सबसे प्राचीन।** **.** 

**हे प्रभु, आप अपने धाम में निरन्तर स्थित रह कर अपने विराट रूप को इस विराट जगत के** **भीतर से विस्तारित करते हैं और इस तरह आप भौतिक जगत का आस्वादन करते प्रतीत होते हैं।** **आप ब्रह्म, परमात्मा, सबसे प्राचीन ईश्वर हैं।** **तात्पर्य :** कहा जाता है कि परम सत्य तीन रूपों में प्रकट होता है—निराकार ब्रह्म, अन्तर्यामी परमात्मा तथा भगवान् कृष्ण। यह विराट जगत भगवान् का स्थूल शरीर है, वे भौतिक रसों का आस्वादन अपने अंशों अर्थात् जीवों का विस्तार करके करते हैं। ये जीव गुणात्मक रूप से उनसे अभिन्न हैं। किन्तु भगवान् वैकुण्ठ लोक में स्थित हैं जहाँ वे आध्यात्मिक रसों का भोग करते हैं। अतएव एक परम सत्य भगवान् अपनी विराट अभिव्यक्ति द्वारा, अपने आध्यात्मिक ब्रह्मतेज द्वारा तथा परमेश्वर रूप में अपने साक्षात् अस्तित्व द्वारा सर्वत्र व्याप्त है।  