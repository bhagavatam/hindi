**यदि दास्यस्यभिमतान्वरान्मे वरदोत्तम ।** **भूतेवयस्त्वद्विसृष्टेवयो मृत्युर्मा भून्मम प्रभो ॥ ३५॥** 

**शब्दार्थ** 

**यदि—** **यदि** **; दास्यसि—** **दोगे** **; अभिमतान्—** **वांछित** **; वरान्—** **वर** **; मे—** **मुझको** **; वरद-उत्तम—** **हे समस्त वरदायकों में श्रेष्ठ** **;** **भूतेवय:—** **जीवों से** **; त्वत्—** **तुमसे** **; विसृष्टेवय:—** **उत्पन्न किये गये** **; मृत्यु:—** **मृत्यु** **; मा—** **नहीं** **; भूत्—** **हो** **; मम—** **मेरे** **; प्रभो—** **हे** **स्वामी।** **.** 

**हे प्रभो, हे श्रेष्ठ वरदाता, यदि आप मुझे मेरा मनचाहा वर देना ही चाहते हैं, तो यह वर दें** **कि मैं आपके द्वारा उत्पन्न किसी भी जीव के द्वारा मृत्यु को प्राप्त न होऊँ।** **तात्पर्य :** गर्भोदकशायी विष्णु की नाभि से उत्पन्न होकर ब्रह्माण्ड के प्रथम जीव ब्रह्मा ने इस संसार में रहने के लिए विभिन्न प्रकार के जीव उत्पन्न किये। अतएव सृष्टि के प्रारश्भ से सारे जीव एक श्रेष्ठ जीव से उत्पन्न हुए। अन्ततोगत्वा कृष्ण ही श्रेष्ठ जीव और अन्य सबों के जनक हैं। *अहं बीजप्रद:* *पिता* —वे समस्त जीवों के वीर्यदाता पिता हैं। यहाँ तक हिरण्यकशिपु ने ब्रह्माजी की पूजा भगवान् के रूप में की और वह उनके वर से अमर होने की आशा करता रहा। किन्तु अब यह समझकर कि ब्रह्मा भी अमर नहीं हैं, क्योंकि कल्पान्त के समय वे भी मर जाएँगे, हिरण्यकशिपु अत्यन्त सतर्क होकर ऐसा वर माँग रहा है, जो अमरता के ही समकक्ष है। उसका पहला प्रस्ताव है कि वह इस भौतिक जगत के भीतर ब्रह्मा द्वारा उत्पन्न किसी भी प्रकार के जीव द्वारा न मारा जा सके।  