**त्वमेव कालोऽनिमिषो जनाना-** **मायुर्लवाद्यवयवै: क्षिणोषि ।** **कूटस्थ आत्मा परमेष्ठ्यजो महां-** **स्त्वं जीवलोकस्य च जीव आत्मा ॥ ३१॥** 

**शब्दार्थ** 

**त्वम्—** **तुम, एक ही** **; एव—** **निश्चित** **; काल:—** **अनन्त समय** **; अनिमिष:—** **बिना पलक झाँपे** **; जनानाम्—** **समस्त जीवों के** **;** **आयु:—** **आयु, उम्र** **; लव-आदि—** **सेकंड, पल, मिनट तथा घन्टे आदि** **; अवयवै:—** **विभिन्न भागों से** **; क्षिणोषि—** **क्षीण करते हो,** **घटाते हो** **; कूट-स्थ:—** **किसी से प्रभावित हुए बिना** **; आत्मा—** **परमात्मा** **; परमेष्ठी—** **परमेश्वर** **; अज:—** **अजन्मा** **; महान्—** **महान** **;** **त्वम्—** **तुम** **; जीव-लोकस्य—** **इस भौतिक जगत का** **; च—** **भी** **; जीव:—** **जीवन का कारण** **; आत्मा—** **परमात्मा।** **.** 

**हे स्वामी, आप नित्य जागते रहते हैं और जो कुछ घटित होता है उसे देखते हैं। नित्य काल** **के रूप में आप अपने विभिन्न अंगों तथा क्षण, सेकंड, मिनट तथा घंटे से समस्त जीवों की आयु** **घटाते हैं फिर भी आप अपरिवर्तनशील हैं, एक ही साथ परमात्मा, साक्षी तथा अजन्मा,** **सर्वव्यापी नियन्ता हैं, जो समस्त जीवों के जीवन के कारण हैं।** **तात्पर्य :** इस श्लोक में *कूट-स्थ* शब्द अत्यन्त महत्त्वपूर्ण है। *ईश्वर: सर्वभूतानां हृद्देशेऽर्जुन* *तिष्ठति* —भगवान् प्रत्येक व्यक्ति के हृदय के भीतर विराजमान हैं। जैसाकि उपनिषदों में *एकत्वम्* शब्द से सूचित होता है यद्यपि जीव लाखों हैं लेकिन भगवान् परमात्मा रूप में उनमें से हर एक में स्थित हैं। फिर भी वे अनेक में एक हैं। जैसाकि *ब्रह्म-संहिता* में कहा गया है— *अद्वैतमच्युतमनादिमनन्तरूपम्* — उनके अनेक रूप हैं, किन्तु वे अद्वैत—एक तथा अपरिवॢतत हैं। चूँकि भगवान् सर्वव्यापी हैं, अतएव वे नित्य काल में भी स्थित हैं। जीवों को भगवान् का भिन्नांश कहा जाता है, क्योंकि वे सभी जीवों के जीवन तथा आत्मा हैं और उनके हृदयों में अन्तर्यामी के रूप में स्थित रहते हैं जैसी कि *अचिन्त्य* *भेदाभेद दर्शन* की स्थापना है। चूँकि सारे जीव ईश्वर के अंश हैं, अत: वे गुणों में उनके समान होकर भी उनसे भिन्न होते हैं। परमात्मा समस्त जीवों को क र्म करने के लिए प्रेरित करता है, वह एक है और अव्यय है। यद्यपि विषयों तथा कार्यकलापों की अनेक किस्में हैं फिर भी भगवान् एक है।  