**एतद्वां दॢशतं रूपं प्राग्जन्मस्मरणाय मे ।** **नान्यथा मद्भवं ज्ञानं मत्र्यलिङ्गेन जायते ॥ ४४॥** 

शब्दार्थ **** 

**एतत्—** **विष्णु का यह रूप** **; वाम्—** **तुम दोनों को** **; दॢशतम्—** **दिखलाया गया** **; रूपम्—** **चतुर्भुज भगवान् के रूप में मेरा स्वरूप** **;** **प्राक्-जन्म—** **पूर्व जन्मों का** **; स्मरणाय—** **तुमको स्मरण दिलाने के लिए** **; मे—** **मेरा** **; न—** **नहीं** **; अन्यथा—** **अन्यथा** **; मत्-भवम्—** **विष्णु का प्राकट्य** **; ज्ञानम्—** **यह दिव्य ज्ञान** **; मत्र्य-लिङ्गेन—** **मानवी शिशु की तरह जन्म लेकर** **; जायते—** **उत्पन्न होता है।** **.** 

**मैंने तुम लोगों को यह विष्णु-रूप मात्र अपने पूर्वजन्मों का स्मरण कराने के लिए** **दिखलाया है। अन्यथा यदि मैं सामान्य बालक की तरह प्रकट होता तो तुम लोगों को विश्वास न** **हो पाता कि भगवान् विष्णु सचमुच प्रकट हुए हैं।** **तात्पर्य :** देवकी को यह बताए जाने की आवश्यकता नहीं थी कि भगवान् विष्णु उनके पुत्र रूप में प्रकट हुए थे, वे इसे पहले से स्वीकार कर चुकी थीं। फिर भी वे चिन्तित थीं कि यदि पड़ोसी सुनेंगे कि उसके पुत्ररूप में विष्णु प्रकट हुए हैं, तो इस पर कोई विश्वास नहीं करेगा। इसलिए वे चाह रही थीं कि भगवान् विष्णु मानवी बालक का रूप धारण कर लें। दूसरी ओर भगवान् भी चिन्तित थे कि यदि वे सामान्य बालक के रूप में प्रकट हुए तो उनकी माता को विश्वास नहीं होगा कि भगवान् विष्णु प्रकट हुए हैं। भक्त तथा भगवान् के मध्य ऐसे ही व्यापार चलते हैं। भगवान् भक्तों के साथ मनुष्यों जैसा ही व्यवहार करते हैं, किन्तु इसका अर्थ यह नहीं है कि वे मनुष्य होते हैं क्योंकि ऐसा निर्णय तो अभक्तों का होता है ( *अवजानन्ति मां मूढा मानुषीं तनुमाश्रितम्* )। भक्तगण भगवान् को हर परिस्थिति में पहचान लेते हैं। भक्त तथा अभक्त में यही अन्तर होता है। भगवान् कहते हैं— *मन्मना भव मद्भक्तो* *मद्याजी मां नमस्कुरु* —अपने मन को मेरे चिन्तन में लगाओ, मेरे भक्त बनो, मुझे ही नमस्कार करो तथा मेरी पूजा करो। अभक्त को यह विश्वास ही नहीं हो पाता कि किसी व्यकि्त का चिन्तन करने मात्र से इस भौतिक संसार से मुक्ति मिल सकती है और वह भगवद्धाम वापस जा सकता है। किन्तु यह यथार्थ है। भगवान् मनुष्य के रूप में आते हैं और यदि कोई भगवान् के साथ प्रेमाभक्ति द्वारा जुड़ जाता है, तो उसका वैकुण्ठ लोक जाना निश्चित हो जाता है।  