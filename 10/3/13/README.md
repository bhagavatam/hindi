**स त्वं त्रिलोकस्थितये स्वमायया** **बिभॢष शुक्लं खलु वर्णमात्मन: ।** **सर्गाय रक्तं रजसोपबृंहितं** **कृष्णं च वर्णं तमसा जनात्यये ॥ २०॥** 

शब्दार्थ **** 

**स: त्वम्—** **आप, जो वही व्यक्ति अर्थात् ब्रह्म हैं** **; त्रि-लोक-स्थितये—** **तीनों लोकों उच्च, मध्य तथा अध: लोकों का पालन करने** **के लिए** **; स्व-मायया—** **अपनी निजी शक्ति से (आत्ममायया )** **; बिभॢष—** **धारण करते हैं** **; शुक्लम्—** **सतोगुणी विष्णु के श्वेत** **रूप में** **; खलु—** **भी** **; वर्णम्—** **रंग** **; आत्मन:—** **आपकी ही कोटि का (विष्णुतत्त्व )** **; सर्गाय—** **सश्पूर्ण जगत की सृष्टि के लिए** **;** **रक्तम्—** **रजोगुण के रंग का लाल** **; रजसा—** **रजोगुण से युक्त** **; उपबृंहितम्—** **आविष्ट** **; कृष्णम् च—** **तथा अंधकार का गुण** **;** **वर्णम्—** **रंग** **; तमसा—** **अज्ञान से आवृत** **; जन-अत्यये—** **सश्पूर्ण सृष्टि के विनाश हेतु।** **.** 

**हे भगवन्, आपका स्वरूप तीनों भौतिक गुणों से परे है फिर भी तीनों लोकों के पालन हेतु** **आप सतोगुणी विष्णु का श्वेत रंग धारण करते हैं, सृजन के समय जो रजोगुण से आवृत होता है** **आप लाल प्रतीत होते हैं और अन्त में अज्ञान से आवृत संहार के समय आप श्याम प्रतीत होते हैं।** **तात्पर्य :** वसुदेव ने भगवान् से प्रार्थना की, ''आप *शुक्लम्* कहलाते हैं। *शुक्लम्* अथवा श्वेत परम सत्य का प्रतीक है क्योंकि यह भौतिक गुणों से अप्रभावित रहता है। ब्रह्माजी *रक्त* कहलाते हैं क्योंकि वे सृष्टि के रजोगुण के द्योतक हैं। तमोगुण (अंधकार) शिवजी के अधिकार में है क्योंकि वे विश्व का संहार करते हैं। इस जगत की सृष्टि, संहार और पालन आपकी शक्तियों द्वारा संचालित हैं, किन्तु आप इन गुणों से सदा अप्रभावित रहते हैं।ÓÓ जैसी कि वेदों में पुष्टि हुई है— *हरिॢह निर्गुण: साक्षात्* —भगवान् सारे भौतिक गुणों से मुक्त होते हैं। यह भी कहा जाता है कि भगवान् के शरीर में रजो तथा तमोगुण नहीं पाए जाते हैं। हमें अपनी इन्द्रियों के अनुभव के अनुसार में इस श्लोक में उल्लिखित तीन रंगों *शुक्ल, रक्त* तथा *कृष्ण* का शाब्दिक अर्थ नहीं ग्रहण करना चाहिए अपितु ये *सत्त्वगुण, रजोगुण* तथा *तमोगुण* का प्रतिनिधित्व करने वाले हैं। कभी-कभी हमें तमोगुणी बगुला श्वेत दिखता है। *बकान्ध न्याय* के अनुसार मूर्ख बगुला बैलों के अंडकोषों को लटकती मछलियाँ समझकर उसके पीछे दौड़ता है ताकि जैसे ही वे गिरें, उसी समय वह उन्हें पकड़ ले। इस तरह बगुला सदैव अंधकार में रहता है। यद्यपि वैदिक साहित्य के प्रणेता व्यासदेव श्याम रंग के थे, किन्तु इसका अर्थ यह नहीं है कि वे तमोगुणी थे। वे तो प्रकृति के भौतिक गुणों के परे सत्त्वगुण के सर्वोच्च पद पर प्रतिष्ठित थे। कभी-कभी ये रंग ( *शुक्लरक्तस्तथापीत:* ) ब्राह्मणों, क्षत्रियों, वैश्यों तथा शूद्रों को बतलाने वाले होते हैं। क्षीरोदकशायी भगवान् विष्णु श्याम रंग के हैं, शिवजी श्वेत और ब्रह्मा लाल रंग के, किन्तु श्रील सनातन गोस्वामी ने *वैष्णव तोषणी टीका* में लिखा है कि इन रंगों का प्रदर्शन इस तरह की अभिव्यकि्त के लिए नहीं होता। शुक्ल, रक्त तथा कृष्ण का सही ज्ञान इस प्रकार होता है। भगवान् सदैव दिव्य हैं, किन्तु सृष्टि करने के लिए वे ब्रह्मा का रक्त रंग धारण करते हैं। पुन: कभी-कभी भगवान् क्रुद्ध होते हैं। *भगवद्गीता*  (१६.१९) में भगवान् कहते हैं— *तानहं द्विषत: क्रूरान् संसारेषु नराधमान्।* *क्षिपाश्यजस्रमशुभान् आसुरीष्वेव योनिषु॥* ''जो लोग ईष्र्यालु तथा क्रूर हैं और नराधम हैं उन्हें मैं भवसागर में विविध असुर योनियों में डाल देता हूँ।ÓÓ इन असुरों का विनाश करने के लिए भगवान् क्रुद्ध होते हैं और तब वे शिवजी का रूप ग्रहण करते हैं। संक्षेप में, भगवान् तीनों गुणों से परे हैं। हमें इन्द्रिय अनुभूति के कारण अन्यथा सोचकर दिग्भ्रमित नहीं होना चाहिए। हमें महाजनों के माध्यम से भगवान् की स्थिति को समझना चाहिए। जैसाकि *श्रीमद्भागवत* (१.३.२८) में कहा गया है— *एते चांश कला: पुंस: कृष्णस्तु भगवान् स्वयम्।*   