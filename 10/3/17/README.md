**रूपं यत्तत्प्राहुरव्यक्तमाद्यं** **ब्रह्म ज्योतिॢनर्गुणं निॢवकारम् ।** **सत्तामात्रं निॢवशेषं निरीहं** **स त्वं साक्षाद्विष्णुरध्यात्मदीप: ॥ २४॥** 

शब्दार्थ **** 

**श्री-देवकी उवाच—** **श्री देवकी ने कहा** **; रूपम्—** **स्वरूप** **; यत् तत्—** **क्योंकि आप वही रूप हैं** **; प्राहु:—** **कहलाते हैं** **;** **अव्यक्तम्—** **अव्यक्त, भौतिक इन्द्रियों द्वारा अनुभूत न होने वाले (अत: श्रीकृष्णनामादि न भवेद् ग्राह्यमिन्द्रियै )** **; आद्यम्—** **आदि** **कारण** **; ब्रह्म—** **ब्रह्म** **; ज्योति:—** **प्रकाश** **; निर्गुणम्—** **भौतिक गुणों से रहित** **; निॢवकारम्—** **बिना परिवर्तन के विष्णु का शाश्वत** **स्वरूप** **; सत्ता-मात्रम्—** **आदि तत्त्व, सबका कारण** **; निॢवशेषम्—** **परमात्मा के रूप में सर्वत्र विद्यमान** **; निरीहम्—** **इच्छारहित** **;** **स:—** **वह परम पुरुष** **; त्वम्—** **आपको** **; साक्षात्—** **प्रत्यक्ष** **; विष्णु:—** **भगवान् विष्णु** **; अध्यात्म-दीप:—** **समस्त दिव्य ज्ञान के लिए** **दीपक (आपको जान लेने पर सब कुछ जाना जा सकता है** **.** 

**श्रीदेवकी ने कहा : हे भगवन, वेद अनेक हैं। उसमें से कुछ आपको शब्दों तथा मन द्वारा** **अव्यक्त बतलाते हैं फिर भी आप सश्पूर्ण विश्व के उद्गम हैं। आप ब्रह्म हैं, सभी वस्तुओं से बड़े** **और सूर्य के समान तेज से युक्त। आपका कोई भौतिक कारण नहीं, आप परिवर्तन तथा** **विचलन से मुक्त हैं और आपकी कोई भौतिक इच्छाएँ नहीं हैं। इस तरह वेदों का कथन है कि** **आप ही सार हैं। अत: हे प्रभु, आप समस्त वैदिक कथनों के उद्गम हैं और आपको समझ लेने** **पर मनुष्य हर वस्तु धीरे धीरे समझ जाता है। आप ब्रह्मज्योति तथा परमात्मा से भिन्न हैं फिर भी** **आप उनसे भिन्न नहीं हैं। आपसे ही सब वस्तुएँ उद्भूत हैं। दरअसल आप ही समस्त कारणों के** **कारण हैं, आप समस्त दिव्य ज्ञान की ज्योति भगवान् विष्णु हैं।** **तात्पर्य :** हर वस्तु के उद्गम विष्णु हैं और भगवान् विष्णु तथा भगवान् कृष्ण में कोई अन्तर नहीं क्योंकि दोनों ही *विष्णु-तत्त्व* हैं। ऋग्वेद से पता चलता है— *ú तद् विष्णो: परमं पदम्* —मूल तत्त्व तो सर्वव्यापी भगवान् विष्णु हैं, जो परमात्मा तथा तेजोमय ब्रह्म हैं। सारे जीव भी उन विष्णु के अंश हैं जिनकी शक्तियाँ विविध हैं ( *परास्य शक्तिॢवविधैव श्रूयते स्वाभाविकी ज्ञान-बलकि्रया च* )। इसलिए विष्णु या कृष्ण सर्वस्व हैं। *भगवद्गीता* (.८) में भगवान् कृष्ण कहते हैं— *अहं सर्वस्य प्रभवो मत्त:* *सर्वं प्रवर्तते* —मैं सारे आध्यात्मिक तथा भौतिक जगतों का उद्गम हूँ। सारी वस्तुएँ मुझी से उद्भूत हैं। अतएव कृष्ण हर वस्तु के आदि कारण हैं ( *सर्वकारणकारणम्* )। जब विष्णु अपने विश्वव्यापी रूप में विस्तार करते हैं, तो हमें समझना चाहिए कि वे *निराकार निॢवशेष ब्रह्मज्योति* रूप में हैं। यद्यपि सारी वस्तुएँ कृष्ण से उद्भूत होती हैं, किन्तु अन्ततोगत्वा वे एक पुरुष हैं। *अहं आदिॢह* *देवानाम्* वे ब्रह्मा, विष्णु तथा महेश्वर के उद्गम हैं और उन सबसे अनेक अन्य देवता प्रकट होते हैं। इसीलिए कृष्ण ने *भगवद्गीता* (१४.२७) में कहा है— *ब्रह्मणो हि प्रतिष्ठाहम्* —ब्रह्म मुझ पर आश्रित है। भगवान् यह भी कहते हैं ( *भगवद्गीता* ९.२३)— *येऽप्यन्यदेवताभक्ता यजन्ते श्रद्धयान्विता:।* *तेऽपि मामेव कौन्तेय यजन्त्यविधिपूर्वकम्॥* ''हे कुन्तीपुत्र! अन्य देवताओं को मनुष्य चाहे जो कुछ भी अॢपत क्यों न करे, किन्तु वास्तव में वह एकमात्र मेरे निमित्त होता है परन्तु वह असली समझ के बिना सश्पन्न किया जाता है।ÓÓ ऐसे अनेक लोग हैं, जो भिन्न-भिन्न देवताओं की पूजा, उन्हें पृथक् देवता मानकर करते हैं, किन्तु वास्तव में वे पृथक् होते नहीं। यथार्थ तो यह है कि हर देवता तथा हर जीव कृष्ण का अंश है ( *ममैवांशो जीवलोके* *जीवभूत:* )। देवता भी जीव की कोटि में आते हैं, वे पृथक् देवता नहीं होते। किन्तु अपरिपक्व बुद्धि वाले तथा भौतिक प्रकृति के गुणों से कलुषित व्यक्ति अपनी-अपनी बुद्धि के अनुसार विविध देवताओं की पूजा करते हैं। इसीलिए *भगवद्गीता* में इनकी भत्र्सना की गई है ( *कामैस्तैस्तैर्हृतज्ञाना:* *प्रपद्यन्तेऽन्यदेवता:* )। चूँकि लोग बुद्धिविहीन तथा बहुत कम प्रगत होते हैं और उन्हें सत्य का समुचित ज्ञान नहीं रहता इसलिए वे या तो विविध देवताओं की पूजा करते हैं या विभिन्न दर्शनों के अनुसार यथा मायावादी दर्शन के अनुसार चिन्तन करते हैं। कृष्ण या विष्णु ही हर वस्तु के वास्तविक उद्गम हैं। वेदों में कहा गया है— *यस्य भाषा सर्वमिदं* *विभाति।* परम सत्य का वर्णन *श्रीमद्भागवत* (.२८.१५) में *सत्यं ज्ञानमनन्तम् यद्ब्रह्मज्योति सनातनम्*  के रूप में हुआ है। यह ब्रह्मज्योति सनातन है फिर भी कृष्ण पर आश्रित है ( *ब्रह्मणो हि प्रतिष्ठाहम्* )। *ब्रह्म-संहिता* का कथन है कि भगवान् सर्वव्यापी हैं। *अण्डान्तरस्थपरमाणुचयान्तरस्थम्।* वे इस ब्रह्माण्ड के भीतर हैं और परमाणु के भीतर परमात्मा रूप में हैं। *यस्य प्रभा प्रभवतोजगदण्डकोटि-कोटि* *ष्वशेषवसुधादिविभूतिभिन्नम्* —ब्रह्म भी भगवान् से स्वतंत्र नहीं। अत: दार्शनिक जो कुछ भी वर्णन करता है, वह अन्ततोगत्वा कृष्ण या विष्णु ही है ( *सर्वं खल्विदं ब्रह्म, परं ब्रह्म परं धाम पवित्रं परमं* *भवान्* )। ज्ञान की विभिन्न अवस्थाओं के अनुसार भगवान् विष्णु का वर्णन भिन्न-भिन्न प्रकार से किया जाता है, किन्तु यथार्थत: वे हर वस्तु के उद्गम हैं। अनन्य भक्त होने के कारण देवकी जान चुकी थीं कि वही भगवान् विष्णु उनके पुत्र-रूप में प्रकट हुए हैं। इसीलिए वसुदेव की प्रार्थना के बाद देवकी ने प्रार्थना की। वे अपने भाई की क्रूरता के कारण अत्यधिक डरी हुई थीं। देवकी ने कहा, ''हे प्रभु! नारायण, भगवान् राम, शेष, वराह, नृङ्क्षसह, वामन, बलदेव तथा विष्णु से उद्भूत ऐसे ही असंलय अवतार जो आपके नित्य रूप हैं उन्हें वेदों ने मूल रूप माना है। आप मूल रूप हैं क्योंकि अवतार के रूप में आपके सभी स्वरूप इस भौतिक सृष्टि के परे हैं। आपका स्वरूप इस जगत की सृष्टि के पहले भी विद्यमान था। आपके स्वरूप नित्य तथा सर्वव्यापी हैं। ये स्वतोतेजस्वी, परिवर्तनरहित तथा भौतिक गुणों द्वारा अकलुषित हैं। ऐसे नित्य रूप ज्ञान से तथा आनन्द से पूर्ण हैं—वे सतोगुणी हैं और विभिन्न लीलाओं में लगे रहते हैं। आप किसी एक रूप तक ही सीमित नहीं हैं—ऐसे दिव्य शाश्वत स्वरूप आत्माराम हैं। मैं अब समझ गई हूँ कि आप भगवान् विष्णु हैं।ÓÓ इस तरह हम इस निष्कर्ष पर पहुँचते हैं कि भगवान् विष्णु ही सब कुछ हैं यद्यपि वे सारी वस्तुओं से भिन्न भी हैं। यही *अचिन्त्यभेदाभेदतत्त्व* दर्शन है।  