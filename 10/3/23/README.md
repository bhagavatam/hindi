**उपसंहर विश्वात्मन्नदो रूपमलौकिकम् ।** **शङ्खचक्रगदापद्मश्रिया जुष्टं चतुर्भुजम् ॥ ३०॥** 

शब्दार्थ **** 

**उपसंहर—** **वापस ले लीजिए** **; विश्वात्मन्—** **हे विश्वव्यापी भगवान्** **; अद:—** **उस** **; रूपम्—** **स्वरूप को** **; अलौकिकम्—** **इस जगत में** **अप्राकृतिक** **; शङ्ख-चक्र-गदा-पद्म—** **शंख, चक्र, गदा तथा कमल से युक्त** **; श्रिया—** **इन ऐश्वर्यों से युक्त** **; जुष्टम्—** **अलंकृत** **;** **चतु:-भुजम्—** **चार हाथों वाले।** **.** 

**हे प्रभु, आप सर्वव्यापी भगवान् हैं और आपका यह चतुर्भुज रूप, जिसमें आप शंख, चक्र,** **गदा तथा पद्म धारण किए हुए हैं, इस जगत के लिए अप्राकृत है। कृपया इस रूप को समेट** **लीजिए (और सामान्य मानवी बालक बन जाइए जिससे मैं आपको कहीं छिपाने का प्रयास कर** **सकूँ)।** **तात्पर्य :** देवकी भगवान् को छिपाने की सोच रही थीं। वे अन्य बालकों की तरह इन्हें कंस के हाथों सौंपना नहीं चाह रही थीं। यद्यपि वसुदेव ने वचन दिया था कि वे कंस को हर बालक दे दिया करेंगे, किन्तु इस बार वे अपना वचन भंग करके बालक को कहीं छिपा देना चाहते थे। किन्तु इस अद्भुत चतुर्भुज रूप के कारण उन्हें छिपा सकना असश्भव हो रहा था।  