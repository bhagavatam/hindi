**स निरीक्ष्याश्बरे देवं हंसवाहमुपस्थितम् ।** **ननाम शिरसा भूमौ तद्दर्शनमहोत्सव: ॥ २४॥** 

**शब्दार्थ** 

**स:—** **उसने (हिरण्यकशिपु ने)** **; निरीक्ष्य—** **देखकर** **; अश्बरे—** **आकाश में** **; देवम्—** **परम देवता** **; हंस-वाहम्—** **हंस-वायुयान पर** **चढऩे वाला** **; उपस्थितम्—** **अपने समक्ष स्थित** **; ननाम—** **नमस्कार किया** **; शिरसा—** **शिर के बल** **; भूमौ—** **भूमि पर** **; तत्-दर्शन—** **ब्रह्माजी का दर्शन कर के** **; महा-उत्सव:—** **अत्यन्त प्रसन्न।** **.** 

**आकाश में हंस-वायुयान पर सवार ब्रह्मा को अपने समक्ष देखकर हिरण्यकशिपु अत्यन्त** **प्रसन्न हुआ। वह तुरन्त शिर के बल भूमि पर गिर पड़ा और भगवान् के प्रति अपनी कृतज्ञता** **प्रकट करने लगा।** **तात्पर्य :** *भगवद्गीता* (९.२३-२४) में भगवान् कृष्ण कहते हैं— *येऽप्यन्यदेवताभक्ता यजन्ते श्रद्धयान्विता:।* *तेऽपि मामेव कौन्तेय यजन्त्यविधिपूर्वकम्॥* *अहं हि सर्वयज्ञानां भोक्ता च प्रभुरेव च।* *न तु मामभिजानन्ति तत्त्वेनातश्च्यवन्ति ते॥* ''हे कुन्तीपुत्र! मनुष्य अन्य देवों को जो भी कुछ चढ़ाता है, वह वास्तव में मेरे लिए ही होता है, किन्तु वह बिना सही ज्ञान के चढ़ाया जाता है। मैं ही एकमात्र भोक्ता हूँ और यज्ञ का एकमात्र स्वामी हूँ। जो लोग मेरे दिव्य स्वभाव को वास्तव में नहीं जानते वे पतित होते हैं।ÓÓ वास्तव में, कृष्ण कहते हैं ''जो लोग देवताओं की पूजा में लगे रहते हैं, वे बहुत बुद्धिमान नहीं होते, यद्यपि अप्रत्यक्ष रूप में यह मेरी ही पूजा है।ÓÓ उदाहरणार्थ, जब कोई व्यक्ति वृक्ष की जड़ों में पानी न डालकर वृक्ष की टहनियों तथा पत्तों में जल डालता है, तो वह पर्याप्त ज्ञान के अभाव में या अनुष्ठानों का पालन किये बिना ही ऐसा करता है। वृक्ष को जल देने की विधि है कि उसकी जड़ों में पानी डाला जाये। इसी प्रकार शरीर के विभिन्न अंगों की सेवा करने की विधि है पेट में भोजन डालना। एक तरह से सारे देवता परमेश्वर की सरकार के विभिन्न अफसर तथा निदेशक हैं। मनुष्य को सरकार द्वारा निॢमत कानून का पालन करना होता है न कि अफसरों या निदेशकों द्वारा निॢमत कानूनों का। इसी प्रकार प्रत्येक व्यक्ति को केवल परमेश्वर की पूजा करनी होती है। इससे भगवान् के विभिन्न अफसर तथा निदेशक स्वत: प्रसन्न हो लेंगे। सारे अफसर तथा निदेशक तो सरकार के प्रतिनिधि हैं और इनमें से किसी को भी घूस देना अवैध है। *भगवद्गीता* में इसे *अविधिपूर्वकम्* कहा गया है। दूसरे शब्दों में, कृष्ण देवताओं की अनावश्यक पूजा की अनुमति नहीं देते। *भगवद्गीता* में यह स्पष्ट कहा गया है कि वैदिक साहित्य में अनेक प्रकार के यज्ञ सश्पन्न करने की संस्तुति की गई है, किन्तु वास्तव में वे सब परमेश्वर को प्रसन्न करने के लिए हैं। यज्ञ का अर्थ है विष्णु। *भगवद्गीता* के तृतीय अध्याय में स्पष्ट कहा गया है कि मनुष्य को चाहिए कि यज्ञ अथवा विष्णु को प्रसन्न करने के लिए ही कर्म करे। मानव सवयता का पूर्ण रूप, जो वर्णाश्रम धर्म के नाम से जाना जाता है, विष्णु को प्रसन्न करने के ही निमित्त है। अतएव कृष्ण कहते हैं ''मैं समस्त यज्ञों का भोक्ता हूँ क्योंकि मैं ईश्वर हूँ। किन्तु अल्पज्ञ इस तथ्य को न जानते हुए क्षणिक लाभ के लिए देवताओं की पूजा करते हैं। अतएव वे इस भौतिक संसार में आ गिरते हैं और जीवन के इच्छित लक्ष्य को प्राप्त नहीं कर पाते।ÓÓ किन्तु यदि किसी को कोई भौतिक इच्छा पूरी करनी है, तो अच्छा हो कि वह इसके लिए परमेश्वर से प्रार्थना करे (यद्यपि यह शुद्ध भक्ति नहीं है) और इस तरह उसे वांछित फल प्राप्त होगा। यद्यपि हिरण्यकशिपु ने ब्रह्माजी को नमस्कार किया, किन्तु वह विष्णु के प्रति अत्यधिक शत्रुता रखता था। यह असुर का लक्षण है। असुरगण देवताओं की पूजा भगवान् से भिन्न होने के रूप में करते हैं और वे यह नहीं जानते कि सारे देवता भगवान् के दास होने के कारण ही शकि्तशाली होते हैं। यदि भगवान् देवताओं से शक्ति छीन लें तो देवतागण अपने उपासकों को वरदान न दे सकें। एक भक्त तथा असुर में यही अन्तर होता है कि भक्त यह जानता रहता है कि विष्णु भगवान् हैं और सभी लोग उनसे शक्ति प्राप्त करते हैं। एक भक्त विशेष शक्तियों के लिए देवताओं की पूजा न करके भगवान् विष्णु की पूजा यह जानते हुए करता है कि यदि उसे किसी शकि्त की आवश्यकता होगी तो वह विष्णु के भक्त के रूप में कर्म करता हुआ प्राप्त कर लेगा। अतएव शाष ( *भागवत* २.३.१०) में यह संस्तुति की गई है— *अकाम: सर्वकामो वा मोक्षकाम उदारधी:।* *तीव्रेण भक्तियोगेन यजेत पुरुषं परम्॥* ''जो व्यक्ति व्यापक बुद्धि का होता है, वह चाहे भौतिक इच्छओं से युक्त हो, या उनसे मुक्त हो अथवा मुक्ति चाहता हो उसे सभी तरह से परम पूर्ण भगवान् की पूजा करनी चाहिए।ÓÓ यदि मनुष्य भौतिक इच्छाओं से पूर्ण भी हो तो भी उसे देवताओं की पूजा न करके परमेश्वर की पूजा करनी चाहिए। इससे परमेश्वर के साथ उसका सश्बन्ध स्थापित होगा और वह असुर या अभक्त बनने से बच जायेगा। इस प्रसंग में श्रील मध्वाचार्य *ब्रह्म-तर्क* से निश्नलिखित उदाहरण देते हैं— *एकस्थानैककार्यत्वाद् विष्णो: प्राधान्यतस्तथा।* *जीवस्य तदधीनत्वान्न भिन्नाधिकृतं वच:॥* चूँकि विष्णु सर्वश्रेष्ठ हैं अतएव उनकी पूजा द्वारा मनुष्य की सारी इच्छाएँ पूरी हो सकती हैं। उसे किसी अन्य देवता की ओर ध्यान देने की आवश्यकता नहीं है।  