**नम आद्याय बीजाय ज्ञानविज्ञानमूर्तये ।** **प्राणेन्द्रियमनोबुद्धिविकारैव्र्यक्तिमीयुषे ॥ २८॥** 

**शब्दार्थ** 

**नम:—** **मैं सादर नमस्कार करता हूँ** **; आद्याय—** **आदि जीव को** **; बीजाय—** **विराट विश्व के बीज को** **; ज्ञान—** **ज्ञान के** **; विज्ञान—** **व्यावहारिक ज्ञान के** **; मूर्तये—** **अर्चा विग्रह या स्वरूप को** **; प्राण—** **प्राणों के** **; इन्द्रिय—** **इन्द्रिय के** **; मन:—** **मन के** **; बुद्धि—** **बुद्धि** **के** **; विकारै:—** **रूपान्तरों से** **; व्यक्तिम्—** **अभिव्यक्ति** **; ईयुषे—** **जिसने प्राप्त कर लिया है।** **.** 

**''मैं इस ब्रह्माण्ड के आदि पुरुष ब्रह्माजी को नमस्कार करता हूँ जो ज्ञान विशेष हैं तथा जो** **इस विराट जगत को उत्पन्न करने में मन तथा अनुभूत बुद्धि का उपयोग कर सकते हैं। उनके** **कार्य-कलापों के ही कारण इस ब्रह्माण्ड में हर वस्तु ²ष्टिगोचर हो रही है, अतएव वे समग्र** **अभिव्यक्तियों के कारण हैं।ÓÓ** **तात्पर्य :** *वेदान्त सूत्र* का शुभारश्भ इस घोषणा से होता है कि परम पुरुष ही समस्त सृष्टि का आदि स्रोत हैं ( *जन्माद्यस्य* )। कोई यह प्रश्न कर सकता है कि क्या ब्रह्माजी परम पुरुष हैं? नहीं। परम पुरुष तो कृष्ण हैं। ब्रह्मा कृष्ण से ही अपना मन, बुद्धि तथा अन्य सारी वस्तुएँ प्राप्त करते हैं और तब वे गौण स्रष्टा या इस ब्रह्माण्ड के शिल्पी बनते हैं। इस सश्बन्ध में हमें ध्यान रखना चाहिए कि सृष्टि संयोगवश विशाल ङ्क्षपड के विस्फोट से उत्पन्न नहीं हुई। वैदिक जिज्ञासु ऐसे निरर्थक सिद्धान्तों को नहीं मानते। प्रथम उत्पन्न जीव तो ब्रह्मा हैं जिसे भगवान् ने पूर्ण ज्ञान तथा बुद्धि प्रदान की। जैसाकि *श्रीमद्भागवत* में कहा गया है *तेने ब्रह्म हृदा य आदिकवये* —यद्यपि ब्रह्मा प्रथम उत्पन्न प्राणी हैं, लेकिन वे स्वतंत्र नहीं हैं, क्योंकि वे अपने हृदय में भगवान् की सहायता से बुद्धि प्राप्त करते हैं। सृष्टि के समय ब्रह्मा के अतिरिक्त अन्य कोई नहीं होता, अतएव वे भगवान् से प्रत्यक्ष रूप में हृदय के माध्यम से अपनी बुद्धि प्राप्त करते हैं। इसकी व्यालया *श्रीमद्भागवत* के प्रारश्भ में की जा चुकी है। इस श्लोक में ब्रह्माजी को विराट् जगत का आदि कारण कहा गया है। यह भौतिक जगत में उनके पद का सूचक है। ऐसे अनेक नियंत्रक हैं जिन सबों को परमेश्वर विष्णु ने उत्पन्न किया। इसका चित्रांकन *चैतन्य-चरितामृत* में वॢणत एक घटना में हुआ है। जब इस ब्रह्माण्ड विशेष के ब्रह्मा को कृष्ण ने द्वारका में आमंत्रित किया तो उन्होंने सोचा कि वे ही एकमात्र ब्रह्मा हैं। अतएव जब कृष्ण ने अपने नौकर से पूछा कि कौन से ब्रह्मा भेंट करने द्वार पर आये हैं, तो ब्रह्माजी को आश्चर्य हुआ। उसने उत्तर दिया कि चारों कुमारों के पिता ब्रह्माजी द्वार पर प्रतीक्षा कर रहे हैं। बाद में ब्रह्माजी ने कृष्ण से पूछा कि आपने यह क्यों पूछा था कि कौन से ब्रह्मा आये हैं। तो भगवान् ने बताया कि ऐसे लाखों ब्रह्मा हैं, क्योंकि ब्रह्माण्ड भी लाखों हैं। तब कृष्ण ने सारे ब्रह्माओं को बुलाया तो सारे ब्रह्मा तुरन्त उनसे भेंट करने गये। *चतुर्मुख* ब्रह्मा ने चार मुख होने के कारण उन अनेक ब्रह्माओं के मध्य अपने को अत्यन्त तुच्छ प्राणी समझा जिनके अनेक मुख थे। इस प्रकार प्रत्येक ब्रह्माण्ड का एक शिल्पी ब्रह्मा होता है और कृष्ण उन सबों के आदि स्रोत हैं।  