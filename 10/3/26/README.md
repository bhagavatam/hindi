**युवां वै ब्रह्मणादिष्टौ प्रजासर्गे यदा तत: ।** **सन्नियश्येनि्द्रयग्रामं तेपाथे परमं तप: ॥ ३३॥** 

शब्दार्थ **** 

**युवाम्—** **तुम दोनों (पृश्नि तथा सुतपा)** **; वै—** **निस्सन्देह** **; ब्रह्मणा आदिष्टौ—** **ब्रह्मा (जो पितामह या प्रजापतियों के पिता कहलाते** **हैं) की आज्ञा से** **; प्रजा-सर्गे—** **सन्तान उत्पन्न करने में** **; यदा—** **जब** **; तत:—** **तत्पश्चात्** **; सन्नियश्य—** **पूर्ण नियंत्रण में रखते हुए** **;** **इन्द्रिय-ग्रामम्—** **इन्द्रियों को** **; तेपाथे—** **की** **; परमम्—** **महान** **; तप:—** **तपस्या।** **.** 

**जब भगवान् ब्रह्मा ने तुम दोनों को सन्तान उत्पन्न करने का आदेश दिया तो तुम दोनों ने** **पहले अपनी इन्द्रियों को वश में रखते हुए कठोर तपस्या की।** **तात्पर्य :** यहाँ पर यह आदेश है कि सन्तान उत्पत्ति करते समय इन्द्रियों का किस तरह उपयोग किया जाए। वैदिक नियमों के अनुसार संतान उत्पन्न करने से पहले इनि्द्रयों का पूर्ण नियंत्रण करना चाहिये। यह नियंत्रण *गर्भाधान संस्कार* के माध्यम से पूरा होता है। भारत में विविध यांत्रिक विधियों से गर्भ निरोध करने पर बड़ा आन्दोलन छिड़ा हुआ है, किन्तु जन्म पर कभी यांत्रिक विधि से नियंत्रण नहीं किया जा सकता। जैसाकि *भगवद्गीता* (१३.९) में कहा गया है— *जन्ममृत्युजराव्याधि* *दु:खदोषानुदर्शनम्* —जन्म, मृत्यु, बुढ़ापा तथा रोग ये इस भौतिक जगत के प्रमुख दुख हैं। लोग जन्म को नियंत्रित करना चाह रहे हैं, किन्तु मृत्यु पर नियंत्रण करने में असमर्थ हैं और यदि हम मृत्यु को नियंत्रण में नहीं कर सकते तो जन्म को भी नियंत्रण में नहीं ला सकते। दूसरे शब्दों में, जन्म को कृत्रिम ढंग से नियंत्रित करना मृत्यु पर कृत्रिम नियंत्रण करने से सुलभ नहीं है। वैदिक सवयता के अनुसार गर्भाधान को धाॢमक नियमों के प्रतिकूल नहीं होना चाहिए। तभी जन्म दर पर नियंत्रण हो सकता है। जैसाकि *भगवद्गीता* (७.११) में कहा गया है— *धर्माविरुद्धो भूतेषु* *कामोऽस्मि* —जो काम (यौन) धर्म के विरुद्ध नहीं है, वह भगवान् का स्वरूप है। लोगों को शिक्षा दी जानी चाहिए कि किस तरह संस्कारों के द्वारा वे उत्तम सन्तान उत्पन्न करें। गर्भ को कृत्रिम साधनों से नहीं रोका जाना चाहिए क्योंकि इससे पशु-सवयता का जन्म होगा। धाॢमक नियमों का पालन करने वाला स्वत: गर्भ-निरोध का पालन करता है क्योंकि आध्यात्मिक शिक्षा प्राप्त व्यकि्त जानता है कि काम का दुष्प्रभाव विविध प्रकार के दुखों के रूप में होता है ( *बहुदु:खभाज* )। जो आध्यात्मिक रूप से उन्नत है, वह अनियंत्रित यौन में लिप्त नहीं होता। अत: काम को या अधिक सन्तान के जन्म को बलपूर्वक रोके जाने की बजाय लोगों को आध्यात्मिक शिक्षा दी जानी चाहिए। तभी गर्भ निरोध स्वत: होने लगेगा। यदि कोई आध्यात्मिक प्रगति करने पर तुल जाए तो वह तब तक सन्तान उत्पन्न नहीं करेगा जब तक वह उस सन्तान को भक्त न बना सके। *श्रीमद्भागवत* (५.५.१८) में कहा गया है— *पिता न स* *स्यात्* —जब तक मनुष्य अपनी सन्तान को *मृत्यु* से अर्थात् जन्म-मरण के चक्र से बचा पाने में समर्थ न हो तब तक उसे पिता नहीं बनना चाहिए। किन्तु इसकी शिक्षा कहाँ दी जाती है? उत्तरदायी पिता कुत्तों और बिल्लियों की तरह सन्तानें नहीं उत्पन्न करता। लोगों को गर्भनिरोध के कृत्रिम साधनों को अपनाने के स्थान पर उन्हें कृष्णभावनामृत का प्रशिक्षण दिया जाना चाहिए क्योंकि तभी वे अपनी सन्तानों के प्रति अपने उत्तरदायित्व को समझ सकेंगे। यदि ऐसी सन्तानें उत्पन्न की जा सकें जो भक्त बनें और जिन्हें जन्म-मृत्यु के मार्ग से पृथक् रहने की शिक्षा दी जा सके ( *मृत्यु:संसारवत्र्मनि* ) तो गर्भनिरोध की कोई आवश्यकता नहीं रहती बल्कि संतान उत्पन्न करने के लिए मनुष्य को प्रोत्साहित किया जाना चाहिए। गर्भनिरोध की कृत्रिम विधियाँ निरर्थक हैं। कोई सन्तान उत्पन्न करे या नहीं, किन्तु कुत्तों और बिल्लियों जैसी जनसंलया से मानव समाज कभी भी सुखी नहीं रह सकता। इसलिए लोगों को आध्यात्मिक शिक्षा दिए जाने की आवश्यकता है, जिससे कुत्तों-बिल्लियों की तरह सन्तानें उत्पन्न करने के स्थान पर वे तपस्या करके भक्तों को जन्म दें। इससे उनके जीवन सफल हो जाएँगे।  