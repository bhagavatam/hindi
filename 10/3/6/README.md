**स विस्मयोत्फुल्लविलोचनो हङ्क्षर** **सुतं विलोक्यानकदुन्दुभिस्तदा ।** **कृष्णावतारोत्सवसश्भ्रमोऽस्पृशन्** **मुदा द्विजेवयोऽयुतमाप्लुतो गवाम् ॥ ११॥** 

शब्दार्थ **** 

**स:—** **वह (वसुदेव, जो आनकदुन्दुभि कहलाते हैं)** **; विस्मय-उत्फुल्ल-विलोचन:—** **भगवान् के सुन्दर स्वरूप को देखने से** **आश्चर्यचकित आँखें** **; हरिम्—** **भगवान् हरि को** **; सुतम्—** **पुत्र रूप में** **; विलोक्य—** **देखकर** **; आनकदुन्दुभि:—** **वसुदेव द्वारा** **;** **तदा—** **उस समय** **; कृष्ण-अवतार-उत्सव—** **कृष्ण के आविर्भाव पर उत्सव मनाने के लिए** **; सश्भ्रम:—** **सश्मान के साथ भगवान्** **का स्वागत करने की इच्छा** **; अस्पृशत्—** **बाँटने का अवसर प्राप्त किया** **; मुदा—** **अत्यधिक हर्ष के साथ** **; द्विजेवय:—** **ब्राह्मणों** **को** **; अयुतम्—** **दस हजार** **; आप्लुत:—** **विभोर** **; गवाम्—** **गाएँ।** **.** 

**जब वसुदेव ने अपने विलक्षण पुत्र को देखा तो उनकी आँखें आश्चर्य से विस्फारित रह गईं।** **उन्होंने परम हर्ष में मन ही मन दस हजार गाएँ एकत्र कीं और उन्हें ब्राह्मणों में वितरित कर दिया** **मानो कोई दिव्य उत्सव हो।** **तात्पर्य :** श्रील विश्वनाथ चक्रवर्ती ठाकुर ने वसुदेव को अपने विलक्षण पुत्र को देखे जाने पर जो आश्चर्य हुआ उसका विश्लेषण किया है। वसुदेव नवजात शिशु को बहुमूल्य वषों तथा रत्नों से आभूषित देखकर आश्चर्य से काँप रहे थे। वे तुरन्त समझ गए कि यह कोई सामान्य बालक नहीं अपितु चतुर्भुजी भगवान् हैं, जो अपने आदि रूप में पूरी तरह अलंकृत होकर प्रकट हुए हैं। पहला आश्चर्य यह था कि कंस के उस बन्दीगृह में जन्म लेने से भगवान् डरे नहीं जिसमें वसुदेव तथा देवकी बन्द थे। दूसरा यह कि सर्वव्यापी परम ब्रह्म होते हुए भी वे देवकी की कोख से पैदा हुए। तीसरा आश्चर्य यह कि कोख से जन्म लेने वाला बालक इतनी अच्छी तरह अलंकृत था। चौथा यह कि भगवान् तो वसुदेव के आराध्यदेव थे फिर भी वे उनके पुत्र रूप में उत्पन्न हुए। इन्हीं कारणों से वसुदेव अत्यधिक हॢषत थे अतएव वे क्षत्रियों की तरह पुत्र का जन्मोत्सव मनाना चाह रहे थे, किन्तु बन्दी होने के कारण प्रत्यक्ष रूप में ऐसा करपाने में असमर्थ थे इसीलिए उन्होंने यह उत्सव मन में ही मना लिया। इससे कोई अन्तर नहीं पड़ा। यदि कोई भगवान् की सेवा बाह्यत: नहीं कर सकता है, तो वह मन में भी उनकी सेवा कर सकता है क्योंकि मन के कार्य अन्य इन्द्रियों के कार्यों के ही समान होते हैं। यह *अद्वय ज्ञान* कहलाता है। लोग सामान्यतया पुत्र-जन्म पर कर्मकाण्डीय उत्सव मनाते हैं। तो फिर वसुदेव ऐसा उत्सव क्यों नहीं मना सकते थे जबकि भगवान् ही उनके पुत्र रूप में प्रकट हुए हों?  