**इत्युक्त्वासीद्धरिस्तूष्णीं भगवानात्ममायया ।** **पित्रो: सश्पश्यतो: सद्यो बभूव प्राकृत: शिशु: ॥ ४६॥** 

शब्दार्थ **** 

**श्री-शुक: उवाच—** **श्रीशुकदेव गोस्वामी ने कहा** **; इति उक्त्वा—** **इस तरह उपदेश देकर** **; आसीत्—** **रहे** **; हरि:—** **भगवान्** **;** **तूष्णीम्—** **मौन** **; भगवान्—** **भगवान् विष्णु** **; आत्म-मायया—** **अपनी आध्यात्मिक शक्ति से कार्य करते हुए** **; पित्रो: सश्पश्यतो:—** **यथार्थ रूप में माता-पिता द्वारा देखे जाकर** **; सद्य:—** **तुरन्त** **; बभूव—** **हो गये** **; प्राकृत:—** **सामान्य व्यक्ति की तरह** **; शिशु:—** **बालक।** **.** 

**शुकदेव गोस्वामी ने कहा : अपने माता-पिता को इस तरह उपदेश देने के बाद भगवान्** **कृष्ण मौन रहे। तब उन्हीं के सामने अपनी अंतरंगा शक्ति से उन्होंने अपने आप को एक छोटे** **शिशु के रूप में बदल लिया। (दूसरे शब्दों में, उन्होंने स्वयं को अपने आदि रूप में रूपान्तरित** **कर दिया—** **कृष्णस्तु भगवान् स्वयम्** **)।** **तात्पर्य :** जैसाकि *भगवद्गीता* (४.६) में कहा गया है— *सश्भवाश्यात्ममायया* —भगवान् जो भी करते हैं अपनी आध्यात्मिक शक्ति से करते हैं, उन पर भौतिक शक्ति से किसी प्रकार का दबाव नहीं पड़ता। भगवान् तथा सामान्य जीव में यही अन्तर है। वेदों का कथन है ( *श्वेताश्वतर उपनिषद्* ६.८) : *परास्य शक्तिॢवविधैव श्रूयते* *स्वाभाविकी ज्ञान-बल-क्रिया च।* यह स्वाभाविक है कि भगवान् भौतिक गुणों के द्वारा रंजित नहीं होते और चूँकि उनकी आध्यात्मिक शक्ति में हर वस्तु सुचारु ढंग से उपस्थित रहती है अतएव वे जो भी इच्छा करते हैं, वह तुरन्त हो जाता है। भगवान् *प्राकृत शिशु* अर्थात् इस जगत के शिशु नहीं हैं, अपितु अपनी आत्मशक्ति से वे उस रूप में प्रकट हुए। सामान्य लोगों को परम नियन्ता भगवान् को मनुष्य रूप में स्वीकार करने में कठिनाई हो सकती है क्योंकि वे भूल जाते हैं कि भगवान् *आत्ममायया* अर्थात् आध्यात्मिक शक्ति से कुछ भी कर सकते हैं। अविश्वासी लोग कहते हैं ''परम नियन्ता किस तरह सामान्य व्यकि्त के रूप में अवतरित हो सकता है?ÓÓ ऐसी विचारधारा भौतिकतावादी सोच है। श्रील जीव गोस्वामी कहते हैं कि भगवान् की शक्ति को हमारे शब्दों और मन की कल्पना के परे अर्थात् अचिन्त्य माने बिना हम उन्हें समझ नहीं सकते। जिन्हें इसमें सन्देह है कि भगवान् अपने को मानव रूप में अवतरित होकर, शिशु के रूप में उपस्थित कर सकते हैं, वे मूर्ख हैं क्योंकि वे कृष्ण के शरीर को भौतिक शरीर मानकर यह सोचते हैं कि वे जन्म लेते हैं और मरते भी हैं। *श्रीमद्भागवत* के तृतीय स्कंध के चौथे अध्याय (४.२८-२९) में कृष्ण द्वारा शरीर परित्याग का वर्णन मिलता है। महाराज परीक्षित ने शुकदेव गोस्वामी से पूछा, ''जब यदुवंश के सारे लोगों का अन्त हो गया तो कृष्ण ने भी अपना अन्त कर लिया और उनके परिवार में एकमात्र बचा रहने वाला व्यक्ति उद्धव था। ऐसा किस तरह सश्भव हुआ?ÓÓ शुकदेव गोस्वामी ने उत्तर दिया कि कृष्ण ने आत्मशकि्त से सारे परिवार को विनष्ट कर दिया और तब अपने शरीर को अन्तर्धान करने का विचार किया। इस सश्बन्ध में शुकदेव गोस्वामी ने बतलाया है कि भगवान् ने किस तरह अपना शरीर छोड़ा। किन्तु यह कृष्ण के शरीर का विनाश नहीं था प्रत्युत यह भगवान् की आत्मशक्ति द्वारा उनका अन्तर्धान होना था। वास्तव में भगवान् अपने शरीर का परित्याग नहीं करते क्योंकि वे शाश्वत हैं। जिस तरह वे विष्णु रूप से सामान्य शिशु का रूप धारण कर सकते हैं उसी तरह वे इच्छानुसार अपना शरीर किसी भी रूप में बदल सकते हैं। किन्तु इसका अर्थ यह नहीं होता कि वे अपने शरीर का परित्याग करते हैं। वे अपनी दिव्य शक्ति से काष्ठ या पत्थर के बने विग्रह में प्रकट हो सकते हैं। वे अपने शरीर को किसी भी वस्तु में बदल सकते हैं क्योंकि हर वस्तु उन्हीं की शकि्त है ( *परास्य शक्तिॢवविधैव श्रूयते* )। *भगवद्गीता* (७.४) में स्पष्ट कहा गया है— *भिन्ना प्रकृतिरष्टधा* —सारे भौतिक तत्त्व भगवान् की भिन्ना शक्तियाँ हैं। यदि वे अपने शरीर को *अर्चामूॢत* में परिणत कर देते हैं जिसे हम पत्थर या काष्ठ के रूप में देखते हैं, तो भी वे कृष्ण हैं। इसीलिए शाष आगाह करता है— *अच्र्ये विष्णौ शिलाधीर्गुरुषु नरमति:।*  जो व्यक्ति अर्चाविग्रह को काष्ठ या पत्थर का बना सोचता है, जो वैष्णव गुरु को सामान्य व्यक्ति मानता है या जो वैष्णव को भौतिक रूप में किसी विशेष जाति का मानता है, वह *नारकी* है अर्थात् नरक में वास करता है। भगवान् हमारे समक्ष इच्छानुसार अनेक रूपों में प्रकट हो सकते हैं, किन्तु हमें वास्तविकता जाननी चाहिए— *जन्म कर्म च मे दिव्यमेवं यो वेत्ति तत्त्वत:* ( *भगवद्गीता* ४.९)। साधु, गुरु तथा शाष के उपदेशों का पालन करने से ही कृष्ण को समझा जा सकता है और मनुष्य भगवद्धाम वापस जाकर अपने जीवन को सफल बना सकता है।  