**विश्वं यदेतत्स्वतनौ निशान्ते** **यथावकाशं पुरुष: परो भवान् ।** **बिभॢत सोऽयं मम गर्भगोऽभू-** **दहो नृलोकस्य विडश्बनं हि तत् ॥ ३१॥** 

शब्दार्थ **** 

**विश्वम्—** **सश्पूर्ण विश्व को** **; यत् एतत्—** **चर तथा अचर सृष्टियों से युक्त** **; स्व-तनौ—** **अपने शरीर के भीतर** **; निशा-अन्ते—** **संहार** **के समय** **; यथा-अवकाशम्—** **बिना कठिनाई के आपके शरीर में शरण** **; पुरुष:—** **भगवान्** **; पर:—** **दिव्य** **; भवान्—** **आप** **;** **बिभॢत—** **पालन करते हैं** **; स:—** **वही (भगवान्)** **; अयम्—** **वह रूप** **; मम—** **मेरा** **; गर्भ-ग:—** **मेरे गर्भ में आया** **; अभूत्—** **हुआ** **;** **अहो—** **ओह** **; नृ-लोकस्य—** **जीवों के इस जगत का** **; विडश्बनम्—** **सोच पाना कठिन है** **; हि—** **निस्सन्देह** **; तत्—** **वह (गर्भ)।** **.** 

**संहार के समय चर तथा अचर जीवों से युक्त सारी सृष्टियाँ आपके दिव्य शरीर में प्रवेश कर** **जाती हैं और बिना कठिनाई के वहीं ठहरी रहती हैं। किन्तु अब वही दिव्य रूप मेरे गर्भ से जन्म** **ले चुका है। लोग इस पर विश्वास नहीं करेंगे और मैं हँसी की पात्र बन जाऊँगी।** **तात्पर्य :** *चैतन्य-चरितामृत* में बतलाया गया है कि भगवान् की प्रेमा-भकि्त दो प्रकार की होती है *ऐश्वर्यपूर्ण* तथा *ऐश्वर्य शिथिल।* असली ईशप्रेम ऐश्वर्य शिथिल भक्ति से—शुद्ध प्रेम के बल पर— प्रारश्भ होता है। *प्रेमाञ्जनच्छुरितभक्तिविलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* ( *ब्रह्म-संहिता* ५.३८) शुद्ध भक्तजन अपनी आँखों में प्रेम का अंजन लगाकर भगवान् श्यामसुन्दर, मुरलीधर को दोनों हाथों में बाँसुरी झुलाते हुए देखना चाहते हैं। यह स्वरूप वृन्दावनवासियों के लिए उपलब्ध है, जो भगवान् के उस विष्णु अथवा नारायण रूप से प्रेम नहीं करते जो वैकुण्ठ में पूजित हैं जहाँ भक्तगण उनके ऐश्वर्य की प्रशंसा करते हैं अपितु वे उनके श्यामसुन्दर स्वरूप से प्रेम करते हैं। यद्यपि देवकी को वृन्दावन पद प्राप्त नहीं है, किन्तु वे वृन्दावन पद के निकट हैं। वृन्दावन पद पर कृष्ण की माता यशोदा हैं जबकि मथुरा तथा द्वारका पद पर कृष्ण की माता देवकी हैं। मथुरा तथा द्वारका में भगवान् का प्रेम ऐश्वर्य से मिश्रित रहता है, किन्तु वृन्दावन में भगवान् का ऐश्वर्य प्रदॢशत नहीं होता। भगवान् की प्रेमाभक्ति की पाँच अवस्थाएँ हैं—शान्त, दास्य, सलय, वात्सल्य तथा माधुर्य। देवकी वात्सल्य पद पर हैं। वे अपने शाश्वत पुत्र कृष्ण के साथ प्रेमव्यापार करना चाहती थीं इसीलिए वे चाहती थीं कि भगवान् अपना विष्णु का ऐश्वर्यशाली स्वरूप समेट लें। श्रील विश्वनाथ चक्रवर्ती ठाकुर ने इस श्लोक की टीका में इस तथ्य पर विशेष प्रकाश डाला है। *भक्ति, भगवान्* तथा *भक्त* —ये भौतिक जगत से सश्बद्ध नहीं रहते। इसकी पुष्टि *भगवद्गीता*  (१४.२६) में हुई है— *मां च योऽव्यभिचारेण भक्तियोगेन सेवते।* *स गुणान् समतीत्यैतान् ब्रह्मभूयाय कल्पते॥* ''जो अनन्य भक्ति के आध्यात्मिक कार्यों में अपने को लगाता है, वह तुरन्त ही प्रकृति के गुणों को लाँघकर आध्यात्मिक पद पर उठ जाता है।ÓÓ भक्ति में मनुष्य प्रारश्भ से ही दिव्य पद पर स्थित हो जाता है। अतएव वसुदेव तथा देवकी शुद्ध भक्ति पद पर स्थित होने से इस भौतिक जगत से परे हैं और उन्हें भौतिक भय नहीं सताता। किन्तु दिव्य जगत में शुद्ध भकि्त के कारण, गहन प्रेम के फलस्वरूप ऐसा ही भय बना रहता है। जैसाकि *भगवद्गीता* में कहा गया है ( *भक्त्या मामभिजानाति यावान् यश्चास्मि तत्त्वत:* ) ** तथा *श्रीमद्भागवत* में भी पुष्टि हुई है ( *भक्त्याहमेकया ग्राह्य:* ) भक्ति के बिना भगवान् की आध्यात्मिक स्थिति को समझा नहीं जा सकता। भक्ति की तीन अवस्थाएँ मानी जा सकती हैं— *गुणीभूत, प्रधानीभूत*  तथा *केवल* और इनके भी तीन विभेद हैं— *ज्ञान, ज्ञानमयी* तथा *रति* या *प्रेमा* अर्थात् सामान्य ज्ञान, ज्ञान- मिश्रित प्रेम तथा शुद्ध प्रेम। ज्ञान से, बिना किसी परिवर्तन के, केवल दिव्य आनन्द का अनुभव किया जा सकता है। यह अनुभूति *मानभूति* कहलाती है। ज्ञानमयी अवस्था में भगवान् के दिव्य ऐश्वर्यों का अनुभव होता है। किन्तु शुद्ध प्रेम या रति अवस्था में पहुँच कर भगवान् के कृष्ण या राम रूप की अनुभूति होती है। यही वांछनीय है। माधुर्य रस में तो मनुष्य भगवान् से अनुरक्त हो जाता है ( *श्रीविग्रहनिष्ठरूपादि* )। तब भगवान् तथा भक्त में प्रेम-व्यापार चालू होता है। व्रजभूमि या वृन्दावन में अपने हाथ में बाँसुरी लिए हुए कृष्ण की विशेष महत्ता *माधुरी... विराजते*  द्वारा वॢणत है। हाथ में बाँसुरी लिए भगवान् का स्वरूप अत्यन्त आकर्षक है और इस स्वरूप से श्रीमती राधारानी या राधिका विशेष आकृष्ट होती हैं। वे कृष्ण के साथ आनन्दमय सान्निध्य का भोग करती हैं। कभी-कभी लोग यह नहीं समझ पाते कि *श्रीमद्भागवत* में राधिका के नाम का उल्लेख क्यों नहीं हुआ। वास्तव में राधिका को *आराधन* शब्द से समझा जा सकता है, जिसका अर्थ है कि वह कृष्ण के साथ उच्चतम प्रेमालाप का आनन्द भोग करती हैं। देवकी नहीं चाहती थीं कि विष्णु को जन्म देने के कारण उनका उपहास हो अत: वे दो भुजाओं वाले कृष्ण को चाह रहीं थीं। इसीलिए उन्होंने भगवान् से अपना स्वरूप बदलने के लिए प्रार्थना की।  

**श्रीभगवानुवाच** 