**काचिद्रासपरिश्रान्ता पाश्र्वस्थस्य गदाभृत: ।** **जग्राह बाहुना स्कन्धं श्लथद्वलयमल्लिका ॥ १०॥** 

**शब्दार्थ** 

**काचित्—** **कोई गोपी** **; रास—** **रासनृत्य से** **; परिश्रान्ता—** **थकी हुई** **; पाश्र्व—** **बगल में** **; स्थस्य—** **खड़े हुए** **; गदा-भृत:—** **गदाधारी** **भगवान् कृष्ण के** **; जग्राह—** **पकड़ लिया** **; बाहुना—** **अपनी बाँह से** **; स्कन्धम्—** **कन्धे को** **; श्लथत्—** **ढीला करते हुए** **; वलय—** **अपने कंगन** **; मल्लिका—** **तथा (बालों में गुँथे) फूल।** **.** 

**जब एक गोपी रासनृत्य से थक गई तो वह अपनी बगल में खड़े गदाधर कृष्ण की ओर मुड़ी** **और उसने अपनी बाँह से उनके कन्धे को पकड़ लिया। नाचने से उसके कँगन तथा बालों में लगे** **फूल ढीले पड़ गये थे।** **तात्पर्य :** पिछले श्लोक में बताया गया है कि कृष्ण ने गोपियों के गायन तथा नृत्य की सराहना की और इस श्लोक में हम देखते हैं कि किस तरह गोपियों ने उनके साथ घनिष्ठता एवं विश्वास से पूर्ण आचरण किया। यहाँ पर एक थकी हुई गोपी कृष्ण के कन्धे पर अपनी बाँह टेक कर विश्राम लेने लगी। श्रील जीव गोस्वामी की व्यालया है कि इस श्लोक में प्रयुक्त *गदा* शब्द नृत्य-शिक्षक के उपयुक्त गदा की ओर संकेत करता है। कृष्ण अपने साथ यह गदा रासनृत्य के आनन्द को बढ़ाने के लिए ले आये थे। श्रील विश्वनाथ चक्रवर्ती कहते हैं कि यहाँ पर जिस गोपी का उल्लेख है, वह श्रीमती राधारानी है, जबकि पिछले श्लोक में वॢणत दो गोपियाँ क्रमश: विशाखा तथा ललिता हैं।  