**नैतत्समाचरेज्जातु मनसापि ह्यनीश्वर: ।** **विनश्यत्याचरन्मौढ्याद्यथारुद्रोऽब्धिजं विषम् ॥ ३०॥** 

**शब्दार्थ** 

**न—** **नहीं** **; एतत्—** **यह** **; समाचरेत्—** **करना चाहिए** **; जातु—** **कभी** **; मनसा—** **मन से** **; अपि—** **भी** **; हि—** **निश्चय ही** **; अनीश्वर:—** **जो** **नियन्ता नहीं है** **; विनश्यति—** **विनष्ट हो जाता है** **; आचरन्—** **आचरण करने पर** **; मौढ्यात्—** **मूर्खतावश** **; यथा—** **जिस तरह** **;** **अरुद्र:—** **जो रुद्र नहीं है** **; अब्धिजम्—** **समुद्र से उत्पन्न** **; विषम्—** **विष को।** **.** 

**जो महान् संयमकारी नहीं है, उसे शासन करने वाले महान् पुरुषों के आचरण की मन से भी** **कभी नकल नहीं करनी चाहिए। यदि कोई सामान्य व्यक्ति मूर्खतावश ऐसे आचरण की नकल** **करता है, तो वह उसी तरह विनष्ट हो जायेगा जिस तरह कि विष के सागर को पीने का प्रयास** **करने वाला व्यक्ति। यदि वह रुद्र नहीं है, नष्ट हो जायेगा।** **तात्पर्य :** शिवजी या रुद्र ने एक बार समुद्र-विष का पान किया जिसका परिणाम यह हुआ कि उनके गले में एक आकर्षक नीला चिह्न बन गया। किन्तु यदि हमें ऐसे विष की एक बूँद भी पीनी पड़े तो हम तुरन्त मर जायेंगे। जिस तरह हमें शिवजी की इस लीला की नकल नहीं करनी चाहिए उसी तरह हमें गोपियों के साथ कृष्ण के कार्यकलापों की भी नकल नहीं उतारनी चाहिए। हमें यह भलीभाँति समझ लेना चाहिए कि यद्यपि भगवान् कृष्ण निश्चित रूप से धर्म की स्थापना करने के लिए अवतरित होते हैं उसी तरह वे यह भी दिखाने के लिए अवतरित होते हैं कि वे ईश्वर हैं किन्तु हम नहीं। वह भी प्रदॢशत करना चाहिये। भगवान् अपनी अन्तरंगाशक्ति के साथ भोग करते हैं और इस तरह हमें आध्यात्मिक पद की ओर आकृष्ट करते हैं। हमें चाहिए कि हम कृष्ण की नकल करने का प्रयास न करें क्योंकि इससे हमें घोर कष्ट मिलेगा।  