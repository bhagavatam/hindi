**गोपीनां तत्पतीनां च सर्वेषामेव देहिनाम् ।** **योऽन्तश्चरति सोऽध्यक्ष: क्रीडनेनेह देहभाक् ॥ ३५॥** 

**शब्दार्थ** 

**गोपीनाम्—** **गोपियों के** **; तत्-पतीनाम्—** **उनके पतियों के** **; च—** **तथा** **; सर्वेषाम्—** **समस्त** **; एव—** **निस्सन्देह** **; देहिनाम्—** **देहधारी** **जीवों के** **; य:—** **जो** **; अन्त:—** **भीतर** **; चरति—** **रहता है** **; स:—** **वह** **; अध्यक्ष:—** **साक्षी** **; क्रीडनेन—** **क्रीड़ा के लिए** **; इह—** **इस** **संसार में** **; देह—** **अपना रूप** **; भाक्—** **धारण करते हुए।** **.** 

**जो गोपियों तथा उनके पतियों और वस्तुत: समस्त देह-धारी जीवों के भीतर साक्षी के रूप** **में रहता है, वही दिव्य लीलाओं का आनन्द लेने के लिए इस जगत में विविध रूप धारण करता** **है।** **तात्पर्य :** हम भगवान् की तरह दिव्य लीलाओं का आनन्द उठाने के लिए देह-धारण नहीं करते। हम नित्य आत्माओं ने इस भौतिक जगत का आनन्द उठाने के मूर्खतापूर्ण प्रयास के कारण विवश होकर भौतिक शरीर स्वीकार किया है। भगवान् के सभी रूप शाश्वत और दिव्य हैं और उनकी समता किसी भी तर्क से हमारे नाशवान हाड़-मांस के बने शरीरों से नहीं की जा सकती। चूँकि श्रीकृष्ण परमेश्वर हैं, जो गोपियों, उनके तथाकथित पतियों तथा अन्य समस्त जीवों के भीतर निवास करने वाले हैं, तो यदि वे अपने द्वारा सृजित प्राणियों में से कुछ का आङ्क्षलगन करें तो इसमें कौन सा पाप है? इसमें कौन सा दोष है यदि भगवान् गोपियों के साथ किसी गुप्तस्थान में चले जाते हैं जबकि वे प्रत्येक जीव के सर्वाधिक गुह्यï भाग हृदय के भीतर निवास करते हैं।  