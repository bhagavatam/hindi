**ईश्वराणां वच: सत्यं तथैवाचरितं क्वचित् ।** **तेषां यत्स्ववचोयुक्तं बुद्धिमांस्तत्समाचरेत् ॥ ३१॥** 

**शब्दार्थ** 

**ईश्वरानाम्—** **भगवान् द्वारा शक्ति प्रदत्त दासों के** **; वच:—** **शब्द** **; सत्यम्—** **सत्य** **; तथा एव—** **भी** **; आचरितम्—** **वे जो कुछ करते** **हैं** **; क्वचित्—** **कभी कभी** **; तेषाम्—** **उनके** **; यत्—** **जो** **; स्व-वच:—** **अपने ही शब्दों से** **; युक्तम्—** **अनुरूप** **; बुद्धि-मान्—** **बुद्धिमान** **; तत्—** **वह** **; समाचरेत्—** **सश्पन्न करे।** **.** 

**भगवान् द्वारा शक्तिप्रदत्त दासों के वचन सदैव सत्य होते हैं और जब वे इन वचनों के** **अनुरूप कर्म करते हैं, तो वे आदर्श होते हैं। इसलिए जो बुद्धिमान है उस को चाहिए कि इनके** **आदेशों को पूरा करे।** **तात्पर्य :** संस्कृत कोशों में *ईश्वर* शब्द के कई अर्थ मिलते हैं—प्रभु, स्वामी, शासक अथवा समर्थ। श्रील प्रभुपाद ने प्राय: *ईश्वर* का ''नियन्ताÓÓ अर्थ दिया है, जो स्वामी, शासक के साथ साथ समर्थ व्यक्ति के भावों को समाहित करने वाला है। स्वामी अक्षम हो सकता है किन्तु नियन्ता तो वह स्वामी है, जो वस्तुओं को घटित कराता है। *परमेश्वर* या परमनियन्ता ही समस्त कारणों के कारण भगवान् कृष्ण हैं। यद्यपि सामान्य लोग विशेषतया पाश्चात्य देशों के लोग इस तथ्य से अवगत नहीं हैं किन्तु शक्तिशाली व्यक्ति हमारे ब्रह्माण्ड को नियंत्रित करते हैं। ब्रह्माण्ड की आधुनिक निॢवशेष विचार-धारा ब्रह्माण्ड को लगभग पूर्णतया निर्जीव के रूप में चित्रित करती है, जिसमें पृथ्वी व्यर्थ में तैरती रहती है। इस तरह हमारे पास रह जाता है हमारे प्रजनन नियमों को प्रदॢशत करने और सुरक्षित रखने का निरर्थक परम लक्ष्य जिसका अपने आपको दुबारा जन्म देने से घटनाओं की निरर्थक शृंखला में एक और कड़ी जोडऩे का अपना ही परम लक्ष्य होता है। अज्ञानी भौतिकवादी लोगों द्वारा बनाए गए इस निरर्थक संसार के सर्वथा विपरीत है वास्तविक ब्रह्माण्ड जीवन से ओतप्रोत है और वस्तुत: ईश्वर से ओतप्रोत है, जो समस्त वस्तुओं में व्याप्त हैं और जो सबों को धारण करता है। भगवान् तथा असंलय जीवों से, जिनमें हम भी सश्मिलित हैं, उनके निजी सश्बन्ध ही वास्तविक हैं। कुछ जीव भौतिकतावाद के मोह में फँसे हैं या भौतिक शरीर से पहचान मानते हैं, तो कुछ मुक्त हैं और अपने नित्य आध्यात्मिक स्वरूप से परिचित हैं। तीसरी श्रेणी के लोग वे हैं, जो अज्ञान की भौतिकतावादी अवस्था से कृष्णभावनामृत की प्रबुद्ध अवस्था की ओर अग्रसर हो रहे होते हैं। अन्ततोगत्वा वास्तविकता साकार तथा दैवी होती है, अत: इसमें कोई आश्चर्य नहीं कि जैसा हमें वैदिक साहित्य से पता चलता है हमारा ब्रह्माण्ड तथा अन्य सारे ब्रह्माण्ड महान् पुरुषों द्वारा उसी तरह नियंत्रित होते हैं जिस तरह हमारे शहर, राज्य तथा हमारे देश शक्तिप्रदत्त व्यक्तियों द्वारा संचालित होते हैं। जब हम प्रजातांत्रिक रूप से किसी राजनीतिक व्यकि्त को शासन करने का अधिकार सौंप देते हैं, तो हम उसे अपना वोट देते हैं क्योंकि उसमें ''नायकत्वÓÓ या ''क्षमताÓÓ पाई जाती है। हम सोचते हैं कि वह यह कार्य करवा लेगा। दूसरे शब्दों में, जब कोई व्यकि्त शासन करने की शकि्त अॢजत कर लेता है तभी हम उसे अपना वोट देते हैं। हमारे वोट से वह नेता नहीं बनता किन्तु इस तरह हम उसमें किसी अन्य स्रोत से शक्ति आते देखने पर उसे नेता मानते हैं। इस प्रकार जैसाकि *भगवद्गीता* के दसवें अध्याय के अन्त में भगवान् कृष्ण बतलाते हैं कि यदि किसी व्यकि्त में असामान्य शकि्त, क्षमता या सत्ता प्रकट हो तो वह अवश्य ही साक्षात् भगवान् द्वारा या भगवान् की शक्ति द्वारा शक्तिप्रदत्त हुआ होगा। जो लोग सीधे भगवान् से शक्ति प्राप्त किये रहते हैं, वे उनके भक्त होते हैं। इस तरह सारे विश्व में उनकी शक्ति तथा प्रभाव से अच्छाई फैल जाती है। किन्तु जिन्हें कृष्ण की माया द्वारा शक्ति प्राप्त होती है वे कृष्ण से अप्रत्यक्ष सश्बन्ध रखते हैं क्योंकि उनमें भगवान् की इच्छा सीधे प्रतिबिश्बित नहीं होती। हाँ, वे अप्रत्यक्ष रूप से उनकी इच्छा प्रतिबिश्बित करते हैं क्योंकि कृष्ण की व्यवस्थानुसार प्रकृति के नियम अज्ञानी जीवों पर प्रभाव डालकर उन्हें धीरे धीरे अनेकानेक जन्मों के बाद भगवान् की शरण ग्रहण करने के लिए बहलाते हैं। इस तरह राजनीतिक लोग अपने अनुयायी भौतिकतावादी व्यक्तियों को झूठी आशाएँ दिलाते हैं, युद्ध कराते हैं और असंलय जोशीली योजनाएँ बनाते हैं। ये राजनीतिक लोग बद्धजीवों को ईश्वर-विमुखता का तिक्त फल चखाकर अप्रत्यक्ष रूप से भगवान् के कार्यक्रम को पूरा करते हैं। श्रील भक्तिसिद्धान्त सरस्वती ठाकुर ने *ईश्वराणाम्* शब्द का ''ज्ञान तथा तपस्या के बल पर शक्तिशाली बने हुएÓÓ किया है। ज्यों ज्यों मनुष्य ईश्वर के स्वभाव तथा उनकी इच्छा को समझने लगता है और आध्यात्मिक जीवन में श्रेष्ठता प्राप्त करने के लिए निजी त्याग करता है त्यों त्यों भगवान् उसे शक्ति प्रदान करते हैं जिससे वह उनकी इच्छा का प्रतिनिधित्व कर सके जिसे उसने बुद्धिमानी से समझा है और स्वीकार किया है। भगवान् इस धरती पर धाॢमक आचरण का जीता-जागता ²ष्टान्त प्रस्तुत करने हेतु अवतरित होते हैं। जैसाकि भगवान् ने *भगवद्गीता* (३.२४) में कहा है ''यदि मैं आदर्श कर्तव्य का पालन न करूँ तो सारा संसार पथ-भ्रष्ट होकर विनष्ट हो जाय।ÓÓ इस तरह भगवान् ने अपने विविध अवतारों द्वारा यह दिखलाया कि इस जगत में किस तरह उचित कर्म करना चाहिए। इसका उत्तम उदाहरण भगवान् रामचन्द्र हैं जिन्होंने राजा दशरथ के पुत्र रूप में अद्भुत आचरण किया। किन्तु जब साक्षात् भगवान् कृष्ण अवतरित होते हैं, तो वे चरम धर्म का भी प्रदर्शन करते हैं—यह कि भगवान् अन्य समस्त जीवों से परे हैं और उनके परमपद की नकल कोई नहीं कर सकता। समस्त धर्मों में अग्रगण्य इसी सिद्धान्त का—कि भगवान् अद्वितीय हैं, न तो कोई उनके समान है न उनसे बढ़कर है—स्पष्ट रूप से प्रदर्शन गोपियों के साथ अश्लीलसी दिखने वाली कृष्ण की लीलाओं में हुआ। जैसाकि शुकदेव गोस्वामी ने बतलाया है कोई भी व्यकि्त इन लीलाओं की नकल दुष्परिणामों को भुगते बिना नहीं कर सकता। जो यह सोचता है कि भगवान् कृष्ण सामान्य कामी पुरुष हैं या जो व्यकि्त उनके रासनृत्य को प्रशंसनीय मानकर उसकी नकल करना चाहता है, वह निश्चित रूप से विनष्ट हो जायेगा जैसाकि इस अध्याय के श्लोक ३० में बतलाया जा चुका है। अन्त में भगवान् तथा उनके शक्तिप्रदत्त दासों में अन्तर करना होगा। भगवान् का शक्तिप्रदत्त दास, जैसाकि ब्रह्मा, अपने पूर्वकर्मों का बचा हुआ फल कर्म के नियमानुसार पाता है। किन्तु भगवान् कर्म के नियमों के चंगुल से सर्वथा मुक्त हैं। वे अद्वितीय पद पर हैं।  