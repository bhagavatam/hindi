**निरीक्ष्य तद्बलं कृष्ण उद्वेलमिव सागरम् ।** **स्वपुरं तेन संरुद्धं स्वजनं च भयाकुलम् ॥ ५॥** **चिन्तयामास भगवान्हरि: कारणमानुष: ।** **तद्देशकालानुगुणं स्वावतारप्रयोजनम् ॥ ६॥** 

**शब्दार्थ** 

**निरीक्ष्य—** **देखकर** **; तत्—** **उस (जरासन्ध) के** **; बलम्—** **सैनिक-शक्ति** **; कृष्ण:—** **कृष्ण** **; उद्वेलम्—** **सीमाओं को लाँघकर** **; इव—** **स²श** **; सागरम्—** **समुद्र** **; स्व—** **अपनी** **; पुरम्—** **नगरी, मथुरा को** **; तेन—** **उससे** **; संरुद्धम्—** **घिरी** **; स्व-जनम्—** **अपनी प्रजा को** **;** **च—** **तथा** **; भय—** **भय से** **; आकुलम्—** **व्याकुल** **; चिन्तयाम् आस—** **सोचा** **; भगवान्—** **भगवान्** **; हरि:—** **हरि ने** **; कारण—** **सभी** **के कारण** **; मानुष:—** **मनुष्य रूप में प्रकट होकर** **; तत्—** **उस** **; देश—** **स्थान** **; काल—** **तथा समय के** **; अनुगुणम्—** **उपयुक्त** **; स्व-** **अवतार—** **इस संसार में अपने अवतरण के** **; प्रयोजनम्—** **कारण के विषय में।** **.** 

**यद्यपि पूर्ण पुरुषोत्तम भगवान् कृष्ण इस संसार के आदि-कारण हैं किन्तु जब वे इस पृथ्वी** **पर अवतरित हुए तो उन्होंने मनुष्य की भूमिका निबाही। अत: जब उन्होंने देखा कि जरासन्ध की** **सेना ने उनकी नगरी को उसी तरह घेर लिया है, जिस तरह महासागर अपने किनारों को तोड़कर** **बहने लगता है और जब उन्होंने देखा कि यह सेना उनकी प्रजा में भय उत्पन्न कर रही है, तो** **भगवान् ने विचार किया कि देश, काल तथा उनके वर्तमान अवतार के विशिष्ट प्रयोजन के** **अनुकूल उनकी उपयुक्त प्रतिक्रिया क्या होनी चाहिए।** **तात्पर्य :** आचार्यों ने इंगित किया है कि भगवान् को जरासन्ध तथा उसके सैनिकों के आक्रमण की परवाह करने की आवश्यकता नहीं थी। किन्तु जैसाकि यहाँ पर कहा गया है, श्रीकृष्ण मनुष्य का अभिनय कर रहे थे ( *कारण-मानुष:* ) और उन्होंने यह अभिनय अच्छी तरह निबाहा। यह अभिनय *लीला* कहलाता है, जो कि अपने भक्तों के आनन्द के हेतु भगवान् द्वारा आध्यात्मिक लीलाओं का अभिनय है। यद्यपि भगवान् की लीलाओं से सामान्य व्यक्ति हक्के-बक्के रह जाते हैं किन्तु भक्तों को उनके इस अननुकरणीय आचरण से बेहद प्रसन्नता होती है। इस प्रकार श्रील श्रीधर स्वामी इंगित करते हैं कि श्रीकृष्ण ने सोचा कि ''मैं जरासन्ध को किस तरह परास्त करूँ? क्या मैं उसकी सेना को मार डालूँ और जरासन्ध को न मारूँ? या फिर जरासन्ध को मारकर उसकी सेना स्वयं ले लूँ? या शायद इन दोनों का वध कर दूँ?ÓÓ भगवान् कृष्ण जिस निर्णय पर पहुँचे वह अगले श्लोकों में वॢणत है।  