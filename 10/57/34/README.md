**इति वृद्धवच: श्रुत्वा नैतावदिह कारणम् ।** **इति मत्वा समानाय्य प्राहाक्रूरं जनार्दन: ॥ ४॥** 

**शब्दार्थ** 

**इति—** **इस प्रकार** **; वृद्ध—** **वृद्धजनों के** **; वच:—** **शब्द** **; श्रुत्वा—** **सुनकर** **; न—** **नहीं** **; एतावत्—** **एकमात्र यह** **; इह—** **विचाराधीन** **बात का** **; कारणम्—** **कारण** **; इति—** **इस प्रकार** **; मत्वा—** **मान कर** **; समानाय्य—** **उसे वापस लाकर** **; प्राह—** **कहा** **; अक्रूरम्—** **अक्रूर से** **; जनार्दन:—** **भगवान् कृष्ण ने।** **.** 

**वृद्धजनों से ये वचन सुनकर भगवान् जनार्दन ने यह जानते हुए कि अपशकुनों का एकमात्र** **कारण अक्रूर की अनुपस्थिति नहीं थी, उन्हें द्वारका वापस बुलवाया और उनसे बोले।** **तात्पर्य :** चूँकि भगवान् कृष्ण परम नियन्ता हैं इसलिए यह स्पष्ट था कि उन्हीं की इच्छा से द्वारका में कुछ उत्पात प्रकट हुए थे। ऊपर से ये उत्पात अक्रूर की अनुपस्थिति से उत्पन्न प्रतीत हो रहे थे और मंगलप्रद स्यमंतक मणि की अनुपस्थिति से भी। किन्तु हमें स्मरण रखना होगा कि द्वारका भगवान् कृष्ण का नित्य धाम है। यह दैवी आनन्द की नगरी है क्योंकि यहाँ भगवान् निवास करते हैं। फिर भी इस जगत के राजकुमार के रूप में अपनी लीलाएँ करने के लिए कृष्ण ने जो आवश्यक था उसे किया और अक्रूर को वापस बुलवा भेजा।  