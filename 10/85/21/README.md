**सूतीगृहे ननु जगाद भवानजो नौ** **सञ्जज्ञ इत्यनुयुगं निजधर्मगुप्त्यै ।** **नानातनूर्गगनवद्विदधज्जहासि** **को वेद भूश्न उरुगाय विभूतिमायाम् ॥ २०॥** 

**शब्दार्थ** 

**सूती-गृहे—** **प्रसूति-गृह में** **; ननु—** **निस्सन्देह** **; जगाद—** **कहा** **; भवान्—** **आप** **; अज:—** **अजन्मा भगवान्** **; नौ—** **हमको** **; सञ्जज्ञे—** **आपने जन्म लिया** **; इति—** **इस प्रकार** **; अनु-युगम्—** **युग-युग में** **; निज—** **अपना** **; धर्म—** **धर्म** **; गुप्त्यै—** **रक्षा करने के लिए** **;** **नाना—** **विविध** **; तनू:—** **दैवी शरीर** **; गगन-वत्—** **बादल की तरह** **; विदधत्—** **धारण करके** **; जहासि—** **छिपा देते हो** **; क:—** **कौन** **;** **वेद—** **जान सकता है** **; भूश्न:—** **सर्वव्यापी भगवान् का** **; उरु-गाय—** **हे अत्यधिक प्रशंसित** **; विभूति—** **ऐश्वर्यशाली अंशों के** **;** **मायाम्—** **योगमयी मोहक शक्ति।** **.** 

**निस्सन्देह आपने हमें प्रसूति-गृह में ही बतला दिया था कि आप अजन्मा हैं और इसके पूर्व** **के युगों में कई बार हमारे पुत्र के रूप में जन्म ले चुके हैं। आपने अपने धर्म की रक्षा करने के** **लिए इन दिव्य शरीरों को प्रकट करने के बाद उन्हें छिपा लिया, जिस तरह बादल प्रकट होते हैं** **और लुप्त हो जाते हैं। हे परम महिमामय सर्वव्यापक भगवान्, आपके विभूति अंशों की** **भ्रान्तिपूर्ण माया को कौन समझ सकता है?** **तात्पर्य :** पिछले जन्मों में सुतपा तथा पृश्नि के रूप में वसुदेव तथा देवकी के यहाँ भगवान् कृष्ण ने सर्वप्रथम जन्म लिया था। बाद में वे कश्यप तथा अदिति के नाम से उनके माता-पिता बने। अब तीसरी बार वे वसुदेव-देवकी के पुत्र रूप में प्रकट हुए थे।  

**श्रीशुक उवाच** 