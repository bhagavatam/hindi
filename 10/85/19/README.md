**युवां न न: सुतौ साक्षात्प्रधानपुरुषेश्वरौ ।** **भूभारक्षत्रक्षपण अवतीर्णौ तथात्थ ह ॥ १८॥** 

**शब्दार्थ** 

**युवाम्—** **तुम दोनों** **; न—** **नहीं** **; न:—** **हमारे** **; सुतौ—** **पुत्र** **; साक्षात्—** **प्रत्यक्ष** **; प्रधान-पुरुष—** **प्रकृति तथा इसके स्रष्टा (महाविष्णु)** **के** **; ईश्वरौ—** **परम नियन्ता** **; भू—** **पृथ्वी के** **; भार—** **बोझा** **; क्षत्र—** **राजा** **; क्षपणे—** **विनाश करने के लिए** **; अवतीर्णौ—** **अवतरित** **हुए** **; तथा—** **ऐसा** **; आत्थ—** **आपने कहा है** **; ह—** **निस्सन्देह।** **.** 

**आप दोनों हमारे पुत्र नहीं हैं, अपितु प्रकृति तथा उसके स्रष्टा (महाविष्णु) दोनों ही के** **स्वामी हैं। जैसा कि आपने स्वयं हमसे कहा है, आप पृथ्वी को उन शासकों से मुक्त करने के** **लिए अवतरित हुए हैं, जो उस पर अत्यधिक भार बने हुए हैं।** **तात्पर्य :** श्रील विश्वनाथ चक्रवर्ती के अनुसार इस श्लोक में वसुदेव स्वयं तथा अपनी पत्नी को ऐसे उत्तम उदाहरणों के रूप में प्रस्तुत करते हैं, जो भौतिक रूप से भ्रमित हैं। यद्यपि कंस के बंदीगृह में अपने जन्म के समय कृष्ण ने वसुदेव तथा देवकी को बतला दिया था कि उनका मन्तव्य अवांछित क्षत्रियों से पृथ्वी को मुक्त करना है, फिर भी उनके माता-पिता उन्हें अपने असहाय पुत्र के रूप में मानते रहे, जिसे राजा कंस से सुरक्षा की आवश्यकता थी। वास्तव में वसुदेव तथा देवकी दोनों भगवान् की अन्तरंगा शक्ति के पूर्ण निर्देशन में भगवान् की दिव्य जन्म-लीला में भाग ले रहे थे। वसुदेव आध्यात्मिक दीनतावश इस तरह स्वयं की आलोचना कर रहे हैं।  