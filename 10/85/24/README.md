**अहं यूयमसावार्य इमे च द्वारकाउकस: ।** **सर्वेऽप्येवं यदुश्रेष्ठ विमृग्या: सचराचरम् ॥ २३॥** 

**शब्दार्थ** 

**अहम्—** **मैं** **; यूयम्—** **आपको** **; असौ—** **वह** **; आर्य:—** **मेरे पूज्य भ्राता (बलराम)** **; इमे—** **ये** **; च—** **तथा** **; द्वारका-ओकस:—** **द्वारकावासी** **; सर्वे—** **सभी** **; अपि—** **ही** **; एवम्—** **इसी तरह से** **; यदु-श्रेष्ठ—** **हे यदुश्रेष्ठ** **; विमृग्या:—** **माना जाना चाहिए** **; स—** **सहित** **;** **चर—** **चेतन** **; अचरम्—** **जड़।** **.** 

**हे यदुश्रेष्ठ, न केवल मुझे, अपितु आपको, मेरे पूज्य भ्राता को तथा ये द्वारकावासी इन सबों** **को भी इसी दार्शनिक आलोक में देखा जाना चाहिए। दरअसल हमें जड़ तथा चेतन दोनों ही** **प्रकार के समस्त सृष्टि को इसमें सश्मिलित करना चाहिए।** **तात्पर्य :** भगवान् कृष्ण अपने प्रति अपने माता-पिता के घनिष्ठ सश्बन्ध को संरक्षित करने के लिए अपने पिता वसुदेव से इस कथन में समस्त जगत के एकत्व पर बल दे रहे हैं। वसुदेव को अपने पुत्रों की महानता का स्मरण कुरुक्षेत्र में एकत्र हुए मुनियों की बातों को सुनकर हो आया। किन्तु तो भी उनके विस्मय की अनुभूति कृष्ण के साथ उनके घनिष्ठ पितृ-सश्बन्ध को नष्ट कर रही थी इसलिए कृष्ण इस आश्चर्य को दूर करना चाहते थे। यहाँ भगवान् जिस ''एकत्वÓÓ की बात कह रहे हैं उसका हमें गलत अर्थ नहीं लगाना चाहिये। उपनिषदों के सूक्ष्म वचन प्राय: निॢवशेषवादियों को यह विश्वास करने के लिए दिग्भ्रमित करते हैं कि सारा जगत एक है, उसमें विविधता है ही नहीं। कुछ उपनिषद मंत्र ईश्वर तथा उनकी सृष्टि के एकत्व पर बल देते हैं जबकि कुछ उनमें अन्तर बताते हैं। उदाहरणार्थ, *तत् त्वम् असि श्वेतकेतो* (हे श्वेतकेतु, तुम वही हो)—यह *अभेदवाक्य* है—ऐसा मंत्र जो इसकी पुष्टि करता है कि सारी वस्तुएँ ईश्वर से एकाकार हैं और वे उनके आश्रित अंश हैं। किन्तु उपनिषदों में ऐसे कई *भेदवाक्य* भी हैं जिनमें ब्रह्म के विभेदक गुणों का वर्णन हुआ है। यथा यह कथन— *क एवान्यात् क: प्राण्याद् यद्येष आकाश आनन्दो न स्यात्,* *एष एवानन्दयति* —''यदि यह अनन्त ब्रह्म मूल भोक्ता न होता तो सृष्टि को गतिशीलता तथा सारे जीवों को जीवनदान कौन देता? निस्सन्देह, एकमात्र वह ही समस्त आनन्द का स्रोत है।ÓÓ ( *तैत्तिरीय* *उपनिषद* २.७.१) भगवान् की मोहमयी माया के वश में आकर ईष्र्यालु निॢवशेषवादी *अभेदवाक्यों* का शाब्दिक अर्थ लगाते हैं और *भेदवाक्यों* का आलंकारिक अर्थ ग्रहण करते हैं। दूसरी ओर अधिकारी वैष्णव टीकाकार वैदिक मीमांसा के विश्लेषणात्मक नियमों के अनुसार तथा वेदान्त के तर्कसंगत स्थापित निर्णयों के अनुसार बाहरी तौर पर दिखने वाले परस्पर विरोधों के साथ समन्वय करके देखते हैं।  