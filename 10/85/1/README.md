इस अध्याय में बतलाया गया है कि किस तरह कृष्ण ने अपने पिता को दिव्य ज्ञान दिया और बलराम के साथ मिल कर अपनी माता के मृत पुत्रों का उद्धार किया। वहाँ आये हुए मुनियों द्वारा कृष्ण की प्रशंसा सुन कर वसुदेव ने उन्हें तथा बलराम को अपना पुत्र मानना छोड़ कर भगवान् के रूप में उनकी सर्वशक्तिमत्ता, सर्वव्यापकता तथा सर्वज्ञता की प्रशंसा करना आरश्भ कर दिया। अपने पुत्रों की महिमा का गुणगान करने के बाद वसुदेव भगवान् कृष्ण के चरणकमलों पर गिर पड़े और उनसे प्रार्थना की कि वे उनके मन से यह धारणा दूर कर दें कि भगवान् उनके पुत्र हैं। ऐसा न करके भगवान् कृष्ण ने वसुदेव को भगवत्-विद्या का उपदेश देकर उस धारणा को पुन: ला दिया और इन उपदेशों को सुन कर वसुदेव शान्त तथा संशयमुक्त हो गये। तब माता देवकी ने कृष्ण तथा बलराम की प्रशंसा, उन्हें यह स्मरण दिलाते हुए की कि उन दोनों ने किस तरह अपने गुरु के मृत पुत्र को पुन: जीवित कर दिया था। उन्होंने कहा, ''कृपा करके आप मेरी इच्छा वैसे ही पूरी करें। कृपा करके मेरे उन पुत्रों को वापस ला दें, जिन्हें कंस ने मार डाला था, जिससे मैं उन्हें एक बार फिर देख सकूँ।ÓÓ इस तरह अपनी माता द्वारा याचना किये जाने पर दोनों भाई भूगर्भीय सुतल लोक गये, जहाँ वे बलि महाराज के पास पहुँचे। बलि महाराज ने उन्हें सश्मानपूर्वक आसन देकर उनकी पूजा की तथा स्तुतियों द्वारा उनका सत्कार किया। तब कृष्ण तथा बलराम ने बलि से देवकी के मृत पुत्रों को लौटाने के लिए अनुरोध किया। दोनों ने बलि से उन बालकों को प्राप्त करके देवकी को लौटा दिया। स्नेह उमडऩे से उनके स्तनों से दूध बहने लगा। देवकी ने अत्यधिक प्रसन्न होकर अपने बच्चों को अपना दूध पिलाया। भगवान् कृष्ण द्वारा जूठा किया हुआ दूध पीकर, वे देवता स्वरूप अपने आदि रूपों को प्राप्त करके स्वर्ग वापस चले गये।  

**श्रीबादरायणिरुवाच** 