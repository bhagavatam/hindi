**अथ तत्र कुरुश्रेष्ठ देवकी सर्वदेवता ।** **श्रुत्वानीतं गुरो: पुत्रमात्मजावयां सुविस्मिता ॥ २७॥** **कृष्णरामौ समाश्राव्य पुत्रान्कंसविङ्क्षहसितान् ।** **स्मरन्ती कृपणं प्राह वैक्लव्यादश्रुलोचना ॥ २८॥** 

**शब्दार्थ** 

**अथ—** **तब** **; तत्र—** **उसी स्थान पर** **; कुरु-श्रेष्ठ—** **हे कुरुश्रेष्ठ** **; देवकी—** **माता देवकी ने** **; सर्व—** **सबों की** **; देवता—** **पूज्य देवी** **;** **श्रुत्वा—** **सुनकर** **; नीतम्—** **वापस लाये हुए** **; गुरो:—** **अपने गुरुओं के** **; पुत्रम्—** **पुत्र को** **; आत्मजावयाम्—** **अपने दोनों पुत्रों द्वारा** **;** **सु—** **अत्यधिक** **; विस्मिता—** **चकित** **; कृष्ण-रामौ—** **कृष्ण तथा बलराम** **; समाश्राव्य—** **स्पष्ट रूप से सश्बोधित करके** **; पुत्रान्—** **अपने पुत्रों को** **; कंस-विङ्क्षहसितान्—** **कंस द्वारा मारे गये** **; स्मरन्ती—** **स्मरण करती हुई** **; कृपणम्—** **दीनतापूर्वक** **; प्राह—** **कहा** **;** **वैक्लव्यात्—** **विकलता के कारण** **; अश्रु—** **आँसुओं (से पूरित)** **; लोचना—** **आँखें।** **.** 

**हे कुरुश्रेष्ठ, उसी समय सर्वत्र पूजनीय देवकी ने अपने दोनों पुत्रों, कृष्ण तथा बलराम को** **सश्बोधित करने का अवसर पाया। इसके पूर्व उन्होंने अत्यन्त विस्मय के साथ यह सुन रखा था** **कि उनके ये पुत्र अपने गुरु के पुत्र को मृत्यु से वापस ले आये थे। अब वे कंस द्वारा वध किये** **गये अपने पुत्रों का चिन्तन करते हुये अत्यन्त दुखी हुईं और अश्रुपूरित नेत्रों से कृष्ण तथा बलराम** **से दीनतापूर्वक बोलीं।** **तात्पर्य :** कृष्ण के प्रति वसुदेव का प्रेम विचलित हो गया था, क्योंकि उन्हें अपने पुत्र रूप में देखने और कृष्ण के ऐश्वर्य के प्रति उनकी भिज्ञता के बीच विरोध उत्पन्न हो रहा था। देवकी का प्रेम भी अपने मृत पुत्रों के लिए शोक करने के कारण अन्य रीति से कुछ कुछ विचलित हो रहा था। इसलिए कृष्ण उनके इस भ्रांत विचार को दूर करने की व्यवस्था की कि उनके सिवा कोई और ही उनका असली पुत्र है। चूँकि देवकी समस्त महापुरुषों द्वारा पूजित थीं, अतएव मातृ-स्नेह का प्रदर्शन भगवान् की योगमाया का ही प्रभाव रहा होगा, जो उनकी लीलाओं के आनंद में वृद्धि करती है। इसीलिए श्लोक ५ में देवकी को *मोहिता मायया विष्णो:* —भगवान् विष्णु की अन्तरंगा शक्ति द्वारा मोहग्रस्त— कहा गया है।  

**श्रीदेवक्युवाच** 