**एतन्नानाविधं विश्वमात्मसृष्टमधोक्षज ।** **आत्मनानुप्रविश्यात्मन्प्राणो जीवो बिभष्र्यज ॥ ५॥** 

**शब्दार्थ** 

**एतत्—** **इस** **; नाना-विधम्—** **विविध** **; विश्वम्—** **ब्रह्माण्ड को** **; आत्म—** **अपने द्वारा** **; सृष्टम्—** **उत्पन्न किये गये** **; अधोक्षज—** **हे दिव्य** **प्रभु** **; आत्मना—** **अपने में (परमात्मा रूप में)** **; अनुप्रविश्य—** **भीतर प्रवेश करके** **; आत्मन्—** **हे परमात्मा** **; प्राण:—** **प्राण, तत्त्व** **;** **जीव:—** **तथा चेतना तत्त्व** **; बिभॢष—** **पालन करते हो** **; अज—** **हे अजन्मा।** **.** 

**हे दिव्य प्रभु, आपने इस विचित्र ब्रह्माण्ड की रचना अपने में से की और तब अपने परमात्मा** **स्वरूप में आप इसके भीतर प्रविष्ट हुए। इस तरह हे अजन्मा परमात्मा, आप प्रत्येक व्यक्ति के** **प्राण तथा चेतना के रूप में सृष्टि का पालन करने वाले हैं।** **तात्पर्य :** भौतिक ब्रह्माण्ड का सृजन करते समय भगवान् अपना विस्तार परमात्मा के रूप में करते हैं और सृष्टि को अपने विराट शरीर के रूप में अपनाते हैं। कोई भी भौतिक शरीर किसी न किसी जीवात्मा के भोगने की इच्छा के बिना विद्यमान नहीं रह सकता और कोई भी *जीव* अपने मार्गदर्शन के लिए परमात्मा का साथ किये बिना शरीर को स्वत: नहीं बनाये रख सकता। वैष्णव आचार्यों ने *श्रीमद्भागवत* के द्वितीय स्कंध की टीका करते हुए व्यालया की है कि गर्भोदकशायी विष्णु की कमल- नाभि से उत्पन्न होने के पूर्व भी ब्रह्मा सर्वप्रथम इस सश्पूर्ण भौतिक शक्ति अर्थात् *महत् तत्त्व* को अपने शरीर रूप में अपनाते हैं। इस तरह ब्रह्मा ब्रह्माण्ड से युक्त *जीव* हैं और विष्णु परमात्मा हैं, जो उनके साथ रहते हैं। ब्रह्मा को सृष्टि के विशिष्ट स्वरूप को संघटित करना होता है, किन्तु वे तब तक ऐसा नहीं कर पाते जब तक भगवान् विष्णु क्रिया की सूक्ष्म शकि्त— *सूत्र-तत्त्व* या प्राण-वायु—के रूप में तथा चेतना की सृजनात्मक शक्ति, अर्थात् *बुद्धि-तत्त्व* के रूप में अपना पुन: विस्तार नहीं कर लेते।  