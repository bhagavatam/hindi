**पीत्वामृतं पयस्तस्या: पीतशेषं गदाभृत: ।** **नारायणाङ्गसंस्पर्शप्रतिलब्धात्मदर्शना: ॥ ५५॥** **ते नमस्कृत्य गोविन्दं देवकीं पितरं बलम् ।** **मिषतां सर्वभूतानां ययुर्धाम दिवौकसाम् ॥ ५६॥** 

**शब्दार्थ** 

**पीत्वा—** **पीकर** **; अमृतम्—** **अमृत तुल्य** **; पय:—** **दूध** **; तस्या:—** **उनका** **; पीत—** **पिया हुआ** **; शेषम्—** **बचा हुआ** **; गदा-भृत:—** **गदा** **चलाने वाले कृष्ण का** **; नारायण—** **नारायण (कृष्ण) के** **; अङ्ग—** **शरीर के** **; संस्पर्श—** **स्पर्श से** **; प्रतिलब्ध—** **फिर से पा लिया** **;** **आत्म—** **(देवताओं के रूप में) अपने मूल स्वरूपों के** **; दर्शना:—** **अनुभूति** **; ते—** **वे** **; नमस्कृत्य—** **नमस्कार करके** **; गोविन्दम्—** **भगवान् कृष्ण को** **; देवकीम्—** **देवकी को** **; पितरम्—** **अपने पिता को** **; बलम्—** **तथा बलराम को** **; मिषताम्—** **देखते-देखते** **;** **सर्व—** **समस्त** **; भूतानाम्—** **लोगों के** **; ययु:—** **चले गये** **; धाम—** **स्थान** **; दिव-ओकसाम्—** **देवताओं के।** **.** 

**कृष्ण ने इससे पूर्व पीकर जो कुछ बाकी छोड़ा था, उस अमृत तुल्य दूध को पीकर छहों** **पुत्रों ने नारायण के दिव्य शरीर का स्पर्श किया और इस स्पर्श से उनकी मूल पहचान उनमें जाग** **गईं। उन्होंने गोविन्द, देवकी, अपने पिता तथा बलराम को नमस्कार किया और फिर हर एक के** **देखते-देखते, वे देवताओं के धाम के लिए रवाना हो गये।** **तात्पर्य :** भगवान् कृष्ण देवकी तथा वसुदेव के पास शिशु के रूप में अत्यल्प समय तक ही रहे। पहले तो भगवान् उनके समक्ष चतुर्भुजी रूप में प्रकट हुए और उनकी स्तुतियाँ सुनने के बाद उनको आनन्दित करने के लिए सामान्य शिशु में परिणत हो गये। किन्तु कृष्ण को अपने भाइयों की तरह दुर्भाग्य-पूर्ण दुख उठाने से बचाने के लिए वसुदेव तुरन्त ही उन्हें कंस के कारागार से बाहर ले गये। वसुदेव द्वारा ले जाने के तुरन्त पूर्व माता देवकी ने कृष्ण को एक बार स्तन-पान कराया जिससे वे नन्द-व्रज की लश्बी यात्रा के दौरान प्यासे न हों। श्रील विश्वनाथ चक्रवर्ती ठाकुर की टीका में यह लिखा हुआ है।  