**येन येनावतारेण भगवान्हरिरीश्वर: ।** **करोति कर्णरश्याणि मनोज्ञानि च न: प्रभो ॥ १॥** **यच्छृण्वतोऽपैत्यरतिॢवतृष्णा** **सत्त्वं च शुद्ध्यत्यचिरेण पुंस: ।** **भक्तिर्हरौ तत्पुरुषे च सलयं** **तदेव हारं वद मन्यसे चेत् ॥ २॥** 

शब्दार्थ **** 

**श्री-राजा उवाच—** **राजा ने (शुकदेव गोस्वामी से) पूछा** **; येन येन अवतारेण—** **जिन जिन अवतारों के द्वारा प्रदॢशत लीलाएँ** **;** **भगवान्—** **भगवान्** **; हरि:—** **हरि** **; ईश्वर:—** **नियन्ता** **; करोति—** **प्रस्तुत करता है** **; कर्ण-रश्याणि—** **कानों को सुनने में सुखद** **; मन:-** **ज्ञानि—** **मन के लिए आकर्षक** **; च—** **भी** **; न:—** **हम सबों के** **; प्रभो—** **हे प्रभु, शुकदेव गोस्वामी** **; यत्-शृण्वत:—** **इन कथाओं को** **सुनने वाले का** **; अपैति—** **दूर हो जाता है** **; अरति:—** **अनाकर्षण** **; वितृष्णा—** **मन के भीतर का मैल जो हमें कृष्णभावनामृत में** **अरुचि उत्पन्न कराता है** **; सत्त्वम् च—** **हृदय के भीतर अस्तित्व** **; शुद्ध्यति—** **शुद्ध बनाता है** **; अचिरेण—** **तुरन्त** **; पुंस:—** **किसी भी** **व्यक्ति का** **; भक्ति: हरौ—** **भगवान् के प्रति भक्ति** **; तत्-पुरुषे—** **वैष्णवों के साथ** **; च—** **भी** **; सलयम्—** **संगति के लिए आकर्षण** **;** **तत् एव—** **केवल वह** **; हारम्—** **भगवान् के कार्यकलाप जिन्हें सुनना चाहिये और गले में माला के समान रखना चाहिए** **; वद—** **कृपा करके कहें** **; मन्यसे—** **आप उचित समझते हैं** **; चेत्—** **यदि।** **.** 

**राजा परीक्षित ने कहा : हे प्रभु शुकदेव गोस्वामी, भगवान् के अवतारों द्वारा प्रदॢशत विविध** **लीलाएँ निश्चित रूप से कानों को तथा मन को सुहावनी लगने वाली हैं। इन लीलाओं के** **श्रवणमात्र से मनुष्य के मन का मैल तत्क्षण धुल जाता है। सामान्यतया हम भगवान् की** **लीलाओं को सुनने में आनाकानी करते हैं किन्तु कृष्ण की बाल-लीलाएँ इतनी आकर्षक हैं कि** **वे स्वत:ही मन तथा कानों को सुहावनी लगती हैं। इस तरह भौतिक वस्तुओं के विषय में सुनने** **की अनुरक्ति, जो भवबन्धन का मूल कारण है, समाप्त हो जाती है। मनुष्य में धीरे धीरे भगवान्** **के प्रति भक्ति एवं अनुरक्ति उत्पन्न होती है और भक्तों के साथ जो हमें कृष्णभावनामृत का** **योगदान देते हैं, मैत्री बढ़ती है। यदि आप उचित समझते हैं, तो कृपा करके भगवान् की इन** **लीलाओं के विषय में कहें।** **तात्पर्य :** जैसाकि *प्रेम-विवर्त* में कहा गया है— *कृष्ण-बहिर्मुख हैया भोग-वाञ्छा करे।* *निकटस्थ माया तारे जापटिया धरे॥* हमारा भौतिक जगत माया है, जिसमें हम तरह तरह के भौतिक भोगों की अभिलाषा करते हैं इसलिए हम तरह तरह के शरीर धारण करते रहते हैं ( *भ्रामयन् सर्वभूतानि यन्त्रारूढानि* *मायया* )। *असन्नपि क्लेशद आस देह:* —जब तक हमारी यह नश्वर देह रहेगी तब तक अनेक प्रकार के—आध्यात्मिक, आधिभौतिक तथा आधिदैविक—क्लेश मिलते रहते हैं। सारे कष्टों का मूल कारण यही है, जिसे कृष्णभावनामृत को जागृत करके ही दूर किया जा सकता है। इसलिये व्यासदेव तथा अन्य मुनियों द्वारा प्रस्तुत सारा वैदिक साहित्य हममें कृष्णभावनामृत को जागृत करने के उद्देश्य से लिखा गया है। यह *श्रवणं कीर्तनं* के जागरण से प्रारश्भ होता है। *शृण्वतां स्वकथा: कृष्ण:* ( *भागवत*  १.२.१७)। *श्रीमद्भागवत* तथा अन्य वैदिक ग्रंथ केवल कृष्ण के विषय में श्रवण करने के लिए अवसर प्रदान करने के निमित्त हैं। कृष्ण के विभिन्न अवतार हैं। वे सभी अद्भुत हैं अतएव वे हमारी उत्कंठा को जागृत करने वाले हैं किन्तु मत्स्य, कूर्म तथा वराह जैसे अवतार कृष्ण के समान आकर्षक नहीं हैं। चूँकि सर्वप्रथम, हममें कृष्ण के विषय में सुनने के लिए कोई आकर्षण नहीं होता इसीलिए यह हमारे कष्टों की जड़ बन जाता है। किन्तु परीकि्षत महाराज विशेष रूप से उल्लेख करते हैं कि बाल कृष्ण की अद्भुत लीलाएँ, जो माता यशोदा तथा अन्य व्रजवासियों को विसि्मत करने वाली थीं, विशेष रूप से आकर्षक हैं। कृष्ण ने अपने बाल्यकाल से ही पूतना, तृणावर्त तथा शकटासुर का वध किया और अपने मुख के भीतर समूचा ब्रह्माण्ड दिखलाया। इस तरह एक एक करके कृष्ण की लीलाएँ माता यशोदा तथा समस्त व्रजवासियों को अत्यन्त आश्चर्यचकित करती रहीं। कृष्णभावनामृत को जगाने की विधि है— *आदौ श्रद्धा तत:* *साधुसंग:* ( *भक्तिरसामृतङ्क्षसधु* १.४.१५)। कृष्ण की लीलाएँ भक्तों से उचित रूप से सुनी जा सकती हैं। यदि वैष्णवों से कृष्ण-लीलाओं के विषय में श्रवण करके थोड़ी-सी भी कृष्ण-भक्ति उत्पन्न की जा सके तो वैष्णवों के प्रति अनुरक्त हुआ जा सकता है क्योंकि वे कृष्णभावनामृत में ही रुचि रखते हैं। इसीलिए परीक्षित महाराज मनुष्यों के लिए संस्तुति करते हैं कि वे कृष्ण की बाल-लीलाओं को सुनें क्योंकि ये लीलाएँ मत्स्य, कूर्म, वराह आदि अवतारों की लीलाओं की अपेक्षा अधिक आकर्षक हैं। शुकदेव गोस्वामी से अधिकाधिक सुनने की इच्छा से महाराज परीक्षित ने उनसे अनुरोध किया कि वे कृष्ण की बाल-लीलाओं का आगे वर्णन करें क्योंकि वे सुनने में सरल हैं तथा अधिकाधिक उत्सुकता जागृत करने वाली हैं।  