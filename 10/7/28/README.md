**तत्रोपायसहस्राणामयं भगवतोदित: ।** **यदीश्वरे भगवति यथा यैरञ्जसा रति: ॥ २९॥** 

**शब्दार्थ** 

**तत्र—** **उस सश्बन्ध में (भवबन्धन से छूटने में)** **; उपाय—** **विधियों में** **; सहस्राणाम्—** **हजारों** **; अयम्—** **यह** **; भगवता उदित:—** **भगवान् द्वारा प्रदत्त** **; यत्—** **जो** **; ईश्वरे—** **ईश्वर में** **; भगवति—** **भगवान् में** **; यथा—** **जिस प्रकार** **; यै:—** **जिसके द्वारा** **; अञ्जसा—** **तेजी** **से** **; रति:—** **प्रेम तथा स्नेह से आसक्ति।** **.** 

**भौतिक जीवन से छूटने के लिए जितनी विधियाँ संस्तुत हैं उनमें से उस एक को जिसे स्वयं** **भगवान् ने बताया है और स्वीकार किया है, सभी तरह से पूर्ण समझना चाहिए। वह विधि है** **कर्तव्य का सश्पन्न किया जाना जिससे परमेश्वर के प्रति प्रेम विकसित होता है।** **तात्पर्य :** उन अनेक योग विधियों में से जो मनुष्य को भव-कल्मष के बन्धन से ऊपर उठाती हैं उस एक विधि को जिसे भगवान् ने संस्तुत किया है सर्वश्रेष्ठ समझना चाहिए। यह विधि *भगवद्गीता* में स्पष्टत: बतलाई गई है जहाँ भगवान् कहते हैं— *सर्वधर्मान्परित्यज्य मामेकं शरणं व्रज* —सारे धर्मों को त्याग कर केवल मेरी शरण ग्रहण करो। यह विधि सर्वश्रेष्ठ है, क्योंकि भगवान् आश्वस्त करते हैं— *अहं* *त्वां सर्वपापेवयो मोक्षयिष्यामि मा शुच:* —मैं तुश्हें सारे पापों से मुक्त कर दूँगा, तुम डरो मत। चिन्ता करने की कोई बात नहीं है, क्योंकि स्वयं भगवान् आश्वस्त कर रहे हैं कि वे अपने भक्त की रखवाली करेंगे और उसे पापकर्मों के फलों से बचा लेंगे। भवबन्धन पापकर्मों का ही फल है। इसलिए चूँकि भगवान् आश्वस्त कर रहे हैं कि वे सकाम कर्मों के फलों को दूर कर देंगे, अतएव चिन्ता करने की कोई बात नहीं है। इसीलिए आत्मा के रूप में अपनी स्थिति को समझने तथा अपने को भक्ति में लगाने की विधि सर्वोत्तम है। सश्पूर्ण वैदिक कार्यक्रम इसी सिद्धान्त पर टिका है और मनुष्य इसे वेदों में संस्तुत की गई विधि से समझ सकता है— *यस्य देवे परा भक्तिर्यथा देवे तथा गुरौ।* *तस्यैते कथिता ह्यर्था: प्रकाशन्ते महात्मन:॥* ''जो महापुरुष भगवान् तथा गुरु दोनों पर गूढ़ श्रद्धा रखते हैं उन्हें वैदिक ज्ञान का सारा आशय स्वत: प्रकट हो जाता है।ÓÓ ( *श्वेताश्वतर उपनिषद्* ६.२३) मनुष्य को चाहिए कि ईश्वर के प्रतिनिधि स्वरूप शुद्ध भक्त को अपना गुरु मान ले और उसे भगवान् के ही समान आदर प्रदान करे। यही सफलता का रहस्य है। जो इस विधि को ग्रहण करता है उसे पूरी विधि ज्ञात हो जाती है। इस श्लोक में *यैरञ्जसा रति:* शब्द यह बताते हैं कि गुरु की सेवा करने तथा उसकी शरण ग्रहण करने से मनुष्य को भक्ति प्राप्त होती है और भक्ति करने से वह धीरे-धीरे भगवान् में आसक्त हो जाता है। भगवान् के प्रति इस आसक्ति के कारण वह भगवान् को समझ सकता है। दूसरे शब्दों में, वह यह समझ सकता है कि भगवान् की स्थिति क्या है, हमारी स्थिति क्या है और हमारा सश्बन्ध क्या है? भक्तियोग की सरल विधि द्वारा यह सब सरलता से समझा जा सकता है। ज्योंही मनुष्य भक्तियोग पद को प्राप्त होता है त्योंहि उसके कष्ट तथा उसके भव-बन्धन का मूल कारण नष्ट हो जाता हैं। इसकी स्पष्ट व्यालया अगले श्लोक में की गई है, जो सफलता के रहस्य को बताता है।  