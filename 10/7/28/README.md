**प्रादाय मात्रे प्रतिहृत्य विस्मिता:** **कृष्णं च तस्योरसि लश्बमानम् ।** **तं स्वस्तिमन्तं पुरुषादनीतं** **विहायसा मृत्युमुखात्प्रमुक्तम् ।** **गोप्यश्च गोपा: किल नन्दमुलया** **लब्ध्वा पुन: प्रापुरतीव मोदम् ॥ ३०॥** 

शब्दार्थ **** 

**प्रादाय—** **उठाकर** **; मात्रे—** **उनकी माता को** **; प्रतिहृत्य—** **हाथों में सौंप दिया** **; विस्मिता:—** **सारे लोग अचंभित थे** **; कृष्णम् च—** **तथा कृष्ण को** **; तस्य—** **असुर की** **; उरसि—** **छाती पर** **; लश्बमानम्—** **स्थित** **; तम्—** **कृष्ण को** **; स्वस्तिमन्तम्—** **समस्त कल्याण से** **युक्त** **; पुरुषाद-नीतम्—** **मानवभक्षी असुर द्वारा ले जाया गया** **; विहायसा—** **आकाश में** **; मृत्यु-मुखात्—** **मृत्यु के मुँह से** **;** **प्रमुक्तम्—** **अब मुक्त हुए** **; गोप्य:—** **गोपियाँ** **; च—** **तथा** **; गोपा:—** **ग्वाले** **; किल—** **निस्सन्देह** **; नन्द-मुलया:—** **नन्द महाराज** **इत्यादि** **; लब्ध्वा—** **पाकर** **; पुन:—** **फिर (उनका पुत्र)** **; प्रापु:—** **प्राप्त किया** **; अतीव—** **अत्यधिक** **; मोदम्—** **आनन्द।** **.** 

**गोपियों ने तुरन्त ही कृष्ण को असुर की छाती से उठाकर माता यशोदा को लाकर सौंप** **दिया। वे समस्त अशुभों से मुक्त थे। चूँकि बालक को असुर द्वारा आकाश में ले जाये जाने पर** **भी किसी प्रकार की चोट नहीं आई थी और वह अब सारे खतरों तथा दुर्भाग्य से मुक्त था** **इसलिए नन्द महाराज समेत सारे ग्वाले तथा गोपियाँ अत्यन्त प्रसन्न थे।** **तात्पर्य :** असुर आकाश से पीठ के बल गिरा और कृष्ण उसकी छाती पर बिना चोट खाये और किसी दुर्घटना से ग्रस्त हुए बिना खेल रहे थे। आकाश में असुर द्वारा दूर तक ले जाये जाने पर भी कृष्ण तनिक भी विचलित नहीं थे। कृष्ण से खेल रहे थे और आनंद ले रहे थे। यही है *आनन्दचिन्मय* *रस विग्रह।* वे हर हालत में *सच्चिदानन्द विग्रह* हैं। उन्हें कोई दुख नहीं सताता। अन्यों ने भले ही सोचा हो कि वे संकट में थे लेकिन असुर की छाती इतनी चौड़ी थी कि वे प्रसन्नतापूर्वक उसी पर खेल रहे थे। यह सबसे अधिक आश्चर्य की बात थी कि यद्यपि असुर आकाश में बहुत ऊँचाई तक उन्हें ले गया था किन्तु वे गिरे नहीं। इस तरह बालक कृष्ण एक तरह से मृत्यु के मुँह से बाल-बाल बचे थे। उनके सुरक्षित रहने से वृन्दावन के सारे निवासी अत्यन्त प्रसन्न थे।  