**जन्माद्या: षडिमे भावा ²ष्टा देहस्य नात्मन: ।** **फलानामिव वृक्षस्य कालेनेश्वरमूॢतना ॥ १८॥** 

**शब्दार्थ** 

**जन्म-आद्या:—** **जन्म से लेकर** **; षट्—** **छ: (जन्म, अस्तित्व, वृद्धि, रूपान्तर, क्षय तथा अन्त में मृत्यु)** **; इमे—** **ये सब** **; भावा:—** **शरीर की विभिन्न अवस्थाएँ** **; ²ष्टा:—** **देखे जाते हैं** **; देहस्य—** **शरीर के** **; न—** **नहीं** **; आत्मन:—** **आत्मा के** **; फलानाम्—** **फलों के** **;** **इव—** **स²श** **; वृक्षस्य—** **वृक्ष के** **; कालेन—** **काल क्रम से** **; ईश्वर-मूॢतना—** **जिसका स्वरूप रूपान्तर करने या शारीरिक** **कार्यकलापों को वश में करने की क्षमता है।** **.** 

**जिस प्रकार वृक्ष के फलों तथा फूलों में कालक्रम से छ: प्रकार के परिवर्तन—जन्म,** **अस्तित्व, वृद्धि, रूपान्तर, क्षय तथा अन्त में मृत्यु—होते हैं उसी प्रकार विभिन्न परिसि्थतियों में** **आत्मा को जो भौतिक शरीर प्राप्त होता है उसमें भी ऐसे ही परिवर्तन होते हैं। किन्तु आत्मा में** **ऐसे परिवर्तन नहीं होते।** **तात्पर्य :** आत्मा तथा भौतिक शरीर का अन्तर समझने के लिए यह श्लोक अत्यन्त महत्त्वपूर्ण है। आत्मा शाश्वत है, जैसाकि *भगवद्गीता* (२.२०) में कहा गया है— *न जायते म्रियते वा कदाचिन्* *नायं भूत्वा भविता वा न भूय:।* *अजो नित्य: शाश्वतोऽयं पुराणो* *न हन्यते हन्यमाने शरीरे॥* ''आत्मा का न तो जन्म होता है न मृत्यु। न ही एक बार अस्तित्व में आने पर कभी इसका विनाश होता है। यह अजन्मा, शाश्वत, सदा विद्यमान रहने वाला, न मरने वाला तथा सनातन है। इस शरीर का वध किये जाने पर इसका वध नहीं होता।ÓÓ आत्मा क्षय तथा परिवर्तन से मुक्त होने के कारण शाश्वत है, जबकि शरीर में क्षय तथा परिवर्तन होते रहते हैं। वृक्ष तथा उसके फल-फूलों का उदाहरण अत्यन्त सरल एवं स्पष्ट है। वृक्ष अनेकानेक वर्षों तक खड़ा रहता है, किन्तु ऋतु-परिवर्तन के साथ इसके फूलों तथा फलों में छ: परिवर्तन होते हैं। आधुनिक रसायनविदों का मूर्खतापूर्ण सिद्धान्त कि जीवन रासायनिक अन्तक्रियाओं से उत्पन्न किया जा सकता है सच नहीं माना जा सकता। मनुष्य के भौतिक शरीर का जन्म शुक्र तथा रज के मिश्रण से होता है, किन्तु जन्म का इतिहास तो यह है कि कभी-कभी मैथुन के बाद रज तथा वीर्य के मिलने के बाद भी गर्भधारण नहीं होता। जब तक इस मिश्रण में आत्मा प्रवेश नहीं करता तब तक गर्भधारण की सश्भावना नहीं रहती, किन्तु मिश्रण में आत्मा का आश्रय मिलते ही शरीर का जन्म होता है, उसका अस्तित्व होता है, वह बढ़ता है, रूपान्तरित होता है, क्षीण होता है और अन्त में विनष्ट हो जाता है। वृक्ष में फल-फूल तो ऋतुओं के अनुसार आते-जाते रहते हैं, किन्तु वृक्ष खड़ा रहता है। इसी प्रकार देहान्तरशील जीव विविध शरीर स्वीकार करते हैं जिनमें छ: परिवर्तन होते हैं, किन्तु आत्मा स्थायी रूप से वैसे का वैसा ही रहता है ( *अजो नित्य: शाश्वतोऽयंपुराणो* *न हन्यते हन्यमाने शरीरे* )। आत्मा शाश्वत है तथा सदा विद्यमान रहता है, किन्तु आत्मा द्वारा ग्रहीत शरीर बदलते रहते हैं। आत्मा के दो प्रकार हैं—परमात्मा (भगवान्) तथा जीवात्मा (जीव)। जिस तरह जीवात्मा में विविध शारीरिक परिवर्तन होते रहते हैं उसी तरह परमात्मा में सृष्टि के विभिन्न कल्प घटित होते हैं। इस सश्बन्ध में मध्वाचार्य कहते हैं— *षड् विकारा: शरीरस्य न विष्णोस्तद्गतस्य च।* *तदधीनं शरीरं च ज्ञात्वा तन् ममतां त्यजेत्॥* चूँकि शरीर आत्मा का बाह्य रूप है अतएव आत्मा शरीर पर आश्रित नहीं है, प्रत्युत शरीर आत्मा पर आश्रित है। जो इस सत्य को समझता है, वह अपने शरीर के पोषण के प्रति अधिक चिन्तित नहीं होता। शरीर को स्थायी रूप या शाश्वत रूप से धारण किये रहने की कोई सश्भावना नहीं है। *अन्तवन्त* *इमे देहा नित्यस्योक्ता: शरीरिण:।* यह *भगवद्गीता* (२.१८) का कथन है। भौतिक शरीर अन्तवन्त (नाशवान) है, किन्तु शरीर के भीतर का आत्मा शाश्वत है ( *नित्यस्योक्ता: शरीरिण:* )। भगवान् विष्णु तथा उनके अंश रूप सारे जीव शाश्वत हैं। *नित्योनित्यानां चेतनश्चेतनानाम्।* भगवान् विष्णु मुलय जीव हैं जबकि व्यकि्तगत जीव भगवान् विष्णु के अंश हैं। शरीर की सभी कोटियाँ—विराट् रूप से लेकर क्षुद्र चींटी तक नाशवान हैं, किन्तु परमात्मा तथा आत्मा गुण में एक से होने के कारण नित्य विद्यमान रहते हैं। अगले श्लोक में इसकी अधिक व्यालया हुई है।  