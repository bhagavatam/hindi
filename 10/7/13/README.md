**येऽसूयानृतदश्भेर्षाङ्क्षहसामानविवॢजता: ।** **न तेषां सत्यशीलानामाशिषो विफला: कृता: ॥ १३॥** **इति बालकमादाय सामग्र्यजुरुपाकृतै: ।** **जलै: पवित्रौषधिभिरभिषिच्य द्विजोत्तमै: ॥ १४॥** **वाचयित्वा स्वस्त्ययनं नन्दगोप: समाहित: ।** **हुत्वा चाङ्क्षग्न द्विजातिवय: प्रादादन्नं महागुणम् ॥ १५॥** 

शब्दार्थ **** 

**ये—** **जो ब्राह्मण** **; असूय—** **असूया** **; अनृत—** **झूठ** **; दश्भ—** **मिथ्या अहंकार** **; ईर्षा—** **ईष्र्या** **; ङ्क्षहसा—** **अन्यों के वैभव को देखकर** **विचलित होना** **; मान—** **मिथ्या प्रतिष्ठा** **; विवॢजता:—** **से पूर्णतया रहित** **; न—** **नहीं** **; तेषाम्—** **ऐसे ब्राह्मणों का** **; सत्य-शीलानाम्—** **ब्राह्मण योग्यताओं (सत्य, शम, दम इत्यादि) से युक्त** **; आशिष:—** **आशीर्वाद** **; विफला:—** **व्यर्थ** **; कृता:—** **किये गये** **; इति—** **इन** **बातों पर विचार करते हुए** **; बालकम्—** **बालक को** **; आदाय—** **लाकर** **; साम—** **सामवेद के अनुसार** **; ऋक्—** **ऋग्वेद के अनुसार** **;** **यजु:—** **तथा यजुर्वेद के अनुसार** **; उपाकृतै:—** **ऐसे उपायों से शुद्ध किया हुआ** **; जलै:—** **जल से** **; पवित्र-औषधिभि:—** **शुद्ध** **जड़ी-बूटियाँ मिलाकर** **; अभिषिच्य—** **(बालक को) नहलाने के बाद** **; द्विज-उत्तमै:—** **उच्च कोटि के योग्य ब्राह्मणों द्वारा** **;** **वाचयित्वा—** **उच्चारण करने के लिए प्रार्थना किये गये** **; स्वस्ति-अयनम्—** **शुभ स्तुतियाँ** **; नन्द-गोप:—** **गोपों के मुखिया नन्द** **महाराज ने** **; समाहित:—** **उदार तथा उत्तम** **; हुत्वा—** **आहुति करके** **; च—** **भी** **; अग्निम्—** **अग्नि में** **; द्विजातिवय:—** **उन उच्च कोटि** **के ब्राह्मणों को** **; प्रादात्—** **दान में दिया** **; अन्नम्—** **अन्न** **; महा-गुणम्—** **सर्वोत्तम।** **.** 

**जब ब्राह्मणजन ईष्र्या, झूठ, मिथ्या अहंकार, द्वेष, अन्यों के वैभव को देखकर मचलने तथा** **मिथ्या प्रतिष्ठा से मुक्त होते हैं, तो उनके आशीर्वाद व्यर्थ नहीं जाते। यह सोचकर नन्द महाराज ने** **गश्भीर होकर कृष्ण को अपनी गोद में ले लिया और इन सत्यनिष्ठ ब्राह्मणों को साम, ऋग् तथा** **यजुर्वेद के पवित्र स्तोत्रों के अनुसार अनुष्ठान सश्पन्न करने के लिए आमंत्रित किया। जब** **मंत्रोच्चार हो रहा था, तो नन्द ने बच्चे को शुद्ध जड़ी-बूटियों से मिश्रित जल से स्नान कराया** **और अग्नि-यज्ञ करने के बाद सभी ब्राह्मणों को उत्तम अन्न तथा अन्य प्रकार के पदार्थों का** **स्वादिष्ट भोजन कराया।** **तात्पर्य :** नन्द महाराज को ब्राह्मणों की योग्यता एवं उनके आशीर्वाद पर पूरा-पूरा भरोसा था। उन्हें पूरा विश्वास था कि यदि उत्तम ब्राह्मण केवल अपना आशीर्वाद दें तो बालक कृष्ण सुखी रहेगा। योग्य ब्राह्मणों के आशीर्वाद न केवल भगवान् कृष्ण को, अपितु हर एक को सुख प्रदान करने वाले होते हैं। पूर्ण स्वावलश्बी होने के कारण कृष्ण को किसी के आशीर्वाद की आवश्यकता नहीं है फिर भी नन्द महाराज ने सोचा कि कृष्ण को ब्राह्मणों के आशीर्वाद की जरूरत है। तो फिर अन्यों के लिए क्या कहा जाय? अत: मानव समाज में पुरुषों का एक आदर्श वर्ग, ब्राह्मण वर्ग, होना चाहिए जो अन्यों को अर्थात् क्षत्रियों, वैश्यों तथा शूद्रों को—आशीर्वाद दे सके जिससे हर कोई सुखी हो सके। इसीलिए *भगवद्गीता* (४.१३) में कृष्ण कहते हैं कि मानव समाज में चार वर्ग होने चाहिए ( *चातुर्वण्र्यं मया सृष्टं* *गुणकर्मविभागश:* )। ऐसा नहीं है कि हर कोई शूद्र या वैश्य बन जाय तो मानव समाज समृद्ध होगा। जैसाकि *भगवद्गीता* में स्थापना की गई है सत्य, शम, दम तथा तितिक्षा जैसे गुणों से युक्त ब्राह्मणों का एक वर्ग होना चाहिए। यहाँ *भागवत* में भी नन्द महाराज योग्य ब्राह्मणों को बुलवाते हैं। कोई जाति से ब्राह्मण हो सकते हैं और हमारे मन में ब्राह्मण जाति के लिए आदर है किन्तु ब्राह्मण परिवारों में जन्म लेने से ही वे मानव समाज के अन्य सदस्यों को आशीर्वाद देने के योग्य नहीं बन जाते। यह शाषों का निर्णय है। कलियुग में ब्राह्मण जाति में जन्मे मानव को ही ब्राह्मण मान लिया गया है। *विप्रत्वे सूत्रमेव हि* (भागवत १२.२.३)। कलियुग में दो पैसे का जनेऊ धारण करके कोई भी व्यक्ति ब्राह्मण बन जाता है। नन्द महाराज ने ऐसे ब्राह्मणों को नहीं बुलवाया था। जैसाकि नारदमुनि ने कहा है (भागवत ७.११.३५)— *यस्य यल्लक्षणं प्रोक्तम्।* शाष में ब्राह्मण के लक्षण दिये हुए हैं और उसे इन लक्षणों से सश्पन्न होना चाहिए। ऐसे ब्राह्मण जो ईष्र्यालु नहीं हैं, गर्व से फूले नहीं रहते तथा अहंकार और मिथ्या प्रतिष्ठा नहीं दिखलाते और सतोगुण से युक्त होते हैं, वे ही उपयोगी होते हैं। इसलिए मनुष्यों के एक वर्ग को शुरू से ही ब्राह्मण बनने की शिक्षा दी जानी चाहिए। *ब्रह्मचारी गुरुकुले वसन् दान्तो गुरोॢहतम्* (भागवत ७.१२.१)। *दान्त:* शब्द अत्यन्त महत्त्वपूर्ण है। यह ऐसे व्यक्ति का सूचक है, जो ईष्र्यालु नहीं होता और झूठी प्रतिष्ठा के बल पर इतराता नहीं। हम कृष्णभावनामृत आन्दोलन के द्वारा समाज में ऐसे ब्राह्मणों का समावेश करने का प्रयास कर रहे हैं। ब्राह्मणों को अन्तत: वैष्णव हो जाना चाहिए और यदि कोई वैष्णव है, तो उसने पहले ही ब्राह्मण के गुण अॢजत कर लिये हैं। *ब्रह्म-भूत: प्रसन्नात्मा* (भगवद्गीता १८.५४)। *ब्रह्मभूत:* शब्द ब्राह्मण बनने या ब्रह्म क्या है उसे समझने का सूचक है ( *ब्रह्म जानातीति* *ब्राह्मण:* )। जो ब्रह्मभूत है, वह सदैव प्रसन्न रहता है ( *प्रसन्नात्मा* )। *न शोचति न कांक्षति* —वह कभी भौतिक आवश्यकताओं से विचलित नहीं होता। *सम: सर्वेषु भूतेषु:* —वह हर एक को समान रूप से आशीर्वाद देने को तैयार रहता है। *मद्-भङ्क्षक्त लभते पराम्* —तब वह वैष्णव बनता है। इस युग में श्रील भक्तिसिद्धान्त सरस्वती ने अपने वैष्णव शिष्यों के लिए यज्ञोपवीत संस्कार का सूत्रपात इस विचार से किया कि लोग समझें कि जब कोई वैष्णव बनता है, तो वह पहले से ही ब्राह्मण के गुणों को अॢजत कर चुका होता है। इसलिए जो लोग अन्तर्राष्ट्रीय कृष्णभावनामृत संघ में हैं और जो ब्राह्मण बनने के लिए दो बार दीक्षा प्राप्त करते हैं उन्हें सत्य, मन तथा इन्द्रियदमन, सहिष्णुता इत्यादि से युक्त होने के परम उत्तरदायित्व को सदैव ध्यान में रखना चाहिए। तभी उनका जीवन सफल होगा। ऐसे ही ब्राह्मणों को नन्द महाराज ने वैदिक स्तोत्रों का उच्चारण करने के लिए बुलाया था, सामान्य ब्राह्मणों को नहीं। श्लोक १३ में *ङ्क्षहसामान* का स्पष्ट उल्लेख हुआ है। *मान* शब्द मिथ्या प्रतिष्ठा या मिथ्या अहंकार का द्योतक है। जिन्हें ब्राह्मण कुल में उत्पन्न होने के कारण अपने को ब्राह्मण मानने का मिथ्या अहंकार था, नन्द महाराज ने उन्हें ऐसे अवसरों पर नहीं बुलाया। श्लोक १४ में *पवित्रौषधि* का उल्लेख हुआ है। किसी भी संस्कार के अवसर पर अनेक जड़ी- बूटियों तथा पत्तियों की आवश्यकता पड़ती थी। ये *पवित्र पत्र* कहलाती थीं। कभी नीम की पत्तियाँ, कभी बेल पत्र, आम की पत्तियाँ, अश्वत्थ की या आँवले की पत्तियाँ काम में आती थीं। इसी तरह *पञ्च* *गव्य,*  *पञ्च शस्य* तथा *पञ्च रत्न* थे। वैश्य जाति के होते हुए भी नन्द महाराज को यह सब पता था। इन श्लोकों का सबसे महत्त्वपूर्ण शब्द है *महा-गुणम्* जो सूचित करता है कि ब्राह्मणों को उच्च कोटि का स्वादिष्ट भोजन प्रदान किया जाता था। ऐसे स्वादिष्ट व्यंजन प्राय: अन्न तथा दुग्ध इन दो वस्तुओं से तैयार किये जाते थे। इसीलिए *भगवद्गीता* का (१८.४४) आदेश है कि मानव समाज को गौओं को संरक्षण प्रदान करना चाहिए और कृषि को प्रोत्साहन देना चाहिए ( *कृषि गोरक्ष्य वाणिज्यं* *वैश्यकर्म स्वभावजम्* )। केवल पटु पाकविद्या द्वारा कृषि उपज तथा दुग्ध उत्पादनों से हजारों प्रकार के व्यंजन तैयार किये जा सकते हैं। इसे *अन्नं महागुणम्* शब्दों से व्यक्त किया गया है। आज भी भारत में दूध और अन्न से हजारों प्रकार के व्यंजन तैयार करके भगवान् को अॢपत किये जाते हैं ( *चतुॢवधश्रीभगवत्प्रसाद। पत्रं पुष्पं फलं तोयं यो मे भक्त्या प्रयच्छति* )। तब प्रसाद वितरित किया जाता है। आज भी जगन्नाथ-क्षेत्र तथा अन्य बड़े बड़े मन्दिरों में अर्चाविग्रह को अत्यन्त स्वादिष्ट व्यंजन भेंट किये जाते हैं और प्रचुर मात्रा में प्रसाद वितरित किया जाता है। उच्च कोटि के ब्राह्मणों द्वारा दक्षता के साथ पकाया गया और फिर जनता में बाँटा जाने वाला यह प्रसाद भी ब्राह्मणों या वैष्णवों से प्राप्त आशीर्वाद होता है। प्रसाद चार प्रकार का होता है ( *चतुॢवध* )। नमकीन, मीठा, चटपटा तथा खट्टा स्वाद विभिन्न प्रकार के मसालों से प्राप्त किया जाता है और भोजन चार विभागों में तैयार होता है— *चव्र्य, चूष्य, लेह्य तथा पेय* —अर्थात् चबाकर खाये जाने वाले, चाटने वाले, जीभ से स्वाद लिये जाने वाले तथा पिये जाने वाले प्रसाद। इस तरह अन्न तथा घी से नाना प्रकार के प्रसाद तैयार किये जाते हैं, फिर अर्चाविग्रह पर भेंट किये जाते हैं और तब ब्राह्मणों तथा वैष्णवों में और अन्त में सामान्य जनता में वितरित किये जाते हैं। मानव समाज का यह तरीका है। गो-वध तथा भूमि के विनाश से भोजन- समस्या हल होने वाली नहीं। यह सवयता नहीं है। असवय जंगली लोग कृषि द्वारा अन्न उत्पादन तथा गो-रक्षा से अनजान होने के कारण पशुओं को खा सकते हैं किन्तु ज्ञान में अग्रणी पूर्ण मानव समाज को कृषि से तथा गो-रक्षा से उत्तम कोटि का भोजन बनाना अवश्य सीखना चाहिए।  