**औत्थानिकौत्सुक्यमना मनस्विनी** **समागतान्पूजयती व्रजौकस: ।** **नैवाशृणोद्वै रुदितं सुतस्य सा** **रुदन्स्तनार्थी चरणावुदक्षिपत् ॥ ६॥** 

शब्दार्थ **** 

**औत्थानिक-औत्सुक्य-मना:—** **माता यशोदा बच्चे का उत्थान उत्सव मनाने में अत्यधिक व्यस्त थीं** **; मनस्विनी—** **भोजन, वष,** **आभूषण तथा गौवें बाँटने में अत्यन्त उदार** **; समागतान्—** **एकत्र मेहमानों को** **; पूजयती—** **उन्हें तुष्ट करने के लिए** **; व्रज-** **ओकस:—** **व्रजवासियों को** **; न—** **नहीं** **; एव—** **निश्चय ही** **; अशृणोत्—** **सुना** **; वै—** **निस्सन्देह** **; रुदितम्—** **रोना** **; सुतस्य—** **बच्चे का** **;** **सा—** **यशोदा** **; रुदन्—** **रोना** **; स्तन-अर्थी—** **कृष्ण जो माता के स्तन का दूध पीना चाह रहे थे** **; चरणौ उदक्षिपत्—** **क्रोध के मारे** **अपने दोनों पाँव इधर-उधर उछाल रहे थे।** **.** 

**उत्थान उत्सव मनाने में मग्न उदार माता यशोदा मेहमानों का स्वागत करने, आदर-सहित** **उनकी पूजा करने तथा उन्हें वष, गौवें, मालाएँ और अन्न भेंट करने में अत्यधिक व्यस्त थीं।** **अत: वे बालक के रोने को नहीं सुन पाईं। उस समय बालक कृष्ण अपनी माता का दूध पीना** **चाहता था अत: क्रोध में आकर वह अपने पाँव ऊपर की ओर उछालने लगा।** **तात्पर्य :** कृष्ण घरेलू छकड़े के नीचे लिटाये गये थे किन्तु यह छकड़ा वास्तव में शकटासुर का अन्य रूप था—यह असुर बालक को मारने के लिए वहाँ आया था। कृष्ण ने अपनी माता का स्तनपान करने के बहाने इस असुर का वध करने का अवसर प्राप्त किया। उन्होंने शकटासुर को लात मारी जिससे सारा भेद खुल जाये। यद्यपि कृष्ण की माता मेहमानों के स्वागत में लगी थीं किन्तु भगवान् कृष्ण शकटासुर को मार कर उनका ध्यान अपनी ओर आकृष्ट करना चाहते थे इसलिए उन्होंने छकड़े के आकार वाले असुर को लात से मारा। कृष्ण की लीलाएँ ऐसी ही हैं। वे अपनी माता का ध्यान आकृष्ट करना चाह रहे थे किन्तु ऐसा करते समय उन्होंने ऐसा उत्पात खड़ा कर दिया जिसे सामान्य लोग समझ नहीं सके। ये कथाएँ अद्भुत एवं आनन्द देने वाली हैं और जो भाग्यशाली हैं, वे भगवान् की इन असाधारण लीलाओं को सुनकर आश्चर्यचकित रह जाते हैं। यद्यपि अल्पज्ञ इन्हें मिथ्या कथाएँ मानते हैं क्योंकि उनकी बुद्धि में भूसा भरा रहता है किन्तु ये कथाएँ वास्तविक हैं। ये कथाएँ इतनी रोचक तथा प्रबुद्ध करने वाली हैं कि महाराज परीकि्षत तथा शुकदेव गोस्वामी को इनमें आनन्द आया और उनके चरणचिह्नों में चलने वाले अन्य मुक्त पुरुष भी भगवान् की अद्भुत लीलाओं को सुनकर अत्यन्त हॢषत होते हैं।  