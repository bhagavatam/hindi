**अथान्यदपि कृष्णस्य तोकाचरितमद्भुतम् ।** **मानुषं लोकमासाद्य तज्जातिमनुरुन्धत: ॥ ३॥** 

शब्दार्थ **** 

**अथ—** **भी** **; अन्यत् अपि—** **अन्य लीलाएँ भी** **; कृष्णस्य—** **बालक कृष्ण की** **; तोक-आचरितम् अद्भुतम्—** **वे भी अद्भुत बाल-** **लीलाएँ** **; मानुषम्—** **मानो मानवी बालक हों** **; लोकम् आसाद्य—** **इस पृथ्वीलोक में मानव समाज में प्रकट होकर** **; तत्-जातिम्—** **मानवी बालक की ही तरह** **; अनुरुन्धत:—** **अनुकरण किया।** **.** 

**कृपया भगवान् कृष्ण की अन्य लीलाओं का वर्णन करें जो मानवी बालक का अनुकरण** **करके और पूतना वध जैसे अद्भुत कार्यकलाप करते हुए इस पृथ्वी-लोक में प्रकट हुए।** **तात्पर्य :** महाराज परीक्षित ने शुकदेव गोस्वामी से विनती की कि वे मानवी बालक के रूप में कृष्ण द्वारा प्रदॢशत बाल्यकाल की लीलाएँ कह सुनायें। पूर्ण पुरुषोत्तम भगवान् भिन्न भिन्न कालों में विभिन्न लोकों तथा विभिन्न ब्रह्माण्डों में अवतरित होते हैं और उन स्थानों की प्रकृति के अनुसार वे अपनी असीम शक्ति प्रदॢशत करते हैं। अपनी माता की गोद में बैठने वाला बालक विशालकाय पूतना का वध कर सकता है, यह इस लोक के वासियों के लिए अत्यन्त अद्भुत लगने वाला है किन्तु अन्य लोकों के लोग और भी उन्नत हैं अतएव उन लोकों में कृष्ण इनसे भी अधिक अद्भुत लीलाएँ करते हैं। इस लोक में मानव रूप में कृष्ण का प्राकट्य हमें उच्च लोकें के देवताओं से भी अधिक भाग्यशाली बनाने वाला है। इसीलिए महाराज परीक्षित उनके विषय में सुनने के लिए अधिक उत्सुक थे।  

**श्रीशुक उवाच** 