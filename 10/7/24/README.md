**बुद्धेर्जागरणं स्वप्न: सुषुप्तिरिति वृत्तय: ।** **ता येनैवानुभूयन्ते सोऽध्यक्ष: पुरुष: पर: ॥ २५॥** 

**शब्दार्थ** 

**बुद्धे:—** **बुद्धि का** **; जागरणम्—** **जागरण या स्थूल इन्द्रियों की सक्रिय अवस्था** **; स्वप्न:—** **स्वप्न (स्थूल शरीर के बिना ही इन्द्रियों** **की सक्रियता)** **; सुषुप्ति:—** **प्रगाढ़, निद्रा या सारे कार्यकलापों का बन्द होना (यद्यपि जीव दर्शक होता है)** **; इति—** **इस प्रकार** **;** **वृत्तय:—** **विभिन्न कार्यकलाप** **; ता:—** **वे** **; येन—** **जिससे** **; एव—** **निस्सन्देह** **; अनुभूयन्ते—** **अनुभव किये जाते हैं** **; स:—** **वह** **;** **अध्यक्ष:—** **साक्षी (जो कार्यकलापों से भिन्न है)** **; पुरुष:—** **भोक्ता** **; पर:—** **दिव्य।** **.** 

**सक्रियता की तीन अवस्थाओं (वृत्तियों) में बुद्धि की अनुभूति की जा सकती है—जाग्रत,** **स्वप्न तथा सुषुप्ति। जो व्यक्ति इन तीनों का अनुभव करता है उसे ही मूल स्वामी या शासक,** **पूर्ण पुरुषोत्तम भगवान् माना जाना चाहिए।** **तात्पर्य :** बुद्धि के बिना न तो कोई इन्द्रियों के प्रत्यक्ष कार्यकलापों को समझ सकता है, न स्वप्न को और न समस्त स्थूल तथा सूक्ष्म कार्यकलापों की समाप्ति को समझ सकता है। साक्षी तथा नियन्ता तो परमात्मा है, जिसके निर्देश से आत्मा जाग्रत, सुप्त तथा सुषुप्त अवस्था में समझ सकता है। भगवान् *भगवद्गीता* (१५.१५) में कहते हैं— *सर्वस्य चाहं हृदि सन्निविष्टो मत्त: स्मृतिज्र्ञानमपोहनं च* —मैं सबों के हृदय में स्थित हूँ और मुझी से स्मृति, ज्ञान तथा विस्मृति प्राप्त होती है। सारे जीव अपनी बुद्धि के कारण जाग्रत, सुप्त तथा सुषुप्त इन तीन अवस्थाओं में लीन रहते हैं। यह बुद्धि उन भगवान् द्वारा प्रदत्त होती है, जो मित्र के रूप में आत्मा के साथ रहते हैं। श्रील मध्वाचार्य कहते हैं कि जब जीव की बुद्धि सुख-दुख को कार्यकलापों के ऊपर अनुभव करके सक्रिय होती है, तो कभी-कभी उसे *सत्त्व बुद्धि*  कहा जाता है। स्वप्न की अवस्था में भगवान् से ही ज्ञान प्राप्त होता है ( *मत्त: स्मृतिज्र्ञानमपोहनं च* )। भगवान् या परमात्मा परम नियन्ता हैं और सारे उपनिदेशक उन्हीं के निर्देशन में हैं। मनुष्य को चाहिए कि अपनी बुद्धि से भगवान् को समझे।  