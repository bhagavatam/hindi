**एभिषिवर्णै: पर्यस्तैर्बुद्धिभेदै: क्रियोद्भवै: ।** **स्वरूपमात्मनो बुध्येद्गन्धैर्वायुमिवान्वयात् ॥ २६॥** 

**शब्दार्थ** 

**एभि:—** **इन** **; त्रि-वर्णै:—** **तीन गुणों के द्वारा निॢमत** **; पर्यस्तै:—** **पूर्णतया तिरस्कृत (प्राण का स्पर्श न करने से)** **; बुद्धि—** **बुद्धि** **के** **; भेदै:—** **प्रकारों से** **; क्रिया-उद्भवै:—** **विभिन्न कार्यकलापों से उत्पन्न** **; स्वरूपम्—** **स्वाभाविक स्थिति** **; आत्मन:—** **आत्मा की** **;** **बुध्येत्—** **समझना चाहिए** **; गन्धै:—** **गन्ध से** **; वायुम्—** **वायु को** **; इव—** **ठीक उसी तरह** **; अन्वयात्—** **घनिष्ठ सश्बन्ध से।** **.** 

**जिस प्रकार वायु की उपस्थिति उसके द्वारा ले जाई जाने वाली सुगन्धियों के द्वारा जानी** **जाती है उसी तरह भगवान् के निर्देशन में मनुष्य बुद्धि के इन तीन विभागों द्वारा जीवात्मा को** **समझ सकता है। किन्तु ये तीन विभाग आत्मा नहीं हैं, वे तीन गुणों से बने होते हैं और कि्रयाओं** **से उत्पन्न होते हैं।** **तात्पर्य :** जैसाकि पहले बताया जा चुका है, हमारे अस्तित्व की तीन अवस्थाएँ हैं—जाग्रत, स्वप्न तथा सुषुप्ति। इन तीनों अवस्थाओं में हमारे अनुभव भिन्न-भिन्न होते हैं। इस तरह आत्मा इन तीनों अवस्थाओं का साक्षी है। वास्तव में शरीर की क्रियाएँ आत्मा की क्रियाएँ नहीं हैं। आत्मा शरीर से पृथक् है। जिस प्रकार सुगन्ध उस भौतिक माध्यम से भिन्न होती है, जिस में उसे ले जाया जाता है उसी प्रकार आत्मा भौतिक क्रियाओं से अनासक्त रहता है। ऐसा विश्लेषण वही कर सकता है, जो परमेश्वर के चरणकमलों में शरणागत है। इसकी पुष्टि इस वैदिक आदेश द्वारा होती है— *यस्मिन् विज्ञाते सर्वमेवं* *विज्ञातं भवति।* यदि कोई भगवान् को समझ सकता है, तो वह अन्य बातें स्वत: ही समझ सकता है। भगवान् के चरणारविन्दों की शरण न ग्रहण करने के कारण बड़े-बड़े विद्वान, दार्शनिक, वैज्ञानिक तथा धर्मवेत्ता भी सदैव मोहग्रस्त रहते हैं। इसकी पुष्टि *श्रीमद्भागवत* (१०.२.३२) में हुई है— *येऽन्येऽरविन्दाक्ष विमुक्तमानिनस्* *त्वय्यस्तभावाद् अविशुद्धबुद्धय:।* भले ही कोई अपने को भव-कल्मष से मुक्त क्यों न समझे, किन्तु यदि उसने भगवान् के चरणकमलों की शरण ग्रहण नहीं की है, तो उसकी बुद्धि दूषित रहती है। जैसाकि *भगवद्गीता*  (३.४२) में कहा गया है— *इन्द्रियाणि पराण्याहुरिन्द्रियेवय: परं मन:।* *मनसस्तु परा बुद्धिर्यों बुद्धे: परतस्तु स:॥* इन्द्रियों से ऊपर मन है, मन से ऊपर बुद्धि है और बुद्धि से ऊपर आत्मा है। अन्तत: जब मनुष्य की बुद्धि भक्ति द्वारा शुद्ध हो जाती है, तो वह *बुद्धि योग* में स्थित हो जाता है। इसकी भी व्यालया *भगवद्गीता* में हुई है ( *ददामि बुद्धियोगं तं येन मामुपयान्ति ते* )। भक्ति के विकसित होने तथा मनुष्य की बुद्धि शुद्ध होने पर वह अपनी बुद्धि का उपयोग भगवद्धाम वापस जाने में कर सकता है।  