**ऊचुरव्यवसितमतीन्गोपान्गोपीश्च बालका: ।** **रुदतानेन पादेन क्षिप्तमेतन्न संशय: ॥ ९॥** 

शब्दार्थ **** 

**ऊचु:—** **कहा** **; अव्यवसित-मतीन्—** **वर्तमान स्थिति में जिनकी बुद्धि काम नहीं कर रही थी** **; गोपान्—** **ग्वालों को** **; गोपी: च—** **तथा गोपियों को** **; बालका:—** **बच्चे** **; रुदता अनेन—** **ज्योंही बच्चा रोया** **; पादेन—** **एक पाँव से** **; क्षिप्तम् एतत्—** **यह गाड़ी दूर जा** **गिरी और छितर-बितर हो गई** **; न संशय:—** **इसमें कोई सन्देह नहीं है।** **.** 

**वहाँ पर जुटे ग्वाले तथा गोपियाँ सोचने लगे कि यह घटना कैसे घटी? वे पूछने लगे,** **''कहीं यह किसी असुर या अशुभ ग्रह का काम तो नहीं है?ÓÓ उस समय वहाँ पर उपस्थित** **बालकों ने स्पष्ट कहा कि बालक कृष्ण ने ही इस छकड़े को लात से मार कर दूर फेंका है। रोते** **बालक ने ज्योंही छकड़े के पहिये पर अपने पाँव मारे त्योंही पहिये सहित छकड़ा ध्वस्त हो गया।** **इसमें कोई सन्देह नहीं है।** **तात्पर्य :** हमने यह सुना है कि लोगों को भूत-प्रेत सताते हैं। स्थूल शरीर प्राप्त न होने से भूत स्थूल शरीर को ढूँढ़ कर उसी में अड्डा जमाता है। शकटासुर ऐसा ही भूत था जिसने छकड़े में शरण ले रखी थी और कृष्ण को क्षति पहुँचाने की ताक में था। जब कृष्ण ने अपने छोटे-छोटे मुलायम पैरों से छकड़े पर प्रहार किया, तो जैसा वर्णन किया जा चुका है भूत पृथ्वी पर नीचे आ पड़ा और उसका आश्रय भंग हो गया। पूर्ण शक्तिमान होने के कारण ही कृष्ण ऐसा कर सके, जिसकी पुष्टि *ब्रह्म-संहिता*  से (५.३२) होती है— *अङ्गानि यस्य सकलेनि्द्रयवृत्तिमन्ति* *पश्यन्ति पान्ति कलयन्ति चिरं जगन्ति।* *आनन्दचिन्मयसदुज्जवलविग्रहस्य* *गोविन्दमादिपुरुषं तमहं भजामि॥* ''कृष्ण का शरीर *सच्चिदानन्द विग्रह* या *आनन्द चिन्मय रसविग्रह* है। अर्थात् उनके आनन्द चिन्मय शरीर का कोई भी अंग किसी अन्य अंग की तरह कार्य कर सकता है। भगवान् की अचिन्त्य शकि्तयाँ ऐसी हैं। भगवान् को ये शक्तियाँ अॢजत नहीं करनी होतीं, वे उनके पास ही रहती हैं। इस तरह कृष्ण ने अपने नन्हें-नन्हें पाँवों से प्रहार किया, तो सारा कार्य सश्पन्न हो गया। यही नहीं, यदि कोई सामान्य बालक होता तो छकड़े के टूटने से उसे बुरी तरह चोट खा जाता किन्तु कृष्ण तो भगवान् हैं। अतएव उन्हें छकड़े के टूटने में आनंद मिला और उनका बाल भी बाँका नहीं हुआ। उनके द्वारा किया गया प्रत्येक कार्य *आनन्द चिन्मय रस* —अर्थात् दिव्य आनन्द से पूर्ण होता है। इसमें कृष्ण को बड़ा आनन्द आया। पास खेल रहे बालकों ने देखा था कि कृष्ण ने ही छकड़े के पहिये पर लात मारी थी जिससे यह दुर्घटना घटी थी। योगमाया की योजना से सारे गोप-गोपियों ने सोचा कि यह घटना किसी अशुभ ग्रह या असुर की करामात है किन्तु वास्तव में यह सब कृष्ण द्वारा किया गया था और उन्होंने इसका आनन्द लिया था। जो कृष्ण की लीलाओं का रस लेते हैं, वे भी आनन्द चिन्मय रस पद को प्राप्त होते हैं—वे भौतिक पद से मुक्त हो जाते हैं। जब कोई व्यक्ति *कृष्णकथा* सुनने की आदत बना लेता है, तो निश्चय ही वह इस भौतिक जगत से परे चला जाता है, जिसकी पुष्टि *भगवद्गीता* द्वारा होती है ( *स* *गुणान् समतीत्यैतान् ब्रह्मभूयाय कल्पते* )। आध्यात्मिक पद को प्राप्त किये बिना भगवान् की दिव्य लीलाओं का आनन्द नहीं उठाया जा सकता। अथवा दूसरे शब्दों मे, जो कोई भी कृष्ण की दिव्य लीलाओं का श्रवण करता है, वह भौतिक पद पर स्थित नहीं होता वरन् दिव्य आध्याति्मक पद पर स्थित होता है।  