**नालं द्विजत्वं देवत्वमृषित्वं वासुरात्मजा: ।** **प्रीणनाय मुकुन्दस्य न वृत्तं न बहुज्ञता ॥ ५१॥** **न दानं न तपो नेज्या न शौचं न व्रतानि च ।** **प्रीयतेऽमलया भक्त्या हरिरन्यद्विडश्बनम् ॥ ५२॥** 

**शब्दार्थ** 

**न—** **नहीं** **; अलम्—** **पर्याप्त** **; द्विजत्वम्—** **अत्यन्त पूर्ण एवं योग्य ब्राह्मण होना** **; देवत्वम्—** **देवत्व** **; ऋषित्वम्—** **साधु पुरुष होना** **;** **वा—** **अथवा** **; असुर-आत्म-जा:—** **हे असुरों के वंशजो** **; प्रीणनाय—** **प्रसन्न करने के लिए** **; मुकुन्दस्य—** **भगवान् मुकुन्द का** **; न** **वृत्तम्—** **बुरा आचरण** **; न—** **नहीं** **; बहु-ज्ञता—** **पाण्डित्य** **; न—** **न तो** **; दानम्—** **दान** **; न—** **न तो** **; तप:—** **तपस्या** **; न—** **न तो** **;** **इज्या—** **पूजा** **; न—** **न तो** **; शौचम्—** **स्वच्छता** **; न व्रतानि—** **न व्रतों का पालन** **; च—** **भी** **; प्रीयते—** **प्रसन्न किया जाता है** **;** **अमलया—** **निष्कलंक** **; भक्त्या—** **भक्ति द्वारा** **; हरि:—** **भगवान्** **; अन्यत्—** **अन्य वस्तुएँ** **; विडश्बनम्—** **मात्र दिखावा।** **.** 

**हे मित्रो, हे असुरपुत्रो, तुम लोग न तो पूर्ण ब्राह्मण, देवता या महान् सन्त बनकर, न ही** **सदाचरण या प्रकाण्ड ज्ञान के द्वारा परमेश्वर को प्रसन्न कर सकते हो। इनमें से किसी भी योग्यता** **से भगवान् प्रसन्न होने वाले नहीं हैं। न ही दान, तपस्या, यज्ञ, शुद्धता या व्रतों से उन्हें कोई प्रसन्न** **कर सकता है। भगवान् तो तभी प्रसन्न होते हैं जब मनुष्य उनकी अविचल अनन्य भक्ति करता** **है। एकनिष्ठ भक्ति के बिना सब कुछ दिखावा मात्र है।** **तात्पर्य :** प्रह्लाद महाराज इस निष्कर्ष पर पहुँचते हैं कि परमेश्वर की सभी प्रकार से निष्ठापूर्वक सेवा करने पर ही कोई पूर्ण बन सकता है। ईश्वर-प्रेम विकसित करने के लिए ब्राह्मण, देवता, ऋषि जैसे भौतिक उच्च पद कारणस्वरूप नहीं हैं किन्तु यदि कोई निष्ठापूर्वक भगवान् की सेवा में लगा रहता है, तो उसकी कृष्ण-चेतना पूरी हो जाती है। इसकी पुष्टि *भगवद्गीता* द्वारा (९.३०) होती है— *अपि चेत् सुदुराचारो भजते मामनन्यभाक्।* *साधुरेव स मन्तव्य: सश्यग्व्यवसितो हि स:॥* ''भले ही कोई अत्यन्त निन्दनीय कार्य क्यों न करे, किन्तु यदि वह भकि्त में लगा रहता है, तो वह साधु माना जाता है, क्योंकि वह सश्यक् रीति से अवस्थित होता है।ÓÓ जीवन की पूर्णता इसी में है कि कृष्ण के लिए अनन्य प्रेम उत्पन्न किया जाये। इसमें अन्य विधियाँ भी सहायक हो सकती हैं, किन्तु यदि कृष्ण के प्रति प्रेम उत्पन्न नहीं होता तो अन्य सारी विधियाँ समय का अपव्यय मात्र हैं। *धर्म: स्वनुष्ठित: पुसां विष्वक्सेनकथासु य:।* *नोत्पादयेद् यदि रङ्क्षत श्रम एव हि केवलम्॥* ''मनुष्यों के द्वारा किसी भी व्यवसाय से सश्बन्धित किये गये कर्तव्य (धर्म) व्यर्थ श्रम होते हैं यदि वे भगवान् के प्रति आकर्षण न उत्पन्न कर सकें।ÓÓ ( *भागवत* १.२.८) किसी की पूर्णता की परीक्षा भगवान् के प्रति उसकी अनन्य भक्ति है।  