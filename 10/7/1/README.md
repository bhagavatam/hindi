ब्रह्माण्ड का प्रदर्शन नामक श्रीकृष्ण लीलाओं का वर्णन किया गया है। जब शुकदेव गोस्वामी ने देखा कि महाराज परीकि्षत भगवान् कृष्ण की बाल-लीलाओं को सुनने के लिए उत्सुक हैं, तो वे परम प्रसन्न हुए और उनका वर्णन करते रहे। जब कृष्ण केवल तीन मास के थे और पलटने का प्रयत्न कर रहे थे तथा अभी घुटनों के बल में भी असमर्थ थे तो माता यशोदा ने अपनी सखियों के साथ बच्चे के सौभाग्य के लिए अनुष्ठान करना चाहा। ऐसा अनुष्ठान प्राय: बच्चों वाली षियों के साथ मिल कर किया जाता है। जब माता यशोदा ने देखा कि बालक कृष्ण सोने वाला है, तो अन्य कार्यों में व्यस्त होने के कारण वे उसे घरेलू छकड़े ( *शकट* ) के नीचे सुलाकर शुभ अनुष्ठान विषयक कार्य करने लगीं। इस छकड़े के नीचे एक पालना था और यशोदा ने इसी पालने में कृष्ण को सुलाया था। बालक सो रहा था किन्तु सहसा जग जाने से वह अपने नन्हें-नन्हें पाँव चलाने लगा। इससे छकड़ा हिल गया और बड़े धमाके के साथ टूट कर चूर चूर हो गया और इसमें रखी सभी वस्तुएँ बिखर गईं। पास ही खेल रहे बालकों ने माता यशोदा को फौरन बतलाया कि छकड़ा टूट गया है, अत: माता यशोदा अन्य गोपियों के साथ अत्यन्त चिन्तित होकर वहाँ पहुँचीं। माता यशोदा ने तुरन्त बच्चे को अपनी गोद में उठा लिया और उसे अपना स्तन-पान कराया। इसके बाद ब्राह्मणों ने अनेक प्रकार के वैदिक अनुष्ठान कराये। उन ब्राह्मणों ने बच्चे की असली पहचान न जानते हुए भी बच्चे को आशीर्वाद दिया। एक अन्य दिन, जब माता यशोदा बच्चे को गोद में लिए बैठी थीं तो उन्हें सहसा लगा कि बच्चे में सारे ब्रह्माण्ड का भार समा गया है। वे इतनी अचश्भित हुईं कि बच्चे को नीचे बैठाना पड़ा। तभी कंस का एक दास तृणावर्त चक्रवात (अंधड़) के रूप में वहाँ आया और बच्चे को उड़ा ले गया। गोकुल का सारा प्रदेश धूल से भर गया और कोई भी यह न देख पाया कि बालक कहाँ ले जाया गया। सारी गोपियाँ विह्वल थीं क्योंकि बालक धूलभरी आँधी द्वारा उड़ा ले जाया गया था लेकिन वह असुर बालक के भार के कारण आकाश में उसे दूर तक नहीं ले जा सका। वह बालक को नीचे गिरा भी नहीं पा रहा था क्योंकि बालक ने उसे मजबूती से पकड़ रखा था। अत: स्वयं तृणावर्त काफी ऊँचाई से नीचे गिर पड़ा और तुरन्त मर गया। बालक उसके कन्धे को मजबूती से पकड़े हुए था। जब वह असुर गिर पड़ा तो गोपियों ने बच्चे को उठा लिया और उसे माता यशोदा की गोद में लाकर दे दिया। यशोदा माता आश्चर्यचकित थीं किन्तु योगमाया के प्रभाव से कोई यह नहीं जान पाया कि आखिर कृष्ण है कौन और असल में घटना क्या घटी। प्रत्युत प्रत्येक व्यक्ति बच्चे के भाग्य की सराहना करने लगा कि वह ऐसी विपदा से बच गया है। हाँ, नन्द महाराज तो वसुदेव की अद्भुत भविष्यवाणी के विषय में ही सोच रहे थे और वे उस महान् योगी की प्रशंसा करने लगे। बाद में जब बालक माता यशोदा की गोद में अँगड़ाई लेने लगा तो माता यशोदा ने उसके मुख के भीतर सश्पूर्ण ब्रह्माण्ड देखा।  

**श्रीराजोवाच** 