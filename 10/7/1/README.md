कि किस प्रकार उन्होंने अपनी माता के गर्भ में रहते हुए नारद मुनि के मुख से उपदेश किये गये भागवत धर्म को सुना। जब हिरण्यकशिपु अपना राज्य छोड़कर कठिन तपस्या करने के लिए मन्दराचल पर्वत चला गया तो सारे असुर (दैत्य) तितर-बितर हो गये। उस समय हिरण्यकशिपु की पत्नी कयाधु गर्भवती थी और देवताओं ने इस धोखे से कि उसके गर्भ में एक दूसरा असुर है उसे बन्दी बना लिया। उनकी योजना थी कि जैसे ही बालक उत्पन्न होगा वे उसे मार डालेंगे। जब वे कयाधु को स्वर्गलोक ले जा रहे थे तो रास्ते में नारद मुनि से भेंट हुई जिन्होंने उसे स्वर्गलोक ले जाने से रोक दिया और उसे हिरण्यकशिपु के वापस आने तक अपने आश्रम में ले जाकर रखा। नारद मुनि के आश्रम में कयाधु ने अपने गर्भस्थ बालक की रक्षा के लिए प्रार्थना की। नारद मुनि ने उसे आश्वस्त किया और आध्यात्मिक ज्ञान सश्बन्धी उपदेश दिये। यद्यपि प्रह्लाद महाराज अभी छोटे बच्चे के रूप में गर्भ में ही थे, किन्तु उन्होंने इन उपदेशों को ध्यानपूर्वक सुना:—आत्मा सदैव शरीर से पृथक् रहता है। जीव के आध्यात्मिक स्वरूप में कोई परिवर्तन नहीं होता। कोई भी व्यक्ति जो देहात्मबुद्धि से परे होता है, वह शुद्ध है और दिव्य ज्ञान प्राप्त कर सकता है। यह दिव्य ज्ञान भक्ति है और प्रह्लाद महाराज ने अपनी माता के गर्भ में रहते हुए नारद मुनि से भक्ति सश्बन्धी उपदेश प्राप्त किये। जो व्यक्ति प्रामाणिक गुरु के उपदेशों के माध्यम से भगवान् की सेवा में लगा रहता है, वह तुरन्त मुक्त हो जाता है और माया के पाश से छूटकर सारे अज्ञान से तथा भौतिक इच्छाओं से छुट्टी पा लेता है। प्रत्येक व्यक्ति का कर्तव्य है कि वह परमेश्वर की शरण ग्रहण करे और इस प्रकार समस्त भौतिक इच्छाओं से मुक्त हो ले। कोई भी व्यक्ति चाहे वह किसी पद पर क्यों न हो इस सिद्धि को प्राप्त कर सकता है। भक्ति तपस्या, योग या पवित्रता के भौतिक कार्यकलापों पर आश्रित नहीं होती। इनके न होने पर भी शुद्ध भक्त की कृपा से मनुष्य को भक्ति प्राप्त हो सकती है।  

**श्रीनारद उवाच** 