**सुखाय दु:खमोक्षाय सङ्कल्प इह कॢमण: ।** **सदाप्नोतीहया दु:खमनीहाया: सुखावृत: ॥ ४२॥** 

**शब्दार्थ** 

**सुखाय—** **जीवन के तथाकथित उच्चतर स्तर के द्वारा सुख प्राप्त करने के लिए** **; दु:ख-मोक्षाय—** **दुख से छुटकारा पाने के लिए** **;** **सङ्कल्प:—** **संकल्प** **; इह—** **इस संसार में** **; कॢमण:—** **आॢथक विकास के लिए प्रयत्नशील जीव का** **; सदा—** **सदैव** **; आप्नोति—** **प्राप्त करता है** **; ईहया—** **कर्म या महत्त्वाकांक्षा द्वारा** **; दु:खम्—** **केवल दुख** **; अनीहाया:—** **आॢथक विकास न चाहते हुए** **; सुख—** **सुख से** **; आवृत:—** **ढका हुआ।** **.** 

**इस भौतिक जगत में प्रत्येक भौतिकतावादी सुख का इच्छुक रहता है और अपने दुख कम** **करना चाहता है, अतएव वह तदनुसार कर्म करता है। किन्तु वास्तव में कोई तभी तक सुखी** **रहता है जब तक वह सुख के लिए प्रयत्नशील नहीं होता। ज्योंही वह सुख के लिए कार्य प्रारश्भ** **कर देता है त्योंही उसकी दुख की अवस्था प्रारश्भ होती है।** **तात्पर्य :** जैसाकि *भगवद्गीता* में वर्णन हुआ है ( *प्रकृते: क्रियमाणानि गुणैकर्माणि सर्वश:* ), प्रत्येक बद्धजीव प्रकृति के नियमों से बँधा हुआ है। प्रत्येक व्यक्ति को भगवान् के आदेशानुसार प्रकृति से एक विशेष प्रकार का शरीर प्राप्त हुआ है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! भगवान् प्रत्येक जीव के हृदय में स्थित हैं और उन सारे जीवों को घुमा रहे हैं मानो वे भौतिक शक्ति से बने यंत्र पर आरूढ़ हों।ÓÓ ( *भगवद्गीता* १८.६१) भगवान् परमात्मा रूप में हर एक के हृदय में स्थित हैं और जीव जैसी इच्छा करता है उसी के अनुसार भगवान् उसे विभिन्न शरीरों में अपनी आकांक्षाओं के अनुसार कर्म करने की सुविधा प्रदान करते हैं। यह शरीर एक यंत्र के समान है, जिसके द्वारा मनुष्य सुख की मिथ्या इच्छा के अनुसार घूमता रहता है और जीवन के विभिन्न स्तरों में जन्म, मृत्यु, जरा तथा व्याधि से पीडि़त होता रहता है। प्रत्येक प्राणी किसी न किसी योजना तथा कामना से अपने कार्य प्रारश्भ करता है, किन्तु उसे अपनी योजना के प्रारश्भ से लेकर अन्त तक कोई सुख प्राप्त नहीं होता। इसके विपरीत ज्योंही वह अपनी योजना के अनुसार कार्य प्रारश्भ करता है त्योंही उसका कष्टमय जीवन शुरू हो जाता है। अतएव मनुष्य को जीवन की कष्टप्रद अवस्था को दूर करने के लिए उत्सुक नहीं होना चाहिए, क्योंकि इसके लिए कोई कुछ नहीं कर सकता। *अहंकार* *विमूढात्मा कर्ताहमिति मन्यते।* यद्यपि मनुष्य अपनी मिथ्या कामना के अनुसार कर्म करता रहता है, तथापि वह सोचता है कि अपने कर्मों से वह अपनी भौतिक स्थिति सुधार सकता है। वेदों का आदेश है कि मनुष्य को चाहिए कि वह न तो सुख बढ़ाने का, न ही दुखों को कम करने का प्रयास करे, क्योंकि यह सब व्यर्थ होता है। *तस्यैव हेतो: प्रयतेत कोविद:* —मनुष्य को आत्म-साक्षात्कार के लिए कार्य करना चाहिए न कि आॢथक विकास के लिए जिसको सुधार पाना असश्भव है। बिना प्रयास के ही उसके भाग्य में लिखा सुख तथा दुख मिलेगा। कोई इसे बदल नहीं सकता। अतएव श्रेयस्कर यही होगा कि मनुष्य अपना समय कृष्णभावनामृतमय आध्यात्मिक जीवन की प्रगति में लगाए। मनुष्य होकर उसे अपने समय का अपव्यय नहीं करना चाहिए। यह अच्छा होगा कि तथाकथित सुख की कामना किये बिना कृष्णभावनामृत को विकसित करने में इस जीवन का उपयोग किया जाये।  