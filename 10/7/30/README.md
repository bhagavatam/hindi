**हरि: सर्वेषु भूतेषु भगवानास्त ईश्वर: ।** **इति भूतानि मनसा कामैस्तै: साधु मानयेत् ॥ ३२॥** 

**शब्दार्थ** 

**हरि:—** **भगवान्** **; सर्वेषु—** **समस्त** **; भूतेषु—** **जीवों में** **; भगवान्—** **परम पुरुष** **; आस्ते—** **स्थित है** **; ईश्वर:—** **सर्वश्रेष्ठ नियन्ता** **; इति—** **इस प्रकार** **; भूतानि—** **सारे जीव** **; मनसा—** **ऐसी समझ से** **; कामै:—** **इच्छाओं से** **; तै:—** **उन** **; साधु मानयेत्—** **मनुष्य को चाहिए कि** **अत्यधिक आदर करे।** **.** 

**मनुष्य को चाहिए कि भगवान् को उनके अन्तर्यामी प्रतिनिधि स्वरूप में परमात्मा को सदैव** **स्मरण करे, जो प्रत्येक जीव के अंत:करण में स्थित हैं। इस प्रकार उसे जीव की स्थिति या** **स्वरूप के अनुसार प्रत्येक जीव का आदर करना चाहिए।** **तात्पर्य :** *हरि: सर्वेषु भूतेषु* —कभी-कभी ढोंगी लोग इस कथन को ठीक से न समझने के कारण यह झूठा निष्कर्ष निकालते हैं कि चूँकि हरि अर्थात् भगवान् प्रत्येक जीव में स्थित हैं, अतएव प्रत्येक जीव हरि है। ऐसे मूर्ख लोग प्रत्येक शरीर में स्थित आत्मा तथा परमात्मा में अन्तर नहीं कर पाते। आत्मा तो जीव है और परमात्मा भगवान् हैं, किन्तु जीव परमात्मा या परमेश्वर से भिन्न है। अतएव *हरि:* *सर्वेषु भूतेषु* का अर्थ यह हुआ कि हरि परमात्मा के रूप में स्थित हैं, आत्मा के रूप में नहीं, यद्यपि आत्मा परमात्मा का ही अंश है। प्रत्येक जीव को आदर देने का अर्थ प्रत्येक जीव में स्थित परमात्मा का आदर करना है। प्रत्येक जीव को परमात्मा नहीं मान लेना चाहिए। कभी-कभी ढोंगी लोग जीव को *दरिद्र नारायण,* स्वामी नारायण, यह नारायण, वह नारायण जैसे नाम प्रदान करते हैं। हमें यह स्पवृत: समझ लेना चाहिए कि यद्यपि नारायण प्रत्येक जीव के हृदय में विराजमान हैं, किन्तु जीव कभी नारायण नहीं बन सकता।  