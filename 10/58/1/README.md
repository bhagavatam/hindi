राजकुमारियों से विवाह किया और फिर पाण्डवों से मिलने इन्द्रप्रस्थ गये। जब पाँचों पाण्डव अपना अज्ञातवास पूरा कर चुके तो भगवान् कृष्ण सात्यकि इत्यादि यदुओं के साथ उन्हें मिलने इन्द्रप्रस्थ गये। पाण्डवों ने भगवान् का सत्कार किया और बड़े ही आनन्द से उनका आङ्क्षलगन किया। पाण्डवों की नवविवाहिता पत्नी द्रौपदी लजाती हुई कृष्ण के पास आई और उसने उन्हें नमस्कार किया। तब पाण्डवों ने सात्यकि तथा भगवान् के अन्य संगियों को आसन प्रदान किया और समुचित रीति से स्वागत-सत्कार किया। भगवान् कृष्ण महारानी कुन्ती से भेंट करने गये। उन्होंने उन्हें प्रणाम किया। उसके बाद दोनों ने एक-दूसरे से उनके कुटुश्बियों के बारे में पूछताछ की। कुन्तीदेवी ने अपने तथा अपने पुत्रों के ऊपर दुर्योधन द्वारा ढाई जाने वाली विविध विपत्तियों को बतलाया और कहा कि कृष्ण ही उनके एकमात्र रक्षक हैं। उन्होंने कहा, ''आप सारे ब्रह्माण्ड के शुभचिन्तक हैं और यद्यपि आप ''मेरा और परायाÓÓ के मोह से मुक्त हैं, तो भी आप उन लोगों के हृदयों में वास करते हैं, जो आपका निरन्तर ध्यान करते हैं और हृदय के भीतर से ही उनके सारे कष्टों को नष्ट कर देते हैं।ÓÓ तत्पश्चात् युधिष्ठिर ने कृष्ण से कहा, ''चूँकि हमने अनेक शुभ कार्य किये हैं केवल इसीलिए हम आपके चरणकमल देख पाने में समर्थ हो सके हैं, जिन्हें बड़े बड़े योगी भी नहीं प्राप्त कर पाते।ÓÓ राजा युधिष्ठिर से सश्मानित होते हुए श्रीकृष्ण अतिथि के रूप में कई महीनों तक सुखपूर्वक इन्द्रप्रस्थ में रहते रहे। एक दिन कृष्ण तथा अर्जुन शिकार करने जंगल गये। यमुना नदी में स्नान करते हुए उन्होंने एक सुन्दर युवती देखी। कृष्ण के कहने पर अर्जुन उसके पास गये और उससे पूछा कि वह कौन है। उस सुन्दरी ने उत्तर दिया, ''मैं सूर्यपुत्री कालिन्दी हूँ। मैं भगवान् विष्णु को पति रूप में पाने की आशा से कठोर तपस्या करती रही हूँ। मैं किसी अन्य को पति रूप में स्वीकार नहीं करूँगी और जब तक वे मुझसे विवाह नहीं करते मैं यमुना में ही अपने पिता द्वारा बनवाये घर में रहूँगी।ÓÓ जब अर्जुन ने ये सारी बातें सर्वज्ञ कृष्ण को बतलाईं तो वे कालिन्दी को अपने रथ पर ले आये और तब तीनों व्यक्ति युधिष्ठिर के निवासस्थान में लौट गये। बाद में पाण्डवों ने कृष्ण से अनुरोध किया कि वे उनके लिए एक नगर बनवा दें। उन्होंने देवताओं के शिल्पी विश्वकर्मा को भेजकर एक अत्यन्त आकर्षक नगरी तैयार करा दी। वहाँ अपने भक्तों के साथ कुछ काल तक रह कर भगवान् ने उन्हें तुष्ट किया। फिर अग्नि देवता को प्रसन्न करने के लिए कृष्ण ने अग्नि को खाण्डव वन देने की व्यवस्था की। कृष्ण ने अर्जुन से उस जंगल को जला डालने के लिए कहा और वे अर्जुन के साथ सारथी बन कर गए। अग्नि इस भेंट से इतना प्रसन्न हुआ कि उसने अर्जुन को गाण्डीव धनुष, घोड़े, रथ, दो तूणीर तथा एक तरकस दिये। जब खाण्डव वन जल रहा था, तो अर्जुन ने मय नामक दानव को लपटों से बचाया। उसने भी बदले में अर्जुन के लिए एक शानदार महल तैयार किया। इसी महल में दुर्योधन को बाद में तालाब-तल के स्थान पर ठोस फर्श का भ्रम हुआ जिससे वह खूब गीला हुआ और परेशान हुआ। इसके बाद कृष्ण ने अर्जुन तथा उनके अन्य सश्बन्धियों से विदा ली और अपने परिचरों सहित द्वारका लौट गये। वहाँ उन्होंने कालिन्दी से विवाह कर लिया। कुछ काल बाद वे अवन्तीपुर गये जहाँ अनेक राजाओं की उपस्थिति में उन्होंने अवन्तीराज की बहन मित्रविन्दा का अपहरण किया। वह उनके प्रति आकृष्ट थी। अयोध्या में नग्नजित नाम का एक भक्त राजा था। उसकी कन्या अतीव सुन्दर एवं विवाह के योग्य थी। उसका नाम सत्या या नाग्नजिती था। इस कन्या के सश्बन्धियों ने एक प्रतिज्ञा रखी थी कि जो भी व्यक्ति सात भयानक बैलों के समूह को वश में कर लेगा उसी के साथ उस कन्या का विवाह कर दिया जायेगा। जब कृष्ण ने इस राजकुमारी के विषय में सुना तो वे अपने साथ सैनिकों की एक विशाल टोली लेकर अयोध्या गये। राजा नग्नजित ने उनका सभी प्रकार से सत्कार किया और विविध भेंटों से उनकी हर्षपूर्वक पूजा की। जब सत्या ने कृष्ण को देखा तो वह तुरन्त उन्हें पति रूप में चाहने लगी। राजा नग्नजित अपनी पुत्री के मनोभाव जान गया तो उसने अपनी इच्छा के बारे में कृष्ण को अवगत कराते हुए प्रस्ताव रखा कि कृष्ण के साथ उसकी पुत्री का विवाह हो जाय। उसने कृष्ण से स्नेहपूर्वक कहा, ''अकेले आप ही मेरी पुत्री के उपयुक्त पति होंगे और यदि आप सातों बैलों को वश में कर लेंगे तो आप अवश्य ही उससे विवाह कर सकेंगे।ÓÓ तब कृष्ण सात पृथक्-पृथक् रूपों में प्रकट हुए और सातों बैलों को वश में कर लिया। राजा नग्नजित ने उन्हें यथोचित विधि से अपनी पुत्री समॢपत कर दी और साथ में प्रचुर उपहारों से युक्त पर्याप्त दहेज भी दिया। भगवान् ने सत्या को अपने रथ पर बैठाया और द्वारका के लिए चल पड़े। तभी बैलों से पराजित प्रतिद्वन्द्वी राजाओं ने भगवान् कृष्ण पर आक्रमण करना चाहा किन्तु अर्जुन ने उन सबों को पछाड़ दिया और कृष्ण नाग्नजिती के साथ द्वारका के लिए रवाना हो गये। बाद में श्रीकृष्ण ने भद्रा को स्वयंवर उत्सव में से अपहरण करके उसके साथ विवाह किया। इसी तरह उन्होंने मद्र के राजा की पुत्री लक्ष्मणा के साथ भी विवाह किया।  

**श्रीशुक उवाच** 