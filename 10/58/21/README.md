**नान्यं पङ्क्षत वृणे वीर तमृते श्रीनिकेतनम् ।** **तुष्यतां मे स भगवान्मुकुन्दोऽनाथसंश्रय: ॥ २१॥** 

**शब्दार्थ** 

**न—** **नहीं** **; अन्यम्—** **दूसरा** **; पतिम्—** **पति** **; वृणे—** **वरण करूँगी** **; वीर—** **हे वीर** **; तम्—** **उसके** **; ऋते—** **अतिरिक्त** **; श्री—** **लक्ष्मी** **का** **; निकेतनम्—** **धाम** **; तुष्यताम्—** **प्रसन्न हों** **; मे—** **मुझसे** **; स:—** **वह** **; भगवान्—** **भगवान्** **; मुकुन्द:—** **कृष्ण** **; अनाथ—** **स्वामीविहीन का** **; संश्रय:—** **आश्रय।** **.** 

**मैं उनको जो लक्ष्मी देवी के धाम हैं, छोड़कर और कोई पति स्वीकार नहीं करूँगी। वे** **भगवान् मुकुन्द, जो कि अनाथों के आश्रय हैं, मुझ पर प्रसन्न हों।** **तात्पर्य :** सुन्दर कालिन्दी ने यहाँ पर कुछ सन्देह प्रकट किया है। वे बल देती हैं कि उन्हें भगवान् कृष्ण के अतिरिक्त कोई पति स्वीकार नहीं है। वे यह कहती हैं कि वे अनाथों के आश्रय हैं। चूँकि वे कोई अन्य आश्रय स्वीकार नहीं करेंगी इसलिए कृष्ण को चाहिए कि उन्हें शरण दें। यही नहीं, वे कहती हैं— *तुष्यतां मे स भगवान्* —वे भगवान् मुझ पर प्रसन्न हों। यही उनकी विनती है। जैसाकि श्रील विश्वनाथ चक्रवर्ती इंगित करते हैं, यद्यपि कालिन्दी एकान्त स्थान में रह रही आश्रयहीन युवती है, तो भी वह भयभीत नहीं है। भगवान् कृष्ण के प्रति ऐसी गूढ़ श्रद्धा और भक्ति आदर्श कृष्णभावनामृत है और श्रीमती कालिन्दी की इच्छा शीघ्र ही पूरी हो जाएगी।  