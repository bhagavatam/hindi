**भगवानपि गोविन्द उपयेमे कुरूद्वह ।** **वैदर्भीं भीष्मकसुतां श्रियो मात्रां स्वयंवरे ॥ १६॥** **प्रमथ्य तरसा राज्ञ: शाल्वादींश्चैद्यपक्षगान् ।** **पश्यतां सर्वलोकानां ताक्ष्र्यपुत्र: सुधामिव ॥ १७॥** 

**शब्दार्थ** 

**भगवान्—** **भगवान्** **; अपि—** **निस्सन्देह** **; गोविन्द:—** **कृष्ण ने** **; उपयेमे—** **ब्याहा** **; कुरु-उद्वह—** **हे कुरुओं में वीर (परीक्षित)** **;** **वैदर्भीम्—** **रुक्मिणी को** **; भीष्मक-सुताम्—** **राजा भीष्मक की पुत्री** **; श्रिय:—** **लक्ष्मी को** **; मात्राम्—** **स्वांश** **; स्वयम्-वरे—** **अपनी** **रुचि से** **; प्रमथ्य—** **दमन करके** **; तरसा—** **बल से** **; राज्ञ:—** **राजाओं को** **; शाल्व-आदीन्—** **शाल्व इत्यादि** **; चैद्य—** **शिशुपाल के** **;** **पक्ष-गान्—** **पक्षधरों को** **; पश्यताम्—** **देखते देखते** **; सर्व—** **सारे** **; लोकानाम्—** **लोगों के** **; ताक्ष्र्य-पुत्र:—** **ताक्ष्र्य का पुत्र (गरुड़)** **;** **सुधाम्—** **स्वर्ग का अमृत** **; इव—** **स²श।** **.** 

**हे कुरुवीर, भगवान् गोविन्द ने भीष्मक की पुत्री वैदर्भी (रुक्मिणी) से विवाह किया जो** **साक्षात् लक्ष्मी की अंश थी। भगवान् ने उसकी इच्छा से ही ऐसा किया और इस कार्य के लिए** **उन्होंने शाल्व तथा शिशुपाल के पक्षधर अन्य राजाओं को परास्त किया। दरअसल सबों के** **देखते देखते श्रीकृष्ण रुक्मिणी को उसी तरह उठा ले गये जिस तरह नि:शंक गरुड़ देवताओं से** **अमृत चुरा कर ले आया था।** **तात्पर्य :** श्रील जीव गोस्वामी ने इन दोनों श्लोकों की पाण्डित्यपूर्ण टीका की है : *श्रियो मात्राम्*  शब्द बताते हैं कि सुन्दर रुकि्मणी शाश्वत लक्ष्मीदेवी की अंशरूप हैं। इसलिए वे भगवान् की दुलहन (वधू) बनने योग्य हैं। जैसाकि *ब्रह्म-संहिता* (५.६७) में कहा गया है— *श्रिय: कान्ता कान्त:* *परमपुरुष:* —वैकुण्ठ की सारी प्रेमिकाएँ लक्ष्मी देवियाँ हैं और प्रेमी भगवान् हैं। इस तरह श्रील जीव गोस्वामी कहते हैं कि श्रीमती रुकि्मणीदेवी श्रीमती राधारानी की स्वांश हैं। *पद्म पुराण* के *काॢत्तक-* *माहात्श्य* में कहा गया है— *कैशोरे गोपकन्यास्ता यौवने राजकन्यका:* —कृष्ण ने किशोरावस्था में ग्वालों की कन्याओं के साथ आनन्द लूटा और यौवनावस्था में राजाओं की कन्याओं के साथ। इसी प्रकार *स्कन्द पुराण* में कथन है— *रुक्मिणी द्वारवत्यां तु राधा वृन्दावने वने* —जो स्थान राधा का वृन्दावन के जंगल में है, वही रुक्मिणी का स्थान द्वारका में है। *स्वयंवरे* शब्द का अर्थ है ''अपनी इच्छा से।ÓÓ यद्यपि यह शब्द प्राय: उस औपचारिक वैदिक अनुष्ठान का सूचक है, जिसमें कुलीनवंशी राजकुमारी अपना पति स्वयं चुन सकती थी किन्तु यहाँ पर यह शब्द रुक्मिणी के साथ कृष्ण के विवाह से सश्बन्धित अनौपचारिक एवं अभूतपूर्व वातावरण का सूचक है। वस्तुत: श्रीकृष्ण तथा श्रीमती रुक्मिणी ने दिव्य शाश्वत प्रेम के कारण एक-दूसरे को वरण किया।  

**श्रीराजोवाच** 