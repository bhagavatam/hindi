**देहंभृतामियानर्थो हित्वा दश्भं भियं शुचम् ।** **सन्देशाद्यो हरेॢलङ्गदर्शनश्रवणादिभि: ॥ २७॥** 

**शब्दार्थ** 

**देहम्-भृताम्—** **देहधारी जीवों के** **; इयान्—** **इतना** **; अर्थ:—** **जीवन-लक्ष्य** **; हित्वा—** **त्यागकर** **; दश्भम्—** **गर्व** **; भियम्—** **भय** **;** **शुचम्—** **तथा शोक** **; सन्देशात्—** **(कंस द्वारा) आज्ञा दिये जाने से** **; य:—** **जो** **; हरे:—** **भगवान् कृष्ण के** **; लिङ्ग—** **चिह्न** **; दर्शन—** **देखने** **; श्रवण—** **सुनना** **; आदिभि:—** **इत्यादि के साथ।** **.** 

**समस्त जीवधारियों का जीवन-लक्ष्य यही आनन्द है, जिसे अक्रूर ने कंस का आदेश पाकर** **अपना सारा गर्व, भय तथा शोक त्यागकर अनुभव किया तथा अपने आपको भगवान् कृष्ण का** **स्मरण दिलाने वाली वस्तुओं को देखने, सुनने एवं वर्णन करने में लीन कर दिया।** **तात्पर्य :** श्रील विश्वनाथ चक्रवर्ती ठाकुर बतलाते हैं कि अक्रूर ने कृष्ण के प्रति मुक्त भाव से अपना प्रेम तथा सश्मान दिखलाते हुए सारा भय त्याग दिया, भले ही वह या उनके परिवार के लोग क्रुद्ध कंस द्वारा दण्डित क्यों न किये गए हों। अक्रूर ने राज परिवार का सदस्य होते हुए भी अपना गर्व छोड़ा और वृन्दावन-निवासी ग्वालों की पूजा की। उन्होंने अपने घर, पत्नी तथा परिवार के लिए शोक करना छोड़ दिया जो राजा कंस के कारण संकट में थे। इन सबको त्यागकर वे ईश्वर के चरणकमलों की धूल में लोटने लगे।  