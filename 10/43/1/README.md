मारा, किस तरह कृष्ण तथा बलराम कुश्ती के अखाड़े में घुसे और कृष्ण ने चाणूर नामक मल्ल से क्या कहा। प्रात:कालीन कर्म समाप्त करने के बाद कृष्ण तथा बलराम ने दंगल (कुश्ती) शुरू होने का नगाड़ा सुना और वे इस उत्सव को देखने गये। अखाड़े के द्वार पर उन्हें कुवलयापीड नामक एक हाथी मिला जिसने अपने महावत के इशारे पर कृष्ण पर आक्रमण कर दिया। उस बलशाली हाथी ने कृष्ण को अपनी सूँड़ में लपेट लिया किन्तु कृष्ण उस पशु की ²ष्टि से ओझल होकर उसके पाँवों के बीच में छुप गये। कृष्ण को न देख सकने के कारण क्रुद्ध होकर उस पशु ने अपनी घ्राण-शक्ति से उन्हें ढूँढ़ निकाला और पकड़ लिया किन्तु भगवान् ने अपने को ढीला छोड़ दिया। इस तरह कृष्ण कुवलयापीड को तंग करते रहे और सताते रहे और अन्त में उसका ही एक दाँत निकाल कर इससे उसे तथा उसके महावत को पीट-पीट कर मार डाला। जब कृष्ण हाथी के रक्त से सने और उसका एक दाँत अपने कंधे पर हथियार की तरह धारण किये हुए अखाड़े में प्रविष्ट हुए तो वे अभूतपूर्व सुन्दर लग रहे थे। वहाँ पर विभिन्न वर्गों के लोगों ने अपने अपने विशिष्ट सश्बन्ध के अनुसार उन्हें विभिन्न प्रकार से देखा। जब कंस ने सुना कि कृष्ण तथा बलराम ने कुवलयापीड का कैसे वध कर दिया है, तो वह समझ गया कि वे दोनों अजेय हैं अत: वह चिन्ता से घिर गया। किन्तु दर्शकगण एक-दूसरे से भगवान् की अद्भुत लीलाओं का उल्लेख करते हुए परम प्रसन्न हुए। लोगों ने कहा कि कृष्ण तथा बलराम अवश्य ही भगवान् नारायण के दो अंश हैं, जो वसुदेव के घर में अवतरित हुए हैं। तब चाणूर मैदान में उतरा और उसने कृष्ण तथा बलराम को कुश्ती के लिए यह कहकर ललकारा कि राजा कंस इस प्रतियोगिता को देखना चाहते हैं। इस पर कृष्ण बोले, ''यद्यपि हम केवल जंगलवासी घुमक्कड़ लोग हैं फिर भी राजा की प्रजा हैं अत: हम कुश्ती-प्रदर्शन द्वारा उनको प्रसन्न करने से पीछे नहीं रहेंगे।ÓÓ ज्योंही चाणूर ने यह बात सुनी त्योंही उसने प्रस्ताव रखा कि कृष्ण उससे लड़ें और बलराम मुष्टिक से।  

**श्रीशुक उवाच** 