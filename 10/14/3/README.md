**गृहेष्ववस्थितो राजन्क्रिया: कुर्वन्यथोचिता: ।** **वासुदेवार्पणं साक्षादुपासीत महामुनीन् ॥ २॥** 

**शब्दार्थ** 

**श्री-नारद: उवाच—** **श्री नारद मुनि ने उत्तर दिया** **; गृहेषु—** **घर पर** **; अवस्थित:—** **रुककर (गृहस्थ सामान्यतया अपनी पत्नी तथा** **बच्चों के साथ घर पर रहा करता है)** **; राजन्—** **हे राजा** **; क्रिया:—** **कार्य** **; कुर्वन्—** **करते हुए** **; यथोचिता:—** **उपयुक्त (गुरु तथा** **शाष द्वारा आदिष्ट)** **; वासुदेव—** **भगवान् वासुदेव को** **; अर्पणम्—** **अॢपत करना** **; साक्षात्—** **प्रत्यक्ष** **; उपासीत—** **पूजा करे** **; महा-** **मुनीन्—** **महान् भक्तों को।** **.** 

**नारद मुनि ने उत्तर दिया: हे राजन्, जो लोग घर पर गृहस्थ बन कर रहते हैं उन्हें अपनी** **जीविका अॢजत करने के लिए कार्य करना चाहिए और अपने कर्मों का फल स्वयं भोगने का** **प्रयास न करके इन फलों को वासुदेव कृष्ण को अॢपत करना चाहिए। इस जीवन में वासुदेव** **को किस तरह प्रसन्न किया जाये इसे भगवद्भक्तों की संगति के माध्यम से भलीभाँति सीख जा** **सकता है।** **तात्पर्य :** गृहस्थ जीवन की रूपरेखा भगवान् को समर्पण करने की होनी चाहिए। *भगवद्गीता*  (६.१) में कहा गया है— *अनाश्रित: कर्मफलं कार्यं कर्म करोति य:।* *स संन्यासी च योगी च न निरग्निर्न चाक्रिय:॥* ''जो अपने कर्मफलों के प्रति अनासक्त रहता है और जो करणीय है उसे करता है, वह संन्यासी है और वही असली योगी है—वह नहीं जो न तो अग्नि जलाता है और न कर्म करता है।ÓÓ कोई चाहे ब्रह्मचारी के रूप में कार्य करे या गृहस्थ, वानप्रस्थ अथवा संन्यासी के रूप में, उसे भगवान् वासुदेव कृष्ण की तुष्टि के लिए ही कर्म करना चाहिए। यही हर एक के जीवन का उद्देश्य होना चाहिए। नारद मुनि पहले ही ब्रह्मचारी, वानप्रस्थ तथा संन्यासी के लिए जीवन-उद्देश्यों का वर्णन कर चुके हैं, अतएव अब वे यह बता रहे हैं कि गृहस्थ को किस तरह रहना चाहिए। मूल उद्देश्य तो भगवान् को तुष्ट करना है। भगवान् को तुष्ट करने की विधि को यहाँ पर वॢणत *साक्षाद् उपासीत महामुनीन्* से सीखा जा सकता है। *महा-मुनीन्* शब्द महान् सन्त पुरुषों या भक्तों को बताता है। सन्त पुरुष सामान्यतया *मुनि*  कहलाते हैं जिसका अर्थ है दिव्य कार्यों से प्रयोजन रखनेवाले विचारवान् दार्शनिक। *महामुनि* सूचक है उन व्यक्तियों का जिन्होंने न केवल जीवन-लक्ष्य का अध्ययन कर लिया है अपितु जो भगवान् वासुदेव को तुष्ट करने में वास्तव में लगे हुए हैं। ये लोग भक्त कहलाते हैं। भक्तों की संगति किये बिना *वासुदेवार्पण* की विधि नहीं सीखी जा सकती—जिसका अर्थ है वासुदेव या भगवान् कृष्ण को अपना जीवन समॢपत करना। भारत में इस विधि का कड़ाई से पालन होता था। यहाँ तक कि पचास वर्ष पूर्व मैंने बंगाल के गाँवों तथा कलकत्ता के बाहरी भागों में लोगों को नित्यप्रति अपना सारा काम समाप्त करने के बाद या संध्या के समय सोने के पूर्व *श्रीमद्भागवत* का श्रवण करते देखा है। प्रत्येक व्यक्ति को *भागवत* का श्रवण करना चाहिए। प्रत्येक गाँव में *भागवत* कक्षाएँ चलती थीं जिससे लोगों को *श्रीमद्भागवत* का श्रवण करने का लाभ प्राप्त था, जो जीवन लक्ष्य के बारे में सब कुछ बताता था। इसका वर्णन अगले श्लोक में किया जाएगा।  