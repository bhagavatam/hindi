**ङ्क्षक ङ्क्षक न विस्मरन्तीह मायामोहितचेतस: ।** **यन्मोहितं जगत्सर्वमभीक्ष्णं विस्मृतात्मकम् ॥ ४४॥** 

**शब्दार्थ** 

**किम् किम्—** **क्या क्या** **; न विस्मरन्ति—** **लोग भूल नहीं जाते हैं** **; इह—** **इस संसार में** **; माया-मोहित—** **माया द्वारा मोहित किये** **गये** **; चेतस:—** **मन वाले** **; यत्—** **जिससे** **; मोहितम्—** **मोहित हुए** **; जगत्—** **संसार** **; सर्वम्—** **सश्पूर्ण** **; अभीक्ष्णम्—** **निरन्तर** **; विस्मृत-** **आत्मकम्—** **अपने तक को भूलकर।** **.** 

**जिनके मन भगवान् की मायाशक्ति द्वारा मोहित हों, भला उन्हें क्या नहीं भूल जाता? माया** **की शक्ति से यह निखिल ब्रह्माण्ड निरन्तर मोहग्रस्त रहता है और इस विस्मृति के वातावरण में** **कोई अपनी पहचान नहीं समझ सकता।** **तात्पर्य :** यहाँ स्पष्ट कहा गया है कि सश्पूर्ण ब्रह्माण्ड मोहित है। अत: इन्द्र तथा ब्रह्मा जैसे बड़े बड़े देवता तक इस विस्मृति के सिद्धान्त से बचे हुए नहीं हैं। चूँकि भगवान् कृष्ण ने ग्वाल मित्रों तथा बछड़ों पर अन्तरंगा मायाशक्ति का प्रयोग किया अत: इसमें कोई आश्चर्य नहीं कि उन्हें एक वर्ष तक अपनी स्थिति का स्मरण नहीं हुआ। भगवान् की बहिरंगा शक्ति के द्वारा बद्धजीव अपने अस्तित्व को एक वर्ष क्या लाखों वर्ष तक भूले रह सकते हैं क्योंकि वे अज्ञान के लोक में, जिसे भौतिक जगत कहते हैं, देहान्तरण करते रहते हैं।  