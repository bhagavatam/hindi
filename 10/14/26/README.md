**आत्मानमेवात्मतयाविजानतां** **तेनैव जातं निखिलं प्रपञ्चितम् ।** **ज्ञानेन भूयोऽपि च तत्प्रलीयते** **रज्ज्वामहेर्भोगभवाभवौ यथा ॥ २५॥** 

**शब्दार्थ** 

**आत्मानम्—** **अपने को** **; एव—** **निस्सन्देह** **; आत्मतया—** **परमात्मा के रूप में** **; अविजानताम्—** **न जाननेवालों के लिए** **; तेन—** **उससे** **; एव—** **अकेले** **; जातम्—** **उत्पन्न होता है** **; निखिलम्—** **सश्पूर्ण** **; प्रपञ्चितम्—** **भौतिक जगत** **; ज्ञानेन—** **ज्ञान से** **; भूय: अपि—** **एक बार पुन:** **; च—** **तथा** **; तत्—** **वह भौतिक जगत** **; प्रलीयते—** **लुप्त हो जाता है** **; रज्ज्वाम्—** **रस्सी के भीतर** **; अहे:—** **सर्प का** **;** **भोग—** **शरीर का** **; भव-अभवौ—** **प्राकट्य तथा विलोप** **; यथा—** **जिस तरह।** **.** 

**जिस व्यक्ति को रस्सी से सर्प का भ्रम हो जाता है, वह भयभीत हो उठता है किन्तु यह** **अनुभव करने पर कि तथाकथित सर्प तो था ही नहीं, वह अपना भय त्याग देता है। इसी प्रकार** **जो लोग आपको समस्त आत्माओं (जीवों) के परमात्मा के रूप में नहीं पहचान पाते उनके लिए** **विस्तृत मायामय संसार उत्पन्न होता है किन्तु आपका ज्ञान होने पर वह तुरन्त दूर हो जाता है।** **तात्पर्य :** जो लोग माया में निमग्न रहते हैं, वे भौतिक जगत को उसी तरह असीम देखते हैं जिस तरह जल में डूबा हुआ व्यक्ति अपने चारों ओर जल ही जल देखता है। उदाहरणार्थ, भौतिक विज्ञानी तथा दार्शनिकगण भव-सागर में निमग्न होने के कारण यह कल्पना करते हैं कि भौतिक प्रकृति का सभी दिशाओं में अनन्त विस्तार है। वस्तुत: भौतिक जगत अज्ञान का सीमित सागर है, जिसमें भगवान् के आदेश से मूर्ख जीव यथा भौतिक विज्ञानी डुबो दिये गये हैं। जिस जगत में सारी वस्तुएँ उत्पन्न होती और मरती हैं उसमें फँस जाना सचमुच भयावह अनुभव है। स्वाभाविक है कि अंधकारपूर्ण स्थान में फँसा व्यकि्त डर जाता है । चूँकि भौतिक जीवन अज्ञान के अंधकार से सदैव आवृत रहता है इसलिए प्रत्येक बद्धजीव भयभीत रहता है। भौतिक प्रकृति चरमसत्य नहीं है, अत: पदार्थ के विश्लेषण से अन्तिम प्रश्नों का उत्तर नहीं मिल सकता। यह अंधकारपूर्ण सर्प- जैसा जीवन जो कि भौतिक जीवन कहलाता है कृष्णभावनामृत का प्रखर प्रकाश पाते ही आँखें खुलने पर तुरन्त विलुप्त हो जाता है।  