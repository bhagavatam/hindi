**तस्माद्ब्राह्मणदेवेषु मत्र्यादिषु यथार्हत: ।** **तैस्तै: कामैर्यजस्वैनं क्षेत्रज्ञं ब्राह्मणाननु ॥ १८॥** 

**शब्दार्थ** 

**तस्मात्—** **अतएव** **; ब्राह्मण-देवेषु—** **ब्राह्मणों तथा देवताओं के माध्यम से** **; मत्र्य-आदिषु—** **सामान्य मनुष्यों तथा अन्य जीवों के** **माध्यम से** **; यथा-अर्हत:—** **अपनी सामथ्र्य के अनुसार** **; तै: तै:—** **उन सभी** **; कामै:—** **भोग की विविध वस्तुओं से, यथाभव्य** **भोजन, पुष्पों की माला, चन्दन आदि से** **.; यजस्व—** **पूजा करे** **; एनम्—** **इस** **; क्षेत्र-ज्ञम्—** **सभी प्राणियों के हृदय में वास करने** **वाले परमेश्वर को** **; ब्राह्मणान्—** **ब्राह्मणों को** **; अनु—** **बाद में।** **.** 

**अतएव हे राजा, सर्वप्रथम ब्राह्मणों तथा देवताओं को प्रसाद प्रदान करो और जब वे** **भलीभाँति खा चुकें तो तुम अपनी सामथ्र्य के अनुसार अन्य जीवों को प्रसाद बाँटो। इस प्रकार** **तुम सारे जीवों की अर्थात् प्रत्येक जीव के भीतर के परम पुरुष की पूजा कर सकोगे।** **तात्पर्य :** समस्त जीवों को प्रसाद बांटने की विधी यह है कि सर्वप्रथम ब्राह्मणों तथा वैष्णवों को प्रसाद दिया जाता है, क्योंकि देवताओं का प्रतिनिधित्व ब्राह्मण करते हैं। इस प्रकार सबों के हृदय में स्थित भगवान् की पूजा हो जाएगी। प्रसाद अॢपत करने की यह वैदिक विधि है। जब भी प्रसाद- वितरण उत्सव मनाया जाता है, तो सर्वप्रथम ब्राह्मणों को प्रसाद दिया जाता है, फिर बच्चों और वृद्धों को; तब षियों को और अन्त में कुत्तों तथा अन्य घरेलू पशुओं को दिया जाता है। जब यह कहा जाता है कि परम पुरुष नारायण हर एक के हृदय में स्थित हैं, तो इसका अर्थ यह नहीं होता कि प्रत्येक व्यक्ति नारायण बन चुका है या कोई निर्धन व्यक्ति नारायण बन गया है। यहाँ ऐसे निष्कर्ष को अस्वीकार किया गया है।  