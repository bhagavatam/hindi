**तावद्रागादय: स्तेनास्तावत्कारागृहं गृहम् ।** **तावन्मोहोऽङ्घ्रिनिगडो यावत्कृष्ण न ते जना: ॥ ३६॥** 

**शब्दार्थ** 

**तावत्—** **तब तक** **; राग-आदय:—** **भौतिक आसक्ति इत्यादि** **; स्तेना:—** **चोर** **; तावत्—** **तब तक** **; कारा-गृहम्—** **जेल, बन्दीगृह** **;** **गृहम्—** **किसी का घर** **; तावत्—** **तब तक** **; मोह:—** **पारिवारिक स्नेह का मोह** **; अङ्घ्रि—** **उनके चरणों में** **; निगड:—** **जंजीरें,** **बेडिय़ाँ** **; यावत्—** **जब तक** **; कृष्ण—** **हे कृष्ण** **; न—** **नहीं हो जाते** **; ते—** **आपके (भक्त)** **; जना:—** **लोग।** **.** 

**हे भगवान् कृष्ण, जब तक लोग आपके भक्त नहीं बन जाते तब तक उनकी भौतिक** **आसक्तियाँ तथा इच्छाएँ चोर बनी रहती हैं;**  **उनके घर बन्दीगृह बने रहते हैं और अपने परिजनों के** **प्रति उनकी स्नेहपूर्ण भावनाएँ पाँवों की बेडिय़ाँ बनी रहती हैं।**  **तात्पर्य :** ऊपरी तौर से, भगवान् कृष्ण के धाम वृन्दावन के निवासी सीधेसादे गृहस्थ हैं, जो गौवों को पालने, भोजन बनाने, बच्चों का पालनपोषण करने तथा धाॢमक कृत्यों को सश्पन्न करने जैसे सामान्य कामकाजों में लगे रहते हैं। किन्तु ये सारे कार्यकलाप भगवान् कृष्ण की प्रेमाभकि्त में सश्पन्न होते रहते हैं। वृन्दावन के निवासी अपने सारे कार्यकलाप शुद्ध कृष्णभावनामृत में करते हैं अतएव मुक्त जीवन के सर्वोच्च पद पर स्थित रहते हैं। अन्यथा कृष्णभावनामृत से रहित ये ही कार्यकलाप भवबन्धन बन जाते हैं। अतएव न तो वृन्दावन वासियों के उच्च पद के बारे में किसी प्रकार की भ्रान्ति होनी चाहिए, न ही किसी को केवल सामान्य गृहस्थी के कामकाज को उत्साहपूर्वक किन्तु कृष्णभावना-रहित सश्पन्न करके अपने आपको बड़ा भारी धाॢमक मानना चाहिए। हम अपने परिवार तथा समाज पर रागात्मक आसक्ति केन्द्रित करके कृष्णभावनामृत के प्रगतिशील पथ से विपथ हो जाते हैं। इसके विपरीत, यदि हम अपने परिवार को भगवान् की प्रेमाभक्ति में लगाते हैं, तो अपने परिवार के पालनपोषण के हमारे सारे प्रयास हमारे प्रगतिशील आध्याति्मक कर्तव्यों के अंगभूत बन जाते हैं। निष्कर्ष यह निकला कि वृन्दावनवासियों की अद्वितीय सि्थति का अध्ययन करके हम यह देख सकते हैं कि उनके जीवन का आवश्यक गुण शुद्ध कृष्णभावनामृत हैं जिसमें किसी भी प्रकार की भौतिक इच्छा या मनोरथ के बिना प्रेमाभक्ति संपन्न की जाती है। आदि भगवान् की ऐसी प्रेमाभक्ति से श्री वृन्दावन धाम में भगवद्धाम का वातावरण तुरन्त उत्पन्न हो जाता है।  