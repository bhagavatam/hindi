**कृष्णमेनमवेहि त्वमात्मानमखिलात्मनाम् ।** **जगद्धिताय सोऽप्यत्र देहीवाभाति मायया ॥ ५५॥** 

**शब्दार्थ** 

**कृष्णम्—** **भगवान् कृष्ण को** **; एनम्—** **इन** **; अवेहि—** **समझने का प्रयत्न करो** **; त्वम्—** **तुम** **; आत्मानम्—** **आत्मा को** **; अखिल-** **आत्मनाम्—** **समस्त जीवों के** **; जगत्-हिताय—** **सारे ब्रह्माण्ड के लाभ हेतु** **; स:—** **वह** **; अपि—** **निश्चय ही** **; अत्र—** **यहाँ** **; देही—** **मानव** **; इव—** **स²श** **; आभाति—** **प्रकट होता है** **; मायया—** **अपनी अन्तरंगा शक्ति के द्वारा।** **.** 

**तुम कृष्ण को समस्त जीवों की आदि आत्मा करके जानो। वे अपनी अहैतुकी कृपावश,** **समस्त जगत के लाभ हेतु, सामान्य मानव के रूप में प्रकट हुए हैं। ऐसा उन्होंने अपनी अन्तरंगा** **शक्ति के बल पर किया है।** **तात्पर्य :** *चैतन्य-चरितामृत* (मध्य लीला, २०.१६२) में श्रील प्रभुपाद ने इस श्लोक की टीका इस प्रकार की है : ''परीक्षित महाराज ने शुकदेव गोस्वामी से पूछा कि वृन्दावन के वासियों को कृष्ण इतने प्रिय क्यों हैं—वे उन्हें अपनी सन्तान या अपने जीवन से भी अधिक प्यार करते हैं? श्री शुकदेव गोस्वामी ने उत्तर दिया कि देहधारी सारे जीवों को अपनी *आत्मा* सर्वाधिक प्रिय है। किन्तु यह आत्मा कृष्ण का अंश है अतएव कृष्ण हर जीव को अत्यन्त प्रिय हैं। हर एक को अपना शरीर अत्यन्त प्रिय है और वह सभी प्रकार से अपने शरीर की रक्षा करना चाहता है क्योंकि शरीर के भीतर आत्मा का निवास है। आत्मा तथा शरीर के मध्य घनिष्ट सश्बन्ध होने के कारण ही शरीर अत्यन्त महत्त्वपूर्ण है और हर एक को प्रिय है। इसी प्रकार कृष्ण का अंश होने से आत्मा हर जीव को अत्यधिक प्रिय है। दुर्भाग्यवश आत्मा अपनी वैधानिक स्थिति भूल जाता है और अपने को मात्र शरीर समझता है ( *देहात्मबुद्धि* )। फलत: आत्मा को भौतिक प्रकृति के विधिविधानों को मानना पड़ता है। जब जीव अपनी बुद्धि के बल से कृष्ण के प्रति अपने आकर्षण को जागृत करता है, तो उसकी समझ में आता है कि वह शरीर नहीं अपितु कृष्ण का अंश है। इस तरह ज्ञान से पूरित होने पर वह शरीर तथा शरीर से सश्बद्ध वस्तुओं के प्रति अनुरक्ति के वशीभूत होकर श्रम नहीं करता ( *जनस्य मोहोऽयमहं ममेति* )। यह जगत भी जिसमें मनुष्य सोचता है कि ''मैं शरीर हूँ और यह मेरा है,ÓÓ मायामय है। मनुष्य को चाहिए कि कृष्ण के प्रति ध्यान लगाये। *श्रीमद्भागवत* (१.२.७) में कहा गया है— *वासुदेवे भगवति भक्तियोग: प्रयोजित:।* *जनयत्याशु वैराग्यं ज्ञानं च यदहैतुकम्॥* ''भगवान् श्रीकृष्ण की भक्ति करने से मनुष्य को अहैतुक ज्ञान तथा संसार से विरक्ति प्राप्त होती है।ÓÓ  