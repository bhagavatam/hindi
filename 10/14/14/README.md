**जगत्त्रयान्तोदधिसश्प्लवोदे** **नारायणस्योदरनाभिनालात् ।** **विनिर्गतोऽजस्त्विति वाङ्न वै मृषा** **किन्त्वीश्वर त्वन्न विनिर्गतोऽस्मि ॥ १३॥** 

**शब्दार्थ** 

**जगत्-त्रय—** **तीनों लोकों की** **; अन्त—** **विजय में** **; उदधि—** **सारे समुद्रों में** **; सश्प्लव—** **पूर्ण आप्लावन का** **; उदे—** **जल में** **;** **नारायणस्य—** **भगवान् नारायण के** **; उदर—** **उदर से उग कर** **; नाभि—** **नाभि** **; नालात्—** **कमल के डंठल से** **; विनिर्गत:—** **बाहर** **निकले** **; अज:—** **ब्रह्मा** **; तु—** **निस्सन्देह** **; इति—** **इस प्रकार कहते हुए** **; वाक्—** **शब्द** **; न—** **नहीं हैं** **; वै—** **निश्चय ही** **; मृषा—** **झूठा** **;** **किन्तु—** **इस प्रकार** **; ईश्वर—** **हे ईश्वर** **; त्वत्—** **आपसे** **; न—** **नहीं** **; विनिर्गत:—** **विशेष रूप से निकला** **; अस्मि—** **मैं हूँ।** **.** 

**हे प्रभु, ऐसा कहा जाता है कि जब प्रलय के समय तीनों लोक जलमग्न हो जाते हैं, तो** **आपके अंश, नारायण, जल में लेट जाते हैं, उनकी नाभि से धीरे-धीरे एक कमल का फूल** **निकलता है और उस फूल से ब्रह्मा का जन्म होता है। अवश्य ही ये वचन झूठे नहीं हैं। तो क्या मैं** **आपसे उत्पन्न नहीं हूँ?** **तात्पर्य :** यद्यपि सारे जीव ईश्वर की सन्तान हैं किन्तु ब्रह्माजी यहाँ पर विशेष दावा करते हैं क्योंकि उनका जन्म भगवान् नारायण की नाभि से निकले कमल के फूल से हुआ है। अन्ततोगत्वा सारे जीव भगवान् के दिव्य शरीर के एक अंश हैं। लेकिन ब्रह्माण्ड की सृष्टि करने से ब्रह्माजी का उनसे घनिष्ट सश्बन्ध है इसीलिए वे भगवान् की विशेष दया की याचना करते हुए *विनिर्गत* शब्द के साथ *वि* उपसर्ग लगाते हैं। ब्रह्माजी *अज* कहलाते हैं क्योंकि वे किसी माता से उत्पन्न न होकर सीधे भगवान् के शरीर से उत्पन्न हुए हैं। जैसाकि श्रील प्रभुपाद ने ''भगवान् श्रीकृष्णÓÓ में लिखा है, ''इससे यही निष्कर्ष निकलता है कि नारायण ही ब्रह्मा की माता हैं।ÓÓ इन्हीं कारणों से ब्रह्माजी अपने अपराधों के लिए विशेष क्षमायाचना करते हैं।  