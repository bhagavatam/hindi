**²ष्ट्वा तेषां मिथो नृणामवज्ञानात्मतां नृप ।** **त्रेतादिषु हरेरर्चा क्रियायै कविभि: कृता ॥ ३९॥** 

**शब्दार्थ** 

**²ष्ट्वा—** **देखकर** **; तेषाम्—** **ब्राह्मणों तथा वैष्णवों में** **; मिथ:—** **पारस्परिक** **; नृणाम्—** **मानव समाज का** **; अवज्ञान-आत्मताम्—** **परस्पर अनादरपूर्ण व्यवहार (अपमान)** **; नृप—** **हे राजा** **; त्रेता-आदिषु—** **त्रेतायुग तथा अन्यों में** **; हरे:—** **भगवान् का** **; अर्चा—** **देवपूजा (मन्दिर में)** **; क्रियायै—** **पूजाविधि चालू करने के लिए** **; कविभि:—** **विद्वान पुरुषों द्वारा** **; कृता—** **किया गया।** **.** 

**हे राजन्, जब ऋषियों-मुनियों ने देखा कि त्रेतायुग के प्रारश्भ में ही परस्पर अनादारपूर्ण** **व्यवहार चालू हो गया तो मन्दिर में अर्चाविग्रह की साज-सामग्री सहित पूजा का सूत्रपात हुआ।** **तात्पर्य :** *श्रीमद्भागवत* (१२.३.५२) में कहा गया है— *कृते यद्ध्यायतो विष्णुं त्रेतायां यजतो मखै:।* *द्वापरे परिचर्यायां कलौ तद्धरिकीर्तनात्॥* ''सतयुग में विष्णु का ध्यान करने से, त्रेतायुग में यज्ञ करने से तथा द्वापर युग में भगवान् के चरणकमलों की सेवा करने से जो फल मिलता था वही कलियुग में हरे कृष्ण महामंत्र के कीर्तन करने मात्र से प्राप्त हो सकता है।ÓÓ सतयुग में हर व्यक्ति आध्यात्मिक रूप से बढ़ा-चढ़ा होता था और महापुरुषों के मध्य कोई द्वेष नहीं होता था। किन्तु धीरे-धीरे युग की प्रगति के साथ भौतिक कल्मष के कारण ब्राह्मणों तथा वैष्णवों तक में अनादरपूर्ण व्यवहार प्रकट होने लगा। वस्तुत: प्रगत वैष्णव का आदर विष्णु से भी अधिक होना चाहिए। जैसाकि *पद्मपुराण* में कहा गया है— *आराधनानां सर्वेषां* *विष्णोराराधनं परम्* —समस्त प्रकार के पूजन में से विष्णु-पूजन सर्वोपरि है। *तस्मात् परतरं देवि* *तदीयानां समर्चनम्* —और विष्णु-पूजन से भी बढ़कर संस्तुति की गई वैष्णव पूजा है। पहले सारे कृत्य विष्णु के लिए सश्पन्न किये जाते थे, किन्तु सतयुग के बाद वैष्णवों में अनादरपूर्ण बर्ताव के लक्षण दिखने लगे। श्रील भक्तिविनोद ठाकुर ने कहा है कि वैष्णव वह है, जो अन्यों को वैष्णव बनाने में सहायक बनता है। नारद मुनि ऐसे उदाहरण हैं जिन्होंने अनेक लोगों को वैष्णव बनाया है। ऐसा शक्तिमान वैष्णव जिसने अन्यों को वैष्णव बनाया है पूज्य है, किन्तु भौतिक कल्मष के कारण कभी-कभी ऐसे सश्मान्य वैष्णव का अन्य कनिष्ठ वैष्णव अनादर करते हैं। जब ऋषियों ने यह कल्मष देखा तो उन्होंने मन्दिर में अर्चाविग्रह की पूजा प्रारश्भ कर दी। यह पूजा त्रेतायुग में प्रारश्भ हुई और द्वापर में विशेष रूप से प्रमुख थी ( *द्वापरे परिचर्यायां* )। लेकिन कलियुग में अर्चाविग्रह पूजा की उपेक्षा की जाती है। अतएव हरे कृष्ण मंत्र का कीर्तन अर्चाविग्रह पूजा की अपेक्षा अधिक शक्तिशाली है। श्री चैतन्य महाप्रभु ने कोई मन्दिर या अर्चाविग्रह न स्थापित करके संकीर्तन आन्दोलन का व्यापक सूत्रपात किया और ऐसा करके एक व्यावहारिक उदाहरण स्थापित किया। अतएव कृष्णभावनामृत के साहित्य का अधिकाधिक वितरण करना चाहिए। इससे संकीर्तन आन्दोलन को बल मिलता है। जब भी अर्चाविग्रह पूजा की सश्भावना हो तो हम अनेक केन्द्रों की स्थापना कर सकते हैं, लेकिन हमें दिव्य साहित्य के वितरण पर अधिक बल देना चाहिए क्योंकि यह लोगों को कृष्णभावनामृत की ओर उन्मुख करने में अधिक प्रभावशाली होगा। *श्रीमद्भागवत* (११.२.४७) में कहा गया है— *अर्चायामेव हरये पूजां य: श्रद्धयेहते।* *न तद्भक्तेषु चान्येषु स भक्त: प्राकृत: स्मृत:॥* ''ऐसा व्यक्ति जो मन्दिर में अर्चाविग्रह की पूजा में निष्ठापूर्वक लगा रहता है, किन्तु भक्तों या सामान्य लोगों से व्यवहार करना नहीं जानता *प्राकृत भक्त* या कनिष्ठ *अधिकारी* कहलाता है।ÓÓ प्राकृत भक्त या नवदीक्षित भक्त भौतिक पद पर ही रहता है। वह निश्चय ही अर्चाविग्रह की पूजा में लगा रहता है किन्तु वह शुद्ध भक्त के कार्यों को पहचान नहीं पाता। वस्तुत: यह देखा गया है कि कृष्णभावनामृत के उद्देश्य का प्रचार करने वाला अधिकारी भगवद्भक्त भी कभी-कभी नवदीक्षित भक्तों की आलोचना का शिकार बनता है। ऐसे नवदीक्षित भक्तों का वर्णन विश्वनाथ चक्रवर्ती ठाकुर ने किया है— *सर्वप्राणि* *सश्माननासमर्थानाम् अवज्ञा स्पर्धादिमतां तु भगवत्प्रतिमैव पात्रमित्याह।* जो अधिकारी भक्तों के कार्यों का सही सही मूल्यांकन नहीं कर पाते उनके लिए अर्चाविग्रह पूजा ही आध्यात्मिक प्रगति का एकमात्र साधन है। *चैतन्य-चरितामृत* (अन्त्य ७.११) में स्पष्ट कहा गया है— *कृष्णशक्ति विना नहे तार* *प्रवर्तन* —कृष्ण द्वारा अधिकृत हुए बिना कोई समग्र संसार में भगवान् के पवित्र नाम का उपदेश नहीं दे सकता। फिर भी जो भक्त ऐसा करता है, वह कनिष्ठ अधिकारियों द्वारा आलोचित होता है। उनके लिए अर्चाविग्रह की प्रबल संस्तुति की जाती है।  