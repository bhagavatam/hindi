**तथापि भूमन्महिमागुणस्य ते** **विबोद्धुमर्हत्यमलान्तरात्मभि: ।** **अविक्रियात्स्वानुभवादरूपतो** **ह्यनन्यबोध्यात्मतया न चान्यथा ॥ ६॥** 

**शब्दार्थ** 

**तथा अपि—** **फिर भी** **; भूमन्—** **हे असीम** **; महिमा—** **शक्ति** **; अगुणस्य—** **भौतिक गुणों से रहित** **; ते—** **आपकी** **; विबोद्धुम्—** **समझने के लिए** **; अर्हति—** **समर्थ होता है** **; अमल—** **निष्कलंक** **; अन्त:-आत्मभि:—** **मन तथा इन्द्रयों से** **; अविक्रियात्—** **भौतिक** **भेद पर निराश्रित** **; स्व-अनुभवात्—** **परमात्मा के अनुभव से** **; अरूपत:—** **भौतिक रूपों के प्रति अनुरक्त हुए बिना** **; हि—** **निस्सन्देह** **; अनन्य-बोध्य-आत्मतया—** **बिना किसी अन्य प्रकाशक के, जैसाकि स्वत: प्रकट** **; न—** **नहीं** **; च—** **तथा** **; अन्यथा—** **नहीं तो।** **.** 

**किन्तु अभक्तगण आपके पूर्ण साकार रूप में आपका अनुभव नहीं कर सकते। फिर भी** **हृदय के अन्दर आत्मा की प्रत्यक्ष अनुभूति द्वारा वे निॢवशेष ब्रह्म के रूप में आपका अनुभव कर** **सकते हैं। किन्तु वे ऐसा तभी कर सकते हैं जब वे अपने मन तथा इन्द्रियों को सारी भौतिक** **उपाधियों तथा इन्द्रिय-विषयों के प्रति आसक्ति से शुद्ध कर लें। केवल इस विधि से ही उन्हें** **आपका निॢवशेष स्वरूप प्रकट हो सकेगा।** **तात्पर्य :** परमेश्वर के समस्त दिव्य स्वरूपों को समझ पाना बद्धजीवों के लिए कठिन है। जैसाकि *श्रीमद्भागवत* के प्रथम स्कंध (१.२.११) में पुष्टि हुई है— *ब्रह्मेति परमात्मेति भगवान् इति शब्द्यते।* ईश्वर के अस्तित्व को क्रमश: निॢवशेष तेज, घट-घट-वासी अन्तर्यामी परमात्मा तथा अपने नित्य धाम में वास करने वाले भगवान् के रूप में समझा जाता है। कृष्ण का अस्तित्व भौतिक गुणों के परे है। इसीलिए यहाँ पर भगवान् को *अगुणस्य* कहा गया है। योगावयास करने या उच्च दार्शनिक चिन्तन करने पर भी भौतिक गुणों से परे दिव्य अस्तित्व को समझ पाना कठिन है। और ये सारी विधियाँ एक तरह से भगवान् के अनन्त दिव्य गुणों को समझने में व्यर्थ होती हैं। केवल भगवान् के शुद्ध भक्तों की कृपा से या भगवान् की संगति करने से ही ईश्वर के साकार रूप का अनुभव किया जा सकता है—यह वह विधि है, जो शुद्ध कृष्णभावनामृत में जाकर अन्त होती है—यही ज्ञान की अन्तिम तथा चरम सिद्धि है।  