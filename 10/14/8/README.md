**गुणात्मनस्तेऽपि गुणान्विमातुं** **हितावतीऋनस्य क ईशिरेऽस्य ।** **कालेन यैर्वा विमिता: सुकल्पै-** **र्भूपांशव: खे मिहिका द्युभास: ॥ ७॥** 

**शब्दार्थ** 

**गुण-आत्मन:—** **समस्त उत्तम गुणों से सश्पन्न व्यक्ति का** **; ते—** **आप** **; अपि—** **निश्चय ही** **; गुणान्—** **गुणों को** **; विमातुम्—** **गिनने के** **लिए** **; हित-अवतीर्णस्य—** **जो समस्त जीवों के हित के लिए अवतीर्ण हुआ है** **; के—** **कौन** **; ईशिरे—** **समर्थ है** **; अस्य—** **ब्रह्माण्ड** **का** **; कालेन—** **कालक्रम में** **; यै:—** **जिसके द्वारा** **; वा—** **अथवा** **; विमिता:—** **गिना हुआ** **; सु-कल्पै:—** **महान् विज्ञानियों द्वारा** **; भू-** **पांशव:—** **पृथ्वी लोक के परमाणु** **; खे—** **आकाश में** **; मिहिका:—** **बर्फ के कण** **; द्यु-भास:—** **तारों तथा ग्रहों का प्रकाश।** **.** 

**समय के साथ, विद्वान दार्शनिक या विज्ञानी, पृथ्वी के सारे परमाणु, हिम के कण या** **शायद सूर्य, नक्षत्र तथा ग्रहों से निकलने वाले ज्योति कणों की भी गणना करने में समर्थ हो** **सकते हैं किन्तु इन विद्वानों में ऐसा कौन है, जो आप में अर्थात् पूर्ण पुरुषोत्तम परमेश्वर में निहित** **असीम दिव्य गुणों का आकलन कर सके। ऐसे भगवान् समस्त जीवात्माओं के कल्याण के** **लिए इस धरती पर अवतरित हुए हैं।** **तात्पर्य :** श्रील सनातन गोस्वामी बतलाते हैं कि भगवान् कृष्ण *गुणात्मा* हैं क्योंकि वे गुणों को जीवन्त करते हैं। उदाहरणार्थ, उदारता, बुद्धि तथा दया जैसे गुणों की विवेचना तो की जा सकती है किन्तु वे सजीव तभी होते हैं जब कोई सजीव व्यकि्त उन्हें प्रकट करता है। अत: कृष्ण गुणात्मा हैं क्योंकि वे इस भौतिक जगत में अवतरित होते हैं और अपने ईश्वरीय गुणों को प्रकट करके तथा अन्यों में उनकी प्रेरणा देकर धर्म की पुन: स्थापना करते हैं। जो जीव भगवान् में प्राप्य दिव्य गुणों को विकसित करता है उसे असीम लाभ प्राप्त होता है और अन्तत:वह भगवद्धाम जाता है जहाँ जाने पर सारे जीव मुक्त हो जाते हैं और दिव्य स्वभाव को प्राप्त होते हैं। श्रील सनातन गोस्वामी आगे यह भी बतलाते हैं कि भगवान् हर जीव के लाभ हेतु एक विशिष्ट आध्यात्मिक गुण प्रदॢशत करते हैं। चूँकि इस सृष्टि में असंलय जीव हैं अतएव भगवान् अनन्त गुण प्रकट करते हैं। इस तरह प्रत्येक बद्धजीव भगवान् को विशिष्ट रूप से जान सकता है। यहाँ पर उदाहरण दिया गया है कि भले ही सबसे विद्वान पंडितगण पृथ्वी, हिम तथा प्रकाश के कणों की गणना कर लें किन्तु तो भी वे भगवान् के गुणों को समझ नहीं पाएंगे। इस उदाहरण में पृथ्वी, हिम तथा प्रकाश उत्तरोत्तर सूक्ष्म होते जाते हैं अतएव उनके अनन्त कणों की गणना कर सकना एक प्रकार से बहुत ही कठिन है। श्रील विश्वनाथ चक्रवर्ती के अनुसार भगवान् संकर्षण जैसे महापुरुषों ने पृथ्वी के ही नहीं अपितु सारे ब्रह्माण्ड भर के परमाणुओं की संलया की गणना की है। फिर भी संकर्षण जैसे व्यक्ति जो कि अनादि काल से भगवान् की महिमा का निरन्तर गुणगान करते आ रहे हैं उन गुणों की गणना केअन्तिम दौर में भी नहीं पहुँच पाये। भगवान् कृष्ण वृन्दावन में अपनी बाललीलाओं के समय आश्चर्यजनक गुण प्रदॢशत करते हैं—वहाँ वे गोपिकाओं का माखन चुराते हैं, अपनी सखियों के साथ नाचते हैं और अपने पि्रय संगी ग्वालबालों के साथ उनके सर्वाधिक प्रिय सखा के रूप में क्रीड़ा करते हैं। यद्यपि ये सामान्य मानवी क्रीड़ाएँ प्रतीत होती हैं किन्तु इन दिव्य लीलाओं में कृष्ण के असंलय सुन्दर गुण निहित रहते हैं, जो शुद्ध भक्तों के जीवनाधार हैं।  