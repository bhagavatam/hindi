**अथापि ते देव पदाश्बुजद्वय-** **प्रसादलेशानुगृहीत एव हि ।** **जानाति तत्त्वं भगवन्महिश्नो** **न चान्य एकोऽपि चिरं विचिन्वन् ॥ २९॥** 

**शब्दार्थ** 

**अथ—** **अत:** **; अपि—** **निस्सन्देह** **; ते—** **आपका** **; देव—** **हे प्रभु** **; पद-अश्बुज-द्वय—** **दो चरणकमलों को** **; प्रसाद—** **दया का** **;** **लेश—** **रंचमात्र** **; अनुगृहीत:—** **दया दिखाया गया** **; एव—** **निश्चय ही** **; हि—** **निस्सन्देह** **; जानाति—** **जानता है** **; तत्त्वम्—** **सत्य** **;** **भगवत्—** **भगवान् की** **; महिश्न:—** **महानता का** **; न—** **कभी नहीं** **; च—** **तथा** **; अन्य:—** **दूसरा** **; एक:—** **एक** **; अपि—** **यद्यपि** **;** **चिरम्—** **दीर्घकाल तक** **; विचिन्वन्—** **विचार करते हुए।** **.** 

**हे प्रभु, यदि किसी पर आपके चरणकमलों की लेशमात्र भी कृपा हो जाती है, तो वह** **आपकी महानता को समझ सकता है। किन्तु जो लोग भगवान् को समझने के लिए चिन्तन** **करते हैं, वे अनेक वर्षों तक वेदों का अध्ययन करते रहने पर भी आपको जान नहीं पाते।** **तात्पर्य :** उपर्युक्त पाठ श्रील प्रभुपाद कृत *चैतन्य-चरितामृत* (मध्य लीला ६.८४) से उद्धृत किया गया है। भगवान् कृष्ण उन बद्धजीवों पर जो भगवान् की भ्रामक शक्ति माया से व्यर्थ ही संघर्ष करते रहते हैं अपनी कृपा प्रदान करने के लिए अत्यधिक उत्सुक रहते हैं। बद्धजीव सुख के लिए इन्द्रियतृप्ति के द्वारा और ज्ञान के लिए मानसिक चिन्तन के द्वारा संघर्ष करता है। इन दोनों विधियों से उसे दुखमय तथा निराशाजनक स्थिति का सामना करना पड़ता है। किन्तु यदि बद्धजीव भगवान् कृष्ण के चरणकमलों की शरण ग्रहण करता है और इस तरह उनकी रंचमात्र भी अहैतुकी कृपा प्राप्त कर लेता है, तो सारी स्थिति बदल जाती है और जीव कृष्णभावनामृत में आनन्द तथा ज्ञान का असली जीवन प्रारश्भ कर सकता है।  