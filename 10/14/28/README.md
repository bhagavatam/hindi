**त्वामात्मानं परं मत्वा परमात्मानमेव च ।** **आत्मा पुनर्बहिर्मृग्य अहोऽज्ञजनताज्ञता ॥ २७॥** 

**शब्दार्थ** 

**त्वाम्—** **तुमको** **; आत्मानम्—** **असली आत्मा** **; परम्—** **अन्य कुछ** **; मत्वा—** **मानकर** **; परम्—** **अन्य कुछ** **; आत्मानम्—** **आपको** **;** **एव—** **निस्सन्देह** **; च—** **भी** **; आत्मा—** **परमात्मा** **; पुन:—** **फिर** **; बहि:—** **बाहर** **; मृग्य:—** **खोजा जाना चाहिए** **; अहो—** **ओह** **; अज्ञ—** **अज्ञानी** **; जनता—** **लोगों की** **; अज्ञता—** **अज्ञानता।** **.** 

**जरा उन अज्ञानी पुरुषों की मूर्खता तो देखिये जो आपको मोह की भिन्न अभिव्यक्ति मानते** **हैं और अपने (आत्मा) को, जो कि वास्तव में आप हैं, अन्य कुछ** — **भौतिक शरीर** — **मानते हैं।** **ऐसे मूर्खजन इस निष्कर्ष पर पहुँचते हैं कि परमात्मा की खोज परम पुरुष आप से बाहर अन्यत्र** **की जानी चाहिए।** **तात्पर्य :** ब्रह्मा को बद्धजीवों की निपट मूर्खता पर आश्चर्य हो रहा है, जो कृष्ण के परम आध्यात्मिक शरीर को भौतिक मानते हैं। ऐसे लोग भगवान् के आध्यात्मिक स्वरूप से अपरिचित रहने के कारण अपने शरीरों को ही स्व मान बैठते हैं अतएव वे इस निष्कर्ष पर पहुँचते हैं कि आध्यात्मिक सचाई को परम पुरुष कृष्ण से बाहर खोजना चाहिए। कभी कभी ऐसे मूर्खजन कृष्ण को उन अनेक जीवों में से एक मान बैठते हैं, जो मिलकर निॢवशेष जीव की सृष्टि करते हैं। दुर्भाग्यवश ऐसे ज्ञानी न तो भगवान् के मुख से सुनना चाहते हैं न ही ब्रह्मा सरीखे भगवान् के प्रामाणिक प्रतिनिधियों से। चूँकि वे मनमाने ढंग से परम पुरुष की कल्पना करते हैं अतएव अन्तत: भ्रम एवं अज्ञान ही उनके हाथ लगता है, जिसे वे ''जीवन का रहस्यÓÓ बताते हैं।  