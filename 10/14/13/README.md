**उत्क्षेपणं गर्भगतस्य पादयो:** **ङ्क्षक कल्पते मातुरधोक्षजागसे ।** **किमस्तिनास्तिव्यपदेशभूषितं** **तवास्ति कुक्षे: कियदप्यनन्त: ॥ १२॥** 

**शब्दार्थ** 

**उत्क्षेपणम्—** **लात मारना** **; गर्भ-गतस्य—** **गर्भस्थ शिशु** **; पादयो:—** **दोनों पाँवों का** **; किम्—** **क्या** **; कल्पते—** **मूल्य है** **; मातु:—** **माता के लिए** **; अधोक्षज—** **हे दिव्य प्रभु** **; आगसे—** **अपराध के रूप में** **; किम्—** **क्या** **; अस्ति—** **है** **; न अस्ति—** **नहीं है** **; व्यपदेश—** **उपाधि से** **; भूषितम्—** **अलंकृत** **; तव—** **आपका** **; अस्ति—** **है** **; कुक्षे:—** **उदर के** **; कियत्—** **कितना** **; अपि—** **भी** **; अनन्त:—** **बाह्य।** **.** 

**हे प्रभु अधोक्षज, क्या कोई माता अपने गर्भ के भीतर स्थित शिशु द्वारा लात मारे जाने को** **अपराध समझती है? क्या आपके उदर के बाहर वास्तव में ऐसी किसी वस्तु का अस्तित्व है,** **जिसे दार्शनिक जन ''हैÓÓ या ''नहीं हैÓÓ की उपाधि प्रदान कर सकें?** **तात्पर्य :** श्रील प्रभुपाद ने ''भगवान् श्रीकृष्णÓÓ (भाग १ अध्याय १४) में इस श्लोक की टीका इस प्रकार की है, ''अत: ब्रह्मा ने अपनी बराबरी किसी माता के गर्भ में स्थित एक शिशु से की। यदि शिशु गर्भ के भीतर हाथ-पैर चलाता है और वे माता के शरीर से छू जाते हैं, तो क्या माता इस शिशु से रूष्ट होती है? निस्सन्देह नहीं। इसी तरह ब्रह्मा भले ही महान् पुरुष हों किन्तु न केवल ब्रह्मा अपितु हर वस्तु भगवान् के उदर में स्थित है। भगवान् की शक्ति सर्वव्यापक है। सृष्टि में ऐसा कोई स्थान नहीं है जहाँ यह शक्ति कि्रयाशील न हो। सारी वस्तुएँ भगवान् की शक्ति के ही अन्तर्गत विद्यमान हैं अत: इस ब्रह्माण्ड के ब्रह्माजी अथवा अन्य करोड़ों ब्रह्माण्डों के ब्रह्मा भी भगवान् की शक्ति के अन्तर्गत स्थित हैं। इसीलिए भगवान् को माता माना जाता है और माता के गर्भ के भीतर स्थित प्रत्येक वस्तु शिशु मानी जाती है। अच्छी माता कभी भी शिशु का अपराध नहीं मानती भले ही वह अपने पाँवों से माता के शरीर पर पाद-प्रहार क्यों न करे।ÓÓ  