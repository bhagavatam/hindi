**कृमिविड्भस्मनिष्ठान्तं क्वेदं तुच्छं कलेवरम् ।** **क्व तदीयरतिर्भार्या क्वायमात्मा नभश्छदि: ॥ १३॥** 

**शब्दार्थ** 

**कृमि—** **कीड़े-मकोड़े** **; विट्—** **विष्ठा, मल** **; भस्म—** **राख** **; निष्ठ—** **आसक्ति** **; अन्तम्—** **अन्त में** **; क्व—** **क्या है** **; इदम्—** **यह** **(शरीर)** **; तुच्छम्—** **अत्यन्त नगण्य** **; कलेवरम्—** **भौतिक शरीर** **; क्व—** **क्या है** **; तदीय-रति:—** **उस शरीर के प्रति आकर्षण** **;** **भार्या—** **पत्नी** **; क्व अयम्—** **इस शरीर का क्या लाभ** **; आत्मा—** **परमात्मा** **; नभ:-छदि:—** **आकाश के समान सर्वव्यापी।** **.** 

**समुचित विचार-विमर्श करके मनुष्य को अपनी पत्नी के शरीर के प्रति आकर्षण त्याग देना** **चाहिए, क्योंकि यह शरीर अन्ततोगत्वा छोटे-छोटे कीड़े-मकोड़ों, मल या राख में परिणत हो** **जाएगा। तो भला इस तुच्छ शरीर का क्या महत्त्व है? परम पुरुष कितना महान् है, जो आकाश** **के समान सर्वव्यापी है?** **तात्पर्य :** यहाँ पर भी इसी बात पर बल दिया है कि मनुष्य अपनी पत्नी के प्रति या विषयी जीवन के प्रति आसक्ति त्याग दे। यदि मनुष्य बुदि्धमान हुआ तो वह अपनी पत्नी के शरीर को पदार्थ का एक ङ्क्षपड मान सकता है, जो अन्ततोगत्वा छोटे-छोटे कीड़े-मकोड़ों, मल या राख में परिणत हो जाएगा। विभिन्न समाजों में अन्त्येष्टि क्रिया के समय मनुष्य के शरीर से तरह-तरह से बर्ताव किया जाता है। कुछ समाजों में गिद्धों द्वारा शरीर को खा लेने दिया जाता है, जिससे मनुष्य-शरीर गिद्ध की विष्ठा बन जाता है। कभी-कभी शरीर को ऐसे ही फेंक दिया जाता है, तब उसे छोटे छोटे कीड़े-मकोड़े खा जाते हैं। किसी-किसी समाज में मृत्यु के बाद शरीर को तुरन्त जला दिया जाता है, जिससे वह भस्म हो जाता है। प्रत्येक दशा में यदि बुदि्धमानी के साथ शरीर की संरचना और इस के परे आत्मा के बारे में सोचा जाये तो शरीर का क्या महत्त्व है? *अन्तवन्त इमे देहा नित्यस्योक्ता: शरीरिण:* —शरीर किसी भी क्षण नष्ट हो सकता है किन्तु आत्मा तो नित्य है। यदि मनुष्य अपने शरीर के प्रति आसकि्त त्यागकर आत्मा के प्रति आसक्ति बढ़ाए तो उसका जीवन सफल हो जाए। यह सोचने-विचारने मात्र का विषय है।  