**अज्ञानसंज्ञौ भवबन्धमोक्षौ** **द्वौ नाम नान्यौ स्त ऋतज्ञभावात् ।** **अजस्रचित्यात्मनि केवले परे** **विचार्यमाणे तरणाविवाहनी ॥ २६॥** 

**शब्दार्थ** 

**अज्ञान—** **अज्ञान से प्रकट होनेवाली** **; संज्ञौ—** **उपाधियाँ** **; भव-बन्ध—** **संसार का बन्धन** **; मोक्षौ—** **तथा मुक्ति** **; द्वौ—** **दो** **; नाम—** **निस्सन्देह** **; न—** **नहीं** **; अन्यौ—** **पृथक्** **; स्त:—** **हैं** **; ऋत—** **सत्य** **; ज्ञ-भावात्—** **ज्ञान से** **; अजस्र-चिति—** **अबाध चेतना वाला** **;** **आत्मनि—** **आत्मा** **; केवले—** **पदार्थ से भिन्न** **; परे—** **शुद्ध** **; विचार्यमाणे—** **उचित ढंग से पहचानने पर** **; तरणौ—** **सूर्य के भीतर** **;** **इव—** **जिस तरह** **; अहनी—** **दिन-रात।** **.** 

**भव-बन्धन तथा मोक्ष दोनों ही अज्ञान की अभिव्यक्तियाँ हैं। सच्चे ज्ञान की सीमा के बाहर** **होने के कारण, इन दोनों का अस्तित्व मिट जाता है जब मनुष्य ठीक से यह समझ लेता है कि** **शुद्ध आत्मा, पदार्थ से भिन्न है और सदैव पूर्णतया चेतन है। उस समय बन्धन तथा मोक्ष का कोई** **महत्व नहीं रहता जिस तरह सूर्य के परिप्रेक्ष्य में दिन तथा रात का कोई महत्व नहीं होता।** **तात्पर्य :** भव-बन्धन तो भ्रम (मोह) है क्योंकि जीवात्मा का भौतिक जगत से कोई वास्तविक सश्बन्ध नहीं होता । मिथ्या अहंकारवश बद्धजीव अपनी पहचान पदार्थ से करने लगता है। इसलिए तथाकथित मोक्ष एक तरह से भ्रम का परित्याग होता है न कि वास्तविक बन्धन से मुकि्त। तो भी यदि हम भौतिक भ्रम के दुख को वास्तविक मानें और इस तरह मोक्ष को दुख से सार्थक मुक्ति मान लें तो भी वास्तविक आध्यात्मिक जीवन की प्राप्ति की तुलना में भौतिक जगत की अनुपस्थिति नगण्य है। अन्ततोगत्वा कृष्णभावनामृत या शुद्ध भगवत्प्रेम ही महत्वपूर्ण है, सार्थक है और प्रत्येक जीवात्मा का स्थायी पद है। चूँकि रात्रि का अंधकार सूर्य की अनुपस्थिति के कारण होता है, अत: सूर्य के भीतर रात्रि का अनुभव नहीं हो सकता, न ही दिन और रात पृथक्-पृथक् लग सकते हैं। इसी तरह शुद्ध जीव के भीतर भौतिक अंधकार नहीं होता अत: ऐसे अंधकार से मुक्ति का अनुभव भी नहीं होता। जब बद्धजीव शुद्ध चेतना के इस स्तर को प्राप्त होता है, तो वह भगवद्धाम में भगवान् की संगति करने का पात्र बन जाता है।  