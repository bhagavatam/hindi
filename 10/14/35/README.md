**तद्भूरिभाग्यमिह जन्म किमप्यटव्यां** **यद्गोकुलेऽपि कतमाङ्घ्रिरजोऽभिषेकम् ।** **यज्जीवितं तु निखिलं भगवान्मुकुन्द-** **स्त्वद्यापि यत्पदरज: श्रुतिमृग्यमेव ॥ ३४॥** 

**शब्दार्थ** 

**तत्—** **वह** **; भूरि-भाग्यम्—** **महानतम सौभाग्य** **; इह—** **यहाँ** **; जन्म—** **जन्म** **; किम् अपि—** **कोई भी** **; अटव्याम्—** **(वृन्दावन के)** **जंगल में** **; यत्—** **जो** **; गोकुले—** **गोकुल में** **; अपि—** **भी** **; कतम—** **किसी (भक्त) के** **; अङ्घ्रि—** **चरणों की** **; रज:—** **धूल से** **;** **अभिषेकम्—** **स्नान** **; यत्—** **जिसका** **; जीवितम्—** **जीवन** **; तु—** **निस्सन्देह** **; निखिलम्—** **पूरा** **; भगवान्—** **भगवान्** **; मुकुन्द:—** **मुकुन्द** **; तु—** **लेकिन** **; अद्य अपि—** **अब भी** **; यत्—** **जिसके** **; पाद-रज:—** **चरणों की धूल** **; श्रुति—** **वेदों द्वारा** **; मृग्यम्—** **खोजी** **जानेवाली** **; एव—** **निश्चय ही।** **.** 

**मेरा संभावित परम सौभाग्य यह होगा कि मैं गोकुल के इस वन में जन्म ले सकूँ और इसके** **निवासियों में से किसी के भी चरणकमलों से गिरी हुई धूल से अपने सिर का अभिषेक करूँ।** **उनका सारा जीवनसार पूर्ण पुरुषोत्तम भगवान् मुकुन्द हैं जिनके चरणकमलों की धूल की खोज** **आज भी वैदिक मंत्रों में की जा रही है।** **तात्पर्य :** यह श्लोक इंगित करता है कि ब्रह्माजी वृन्दावन में घास का एक क्षुद्र तिनका भी बनकर जन्म लेने की आकांक्षा करते हैं जिससे भगवद्धाम के पवित्र निवासी उनके सिर के ऊपर से होकर गुजरें और अपने चरणों की धूल से आशीर्वाद दें। यथार्थवादी होने के नाते ब्रह्माजी सीधे भगवान् कृष्ण के चरणों की धूल प्राप्त करना नहीं चाहते; प्रत्युत वे भगवान् के भक्तों की कृपा की कामना करते हैं। श्रील विश्वनाथ चक्रवर्ती ठाकुर कहते हैं कि ब्रह्माजी भगवान् के घर के आँगन का पत्थर तक बनकर जन्म लेने की इच्छा करते हैं। चूँकि ब्रह्माजी अखिल ब्रह्माण्ड के स्रष्टा हैं अतएव हम अनुमान लगा सकते हैं कि वृन्दावनवासियों की यशस्वी सि्थति क्या थी। भगवद्भक्त अनन्य भक्ति तथा प्रेम के द्वारा अपना उच्च पद प्राप्त करते हैं। ऐसा आध्यात्मिक ऐश्वर्य निजी प्रगति की गॢवत भौतिक विधियों से प्राप्त नहीं किया जा सकता। ''भगवान् श्रीकृष्णÓÓ में श्रील प्रभुपाद ने ब्रह्मा के मन की बात का उद्धाटन इस प्रकार किया है, ''किन्तु यदि मैं इतना भाग्यशाली नहीं हूँ कि वृन्दावन के जंगल में जन्म ले सकूँ तो वृन्दावन के आसपास के क्षेत्र में जन्म लेने की मुझे अनुमति दी जाय जिससे जब भक्तगण बाहर जायें तो वे मेरे ऊपर से होकर गुजरें। मेरे लिए यही परम सौभाग्य होगा। मैं तो ऐसे जन्म की आकांक्षा करता हूँ जिसमें भक्तों की चरण-धूल मुझे स्पर्श करती रहे।ÓÓ  