**सुरेष्वृषिष्वीश तथैव नृष्वपि** **तिर्यक्षु याद:स्वपि तेऽजनस्य ।** **जन्मासतां दुर्मदनिग्रहाय** **प्रभो विधात: सदनुग्रहाय च ॥ २०॥** 

**शब्दार्थ** 

**सुरेषु—** **देवताओं में से** **; ऋषिषु—** **ऋषियों में** **; ईश—** **हे प्रभु** **; तथा—** **और** **; एव—** **निस्सन्देह** **; नृषु—** **मनुष्यों में** **; अपि—** **तथा** **;** **तिर्यक्षु—** **पशुओं में** **; याद:सु—** **जलचरों में** **; अपि—** **भी** **; ते—** **आपका** **; अजनस्य—** **अजन्मा** **; जन्म—** **जन्म** **; असताम्—** **अभक्तों** **का** **; दुर्मद—** **मिथ्या अहंकार** **; निग्रहाय—** **दमन करने के लिए** **; प्रभो—** **हे स्रष्टा** **; विधात:—** **हे स्रष्टा** **; सत्—** **आज्ञाकारी भक्तों पर** **;** **अनुग्रहाय—** **अनुग्रह दिखाने के लिए** **; च—** **तथा।** **.** 

**हे प्रभु, हे परम स्रष्टा एवं स्वामी, यद्यपि आप अजन्मा हैं किन्तु श्रद्धाविहीन असुरों के मिथ्या** **गर्व को चूर करने तथा अपने सन्त-सदृश भक्तों पर दया दिखाने के लिए आप देवताओं,** **ऋषियों, मनुष्यों, पशुओं तथा जलचरों तक के बीच में जन्म लेते हैं।** **तात्पर्य :** भगवान् कृष्ण देवताओं के बीच वामनदेव के रूप में, ऋषियों में परशुराम, मनुष्यों में साक्षात् कृष्ण तथा रामचन्द्र के रूप में और पशुओं में वराह के रूप में अवतरित होते हैं। वे जलचरों के मध्य मत्स्य रूप में प्रकट होते हैं। भगवान् के मूल विस्तार असंलय हैं क्योंकि वे इस ब्रह्माण्ड में नास्तिकों के मिथ्या दर्प को चूर करने तथा सन्त सदृश भक्तों पर दया दिखाने के लिए दयाद्र्र होकर अवतरित होते हैं। दूसरे शब्दों में, चूँकि भगवान् शाश्वत रूप से विद्यमान हैं अतएव वे कभी प्रकट नहीं होते। उनका प्राकट्य सूर्य के समान है, जो आकाश में सदैव रहता है किन्तु वह हमें कभी कभी ²ष्टिगोचर होता है।  