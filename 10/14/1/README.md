भगवान् को प्रसन्न करने के लिए ब्रह्मा ने सर्वप्रथम उनके दिव्य अंगों की स्तुति की और फिर यह घोषित किया कि उनकी माधुरी की मूल पहचान को समझ पाना उनके ऐश्वर्य की अपेक्षा अधिक कठिन है। वैदिक प्रमाणों से प्राप्त दिव्य ध्वनि के श्रवण तथा कीर्तन की भक्तिमयी विधि द्वारा ही भगवान् की अनुभूति हो सकती है। वैदिक प्रमाण के अतिरिक्त अन्य विधियों से ईश्वर की अनुभूति करने का प्रयास व्यर्थ है। असीम आध्यात्मिक गुणों के आगार भगवान् का रहस्य अचिन्त्य है। इसे समझ पाना निॢवशेष ब्रह्म से भी अधिक कठिन है। केवल भगवत्कृपा से ही उनके यश को समझा जा सकता है। अन्त में इसकी अनुभूति होने पर ब्रह्मा ने अपने कार्यों की बारश्बार भत्र्सना की और यह माना कि ब्रह्माण्ड के परम आश्रय श्रीकृष्ण ही उनके अपने पिता, आदि नारायण हैं। इस तरह ब्रह्मा ने भगवान् से क्षमा- याचना की। तत्पश्चात् ब्रह्मा ने भगवान् के अचिन्त्य ऐश्वर्य का गुणगान किया और जिन जिन बातों में ब्रह्मा तथा शिव विष्णु से भिन्न हैं, जिन जिन कारणों से भगवान् देवताओं, पशुओं इत्यादि की योनियों में जन्म लेते हैं, जिस तरह से भगवान् लीलाएँ करते हैं, उन सबका तथा भौतिक जगत की नश्वरता आदि का वर्णन किया। भगवान् को जान लेने पर जीवात्मा भव-बन्धन से मोक्ष प्राप्त कर सकता है। किन्तु वास्तविकता तो यह है कि मोक्ष तथा बन्धन दोनों ही असत्य हैं क्योंकि जीव के बद्ध होने से ही बन्धन तथा मोक्ष उत्पन्न होते हैं। भगवान् कृष्ण के साकार रूप को भ्रामक मानकर मूर्ख लोग भगवान् के चरणकमलों को छोड़कर परमात्मा की अन्यत्र खोज करते हैं। किन्तु उनकी व्यर्थ की यह खोज उनकी मूर्खता का स्पष्ट प्रमाण है। भगवान् की कृपा के बिना भगवान् के सत्य को समझने का कोई भी सरल उपाय नहीं है। इस निष्कर्ष पर पहुँच कर ब्रह्मा ने व्रजवासियों के सौभाग्य का विश्लेषण किया और तब स्तुति की कि अच्छा होता यदि वे स्वयं एक तृण, कुंज या लता के रूप में वहाँ उत्पन्न हुए होते। वृन्दावनवासियों के आवास भौतिक जगत के बन्दीगृह नहीं हैं अपितु ज्ञानियों तथा योगियों द्वारा भी इन आवासों की कामना की जाती है। दूसरी ओर, कोई भी आवास जिसका भगवान् कृष्ण से सश्बन्ध नहीं होता है, वह भौतिक जगत का बन्दीगृह है। अन्त में ब्रह्मा ने भगवान् के चरणकमलों पर अपने आप को पूर्णतया समर्पण कर दिया और बारश्बार प्रशंसा करते हुए उनकी प्रदक्षिणा की और विदा ली। तत्पश्चात् कृष्ण ने ब्रह्मा द्वारा चुराये गये सारे पशुओं को एकत्र किया और उनको लेकर यमुना तट पर पहुँचे जहाँ ग्वालबाल भोजन कर रहे थे। जो मित्रगण, पहले से वहाँ बैठे थे वे ही अभी भी वहीं पर थे। कृष्ण की माया के कारण उन्हें इसका रंच भर भी पता नहीं चला कि क्या हुआ है। अत: जब कृष्ण बछड़ों के साथ आये तो उन्होंने पूछा, ''अरे! आप तो इतनी जल्दी लौट आये। बहुत अच्छा हुआ। जब तक आप नहीं थे, हमने एक कौर भी नहीं तोड़ा। आइये और खाइये।ÓÓ ग्वालबालों की बात पर भगवान् कृष्ण हँसते हुए उनके साथ भोजन करने लगे। भोजन करते हुए कृष्ण ने किशोर मित्रों से अजगर के चर्म की ओर संकेत किया, तो बालकों ने सोचा, ''शायद कृष्ण ने अभी अभी इस भयानक सर्प को मारा है।ÓÓ बाद में उन्होंने वृन्दावनवासियों को कृष्ण द्वारा अघासुर के वध का वृत्तान्त कह सुनाया। इस तरह ग्वालबालों ने भगवान् कृष्ण की बाल्यकाल (१-५ वर्ष) की लीलाओं का वर्णन किया यद्यपि भगवान् की पौगण्ड आयु (६-१० वर्ष) प्रारश्भ हो चुकी थी। शुकदेव गोस्वामी यह बताते हुए इस अध्याय को समाप्त करते हैं कि गोपियाँ किस तरह कृष्ण को अपने पुत्रों से भी अधिक प्यार करती थीं।  

**श्रीब्रह्मोवाच** 

**नौमीड्य तेऽभ्रवपुषे तडिदश्बराय** **गुञ्जावतंसपरिपिच्छलसन्मुखाय ।** **वन्यस्रजे कवलवेत्रविषाणवेणु-** **लक्ष्मश्रिये मृदुपदे पशुपाङ्गजाय ॥ १॥** 