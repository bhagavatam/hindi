**तेष्वेव भगवान्राजंस्तारतश्येन वर्तते ।** **तस्मात्पात्रं हि पुरुषो यावानात्मा यथेयते ॥ ३८॥** 

**शब्दार्थ** 

**तेषु—** **विभिन्न प्रकार के शरीरों (देव, मनुष्य, पशु, पक्षी के) से** **.); एव—** **निस्सन्देह** **; भगवान्—** **परमात्मा रूप में भगवान्** **;** **राजन्—** **हे राजा** **; तारतश्येन—** **अपेक्षतया, कम या ज्यादा** **; वर्तते—** **स्थित है** **; तस्मात्—** **इसलिये** **; पात्रम्—** **परम पुरुष** **; हि—** **निस्सन्देह** **; पुरुष:—** **परमात्मा** **; यावान्—** **जहाँ तक** **; आत्मा—** **ज्ञान की सीमा** **; यथा—** **तपस्या का विकास** **; ईयते—** **प्रकट है।** **.** 

**हे राजा युधिष्ठिर, प्रत्येक जीव में परमात्मा उसकी समझने की क्षमता के अनुसार बुद्धि** **प्रदान करता है। अतएव शरीर के भीतर परमात्मा प्रमुख होता है। परमात्मा जीव में उसके ज्ञान के** **सापेक्ष विकास, तपस्या आदि के अनुसार जीव के समक्ष प्रकट होता है।** **तात्पर्य :** *भगवद्गीता* (१५.१५) में कहा गया है— *मत्त: स्मृतिज्र्ञानमपोहनं च* —भगवान् अपने अन्तर्यामी रूप में हर एक जीव को उसकी क्षमता के अनुसार बुद्धि प्रदान करते हैं। इसीलिए जीवों को हम उच्च तथा निश्न विभिन्न पदों पर पाते हैं। कोई भी जीव, पक्षी या पशु के शरीर में स्थित परमात्मा से उसी दक्षता से आदेश ग्रहण नहीं कर सकता जितना कि प्रगत मनुष्य। इस तरह शारीरिक स्वरूपों की कोटियाँ होती हैं। मानव समाज में पूर्ण ब्राह्मण को आध्यात्मिक चेतना में सर्वाधिक प्रगत माना जाता है और ब्राह्मण से भी अधिक प्रगत वैष्णव होता है। अतएव सर्वोत्तम पुरुष वैष्णव तथा विष्णु हैं। दान देते समय *भगवद्गीता* से (१७.२०) आदेश ग्रहण करने चाहिए— *दातव्यमिति यद्दानं दीयतेऽनुपकारिणे।* *देशे काले च पात्रे च तद्दानं सात्त्विकं स्मृतम्॥* ''जो दान कर्तव्य समझकर, उचित समय तथा स्थान पर, योग्य व्यक्ति को तथा बदले की भावना के बिना दिया जाता है उसे सतोगुणी दान कहा जाता है।ÓÓ मनुष्य को चाहिए कि ब्राह्मणों तथा वैष्णवों को दान दे क्योंकि इस तरह भगवान् की पूजा हो जाती है। इस प्रसंग में श्रील मध्वाचार्य की टीका है— *ब्रह्मादिस्थावरान्तेषु न विशेषो हरे: क्वचित्।* *व्यक्तिमात्रविशेषेण तारतश्यं वदन्ति च॥* ब्रह्मा से लेकर चींटी तक सारे प्राणी परमात्मा द्वारा संचालित हैं ( *ईश्वर: सर्वभूतानां हृद्देशेऽर्जुन* *तिष्ठति* )। किन्तु आध्यात्मिक चेतना में प्रगति के कारण व्यकि्त विशेष को महत्त्वपूर्ण माना जाता है। अतएव ब्राह्मण वैष्णव महत्त्वपूर्ण है और परमात्मा सर्वोपरि है।  