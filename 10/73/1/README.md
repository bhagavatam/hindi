श्रीकृष्ण ने किस तरह उन्हें दर्शन दिया और उन्हें राजकीय उपहार प्रदान किये। जब कृष्ण ने जरासन्ध द्वारा बन्दी बनाये गये २०,८०० राजाओं को छुड़ा दिया तो तुरन्त ही उन्होंने भूमि पर गिर कर उन्हें नमस्कार किया। फिर वे हाथ जोड़ कर खड़े हो गये और उनकी स्तुति करने लगे। अपने बन्दी होने को, अपने मिथ्या अहंकार को चूर करने के लिए भगवान् की कृपा मानते हुए, राजाओं ने यही प्रार्थना की कि उन्हें वही वर मिले, जिससे भगवान् के चरणकमलों को वे निरन्तर स्मरण करते रहें। भगवान् ने उन्हें आश्वासन दिया कि उनकी प्रार्थना पूरी की जायेगी। उन्होंने उन्हें अनुदेश दिया, ''तुम लोग वैदिक यज्ञ करते हुए मेरी पूजा करना और धर्म के नियमों के अनुसार अपनी प्रजा की रक्षा करना। तुम अपने मन को मुझमें स्थिर करके सन्तानें उत्पन्न करना और सुख तथा दुख में समभाव बने रहना। इस तरह अपने जीवन के अन्त में तुम अवश्य ही मुझे प्राप्त करोगे।ÓÓ इसके बाद कृष्ण ने उन राजाओं को ठीक से नहलवाया तथा वष पहनवाये और सहदेव से फूलों की मालाएँ, चन्दन-लेप, सुन्दर वष तथा अन्य राजोचित वस्तुएँ दिलवाईं। उन्हें रत्नों तथा स्वर्णभूषणों से सज्जित कराकर और रथों पर बैठवा कर उनके अपने अपने राज्यों में भिजवा दिया। वे वहाँ जाकर भगवान् द्वारा दिये गये आदेशों के अनुसार फिर से अपने कर्तव्य निभाने लगे। तब कृष्ण, भीम तथा अर्जुन इन्द्रप्रस्थ के लिए विदा हुए, जहाँ राजा युधिष्ठिर से भेंट करके उन्होंने उन्हें जो कुछ घटा था सब कह सुनाया।  