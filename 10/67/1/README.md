साथ रमण किया और वहाँ द्विविद नामक वानर का वध किया। नरकासुर राक्षस का जिसका वध कृष्ण ने किया था, उसका एक मित्र था, जिसका नाम द्विविद था। यह वानर (गोरिल्ला) था। द्विविद अपने मित्र की मृत्यु का बदला लेना चाहता था, अतएव उसने ग्वालों के घरों को आग लगा दी, कृष्ण के आनर्त प्रदेश को नष्ट-भ्रष्ट कर दिया और अपनी विशाल भुजाओं से समुद्र के जल को मथ कर समुद्री तट-प्रदेश को आप्लावित कर दिया। फिर इस धूर्त ने महामुनियों के आश्रमों के वृक्षों को तोड़ डाला और यज्ञ की अग्नि में मल-मूत्र विसॢजत कर दिया। उसने षियों तथा पुरुषों का अपहरण करके उन्हें पर्वत-गुफाओं में बन्दी बनाकर बाहर से बड़ी बड़ी शिलाओं से उनके द्वार बन्द कर दिये। इस तरह समूचे प्रदेश को ध्वंस करके तथा अनेक उच्च कुल की तरुणियों का शील भंग करके द्विविद रैवतक पर्वत में आया, जहाँ उसने बलदेवजी को सुन्दर षियों की टोली के साथ रमण करते देखा। वारुणी मदिरा पीकर उन्मत्त हुए बलदेव की परवाह न करते हुए द्विविद उन्हीं के समक्ष उन षियों को अपना गुप्तांग दिखाने लगा और अपनी भौंहों से भद्दे भद्दे इशारे करके तथा मल-मूत्र विसॢजत करके, उनको अपमानित करने लगा। द्विविद के इस रोषपूर्ण आचरण से बलदेव क्रुद्ध हो उठे और उन्होंने उस वानर के ऊपर एक पत्थर फेंका। किन्तु द्विविद ने अपने को बचा लिया। तब उसने बलदेव का उपहास किया और षियों के वष खींचने लगा। उसकी यह अभद्रता देखकर बलदेव ने उसे मार डालने का निश्चय किया। उन्होंने अपनी गदा और अपना हल उठाया। तब बलशाली द्विविद ने पृथ्वी से एक शाल वृक्ष उखाड़ा और इस वृक्ष से उनके सिर पर प्रहार किया। किन्तु बलदेवजी अविचलित रहे और इस वृक्ष के तने को खण्ड खण्ड कर डाला। द्विविद ने दूसरा वृक्ष उखाड़ा और इस तरह एक के बाद एक वृक्ष उखाड़ कर जंगल को उजाड़ बना दिया। यद्यपि उसने बलदेव के सिर पर एक के बाद एक प्रहार किये किन्तु उन्होंने उन सबों को खण्ड खण्ड कर डाला। इसके बाद वह मूर्ख वानर उन पर पत्थर फेंकने लगा। किन्तु बलदेव ने इन्हें भी चूर चूर कर दिया। इसके बाद उसने बलदेव पर आक्रमण किया और मुक्कों से उनकी छाती पर प्रहार किया, जिससे वे अति क्रुद्ध हो उठे। उन्होंने अपनी गदा तथा हल को एक तरफ रखते हुए द्विविद के गले तथा कंधे पर प्रहार किया, जिस पर वह वानर रक्त उगलने लगा और गिर कर मर गया। द्विविद को मार कर बलदेव जब द्वारका के लिए रवाना हुए तो देवताओं तथा ऋषियों ने आकाश से उन पर फूलों की वर्षा की और उनकी स्तुतियाँ कीं तथा उन्हें नमस्कार किया।  

**श्रीराजोवाच** 