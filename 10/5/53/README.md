**अथ ताञ्श्लक्ष्णया वाचा प्रत्याहूय महाबुध: ।** **उवाच विद्वांस्तन्निष्ठां कृपया प्रहसन्निव ॥ ५५॥** 

**शब्दार्थ** 

**अथ—** **तब** **; तान्—** **सहपाठियों को** **; श्लक्ष्णया—** **अत्यन्त सुहावनी** **; वाचा—** **वाणी से** **; प्रत्याहूय—** **सश्बोधित करके** **; महा-** **बुध:—** **अत्यन्त बुद्धिमान तथा आध्यात्मिक चेतना में अग्रसर प्रह्लाद महाराज ने (महा-महान्, बुध:-पंडित)** **; उवाच—** **कहा** **;** **विद्वान्—** **अत्यन्त विद्वान** **; तत्-निष्ठाम्—** **ईश्वर साक्षात्कार का मार्ग** **; कृपया—** **दयालु होकर** **; प्रहसन्—** **हँसते हुए** **; इव—** **स²श।** **.** 

**तब प्रह्लाद महाराज ने, जो सचमुच परम विद्वान पुरुष थे, अपने सहपाठियों से अत्यन्त मधुर** **वाणी में कहा। उन्होंने हँसते हुए भौतिकतावादी जीवन-शैली की अनुपयोगिता के विषय में** **बताना शुरू किया। उन पर अत्यन्त कृपालु होने के कारण उन्होंने उन्हें इस प्रकार उपदेश दिया।** **तात्पर्य :** प्रह्लाद महाराज का हँसना अत्यन्त महत्त्वपूर्ण है। अन्य विद्यार्थी धर्म, अर्थ तथा काम के उपयोग द्वारा भौतिक जीवनका भोग करने में अत्यधिक आगे बढ़े हुए थे किन्तु प्रह्लाद महाराज उन पर हँस पड़े क्योंकि वे जानते थे कि यह वास्तविक सुख नहीं है। वास्तविक सुख तो कृष्णभावनामृत की प्रगति है। जो लोग प्रह्लाद महाराज के अनुयायी हैं उनका कर्तव्य है कि सारे विश्व को शिक्षा दें कि किस प्रकार कृष्णभावनाभावित होकर वास्तव में सुखी बना जाये। भौतिकतावादी व्यकि्त धर्म को इसलिए ग्रहण करते हैं कि उन्हें वर प्राप्त हो सके जिससे उनकी आॢथक स्थिति सुधर सके और वे इन्द्रियतृप्ति द्वारा भौतिक जगत का भोग कर सकें। किन्तु प्रह्लाद महाराज जैसे भक्त इस बात पर हँसते हैं कि ऐसे लोग कितने मूर्ख हैं कि आत्मा के देहान्तरण के ज्ञान के बिना ये नाशवान् जीवन में व्यस्त हैं। भौतिकतावादी व्यक्ति क्षणिक लाभों में लगे रहते हैं जबकि प्रह्लाद महाराज जैसे व्यक्ति, जो आध्यात्मिक ज्ञान में बढ़े-चढ़े हैं, भौतिकतावादी जीवन-शैली में तनिक भी रुचि नहीं रखते, अपितु वे ज्ञान तथा आनन्द के शाश्वत जीवन को प्राप्त करना चाहते हैं। अतएव जिस तरह कृष्ण सदैव पतितात्माओं पर, दयालु रहते हैं उसी तरह उनके दास कृष्ण के भक्त भी सश्पूर्ण जनता को कृष्णभावनामृत की शिक्षा देने में रुचि रखते हैं। भक्तगण भौतिकतावादी जीवन के दोषों को जानते हैं, अतएव वे उसे तुच्छ समझ कर उस पर हँसते हैं। किन्तु दयावश ऐसे भक्तगण सारे विश्व में *भगवद्गीता*  का उपदेश देते हैं।  