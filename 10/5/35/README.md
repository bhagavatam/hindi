**अयं मे भ्रातृहा सोऽयं हित्वा स्वान्सुहृदोऽधम: ।** **पितृव्यहन्तु: पादौ यो विष्णोर्दासवदर्चति ॥ ३५॥** 

**शब्दार्थ** 

**अयम्—** **यह** **; मे—** **मेरे** **; भ्रातृ-हा—** **भाई को मारने वाला** **; स:—** **वह** **; अयम्—** **यह** **; हित्वा—** **त्यागकर** **; स्वान्—** **अपने** **; सुहृद:—** **शुभचिन्तक** **; अधम:—** **अत्यन्त नीच** **; पितृव्य-हन्तु:—** **चाचा हिरण्याक्ष के मारने वाले के** **; पादौ—** **चरणों पर** **; य:—** **जो** **;** **विष्णो:—** **भगवान् विष्णु के** **; दास-वत्—** **नौकर की तरह** **; अर्चति—** **सेवा करता है।** **.** 

**यह बालक प्रह्लाद मेरे भाई को मारने वाला है, क्योंकि इसने एक तुच्छ नौकर की भाँति मेरे** **शत्रु भगवान् विष्णु की सेवा में संलग्न रहने के लिए अपने परिवार को छोड़ दिया है।** **तात्पर्य :** हिरण्यकशिपु ने अपने पुत्र प्रह्लाद महाराज को अपने भाई का हत्यारा माना है, क्योंकि वे भगवान् विष्णु की भक्ति में लगे रहते थे। दूसरे शब्दों में, प्रह्लाद महाराज को तो *सारूप्य मोक्ष* प्राप्त होगा और इस तरह वे भगवान् विष्णु के समान थे। अतएव प्रह्लाद महाराज का वध हिरण्यकशिपु द्वारा किया जाना था। भक्तों या वैष्णवों को *सारूप्य, सालोक्य, साॢष्ट* तथा *सामीप्य* —ये चार प्रकार की मुक्तियाँ प्राप्त होती हैं जब कि मायावादियों को *सायुज्य* मुक्ति प्राप्त होती है। किन्तु सायुज्य मुक्ति अत्यन्त निश्चित नहीं है, जबकि भक्तों की चारों मुकि्तयाँ अत्यन्त निश्चित हैं। यद्यपि वैकुण्ठ लोक में भगवान् विष्णु या नारायण के सारे दास भगवान् के ही समान स्तर पर रहते हैं, किन्तु वहाँ के भक्त अच्छी तरह जानते हैं कि भगवान् उनके स्वामी हैं और वे उनके दास हैं।  