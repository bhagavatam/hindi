की पूजा में लगे रहते ते। जैसाकि इस अध्याय में वर्णन हुआ है, हिरण्यकशिपु ने प्रह्लाद महाराज को साँप से डँसा कर तथा हाथी के पाँव के नीचे डालकर मार डालने का यत्न किया, किन्तु फिर भी वह असफल ही रहा। हिरण्यकशिपु के गुरु शुक्राचार्य के दो पुत्र थे जिनके नाम षण्ड तथा अमर्क थे जिन्हें प्रह्लाद महाराज को पढ़ाने का भार सौंपा गया था। यद्यपि अध्यापक बालक प्रह्लाद को राजनीति, अर्थशाष तथा अन्य सांसारिक विषयों की शिक्षा देने का प्रयास करते, किन्तु बालक उनके उपदेशों पर कोई ध्यान नहीं देता था। उल्टे वह शुद्ध भक्त बना रहा। प्रह्लाद महाराज को कभी भी मित्रों तथा शत्रुओं में भेद-भाव करना अच्छा नहीं लगता था। आध्यात्मिक प्रवृति्त के कारण वह सबों के प्रति समान भाव रखता। एक बार हिरण्यकशिपु ने अपने पुत्र से पूछा कि उसने अपने अध्यापकों से कौन सी सर्वश्रेष्ठ बात सीखी है। प्रह्लाद महाराज ने उत्तर दिया कि जो मनुष्य द्वन्द्वों में फँसा रहता है और सोचता है कि ''यह मेरा है और यह मेरे शत्रु का है।ÓÓ उसे चाहिए कि वह अपना गृहस्थ जीवन त्याग कर भगवान् की पूजा करने के लिए जंगल चला जाये। जब हिरण्यकशिपु ने अपने पुत्र से इस प्रकार की भक्ति की बातें सुनी तो उसने निश्चय किया कि हो न हो पाठशाला में उसके किसी मित्र ने इस छोटे बच्चे को इस प्रकार दूषित कर रखा है। अतएव उसने अध्यापकों को आदेश दिया कि वे बालक का ध्यान रखें जिससे वह कृष्णभावनाभावित भक्त न बन जाये। किन्तु जब अध्यापकों ने प्रह्लाद महाराज से पूछा कि वह उनकी शिक्षाओं के विरुद्ध क्यों कार्य करता है, तो उसने अध्यापकों को शिक्षा दी कि स्वामित्व की प्रवृत्ति मिथ्या है, अतएव वह भगवान् विष्णु का अनन्य भक्त बनने का प्रयास कर रहा है। इस उत्तर से अध्यापक बहुत अप्रसन्न हुए और उन्होंने उस बालक को तरह-तरह से डराया धमकाया। उन्होंने अपनी सामथ्र्य भर उसे शिक्षा दी और तब उसे उसके पिता के समक्ष ले आये। हिरण्यकशिपु ने अपने पुत्र प्रह्लाद को स्नेहपूर्वक गोद में उठा लिया और फिर उससे पूछा कि तुमने अपने अध्यापकों से कौन सी सर्वश्रेष्ठ बात सीखी है। सदैव की भाँति प्रह्लाद महाराज ने भक्ति की नवों विधियों—यथा श्रवण, कीर्तन इत्यादि की प्रशंसा करनी प्रारश्भ की। इस पर असुरराज हिरण्यकशिपु अत्यन्त क्रुद्ध हुआ और षण्ड तथा अमर्क दोनों अध्यापकों को त्रुटिपूर्ण प्रशिक्षण के लिए प्रताडि़त करने लगा। तब तथाकथित अध्यापकों ने राजा को बताया कि प्रह्लाद स्वत: भक्त होने के कारण उनके उपदेशों पर ध्यान नहीं देता। जब उन्होंने अपने आपको निर्दोष सिद्ध कर दिया तो हिरण्यकशिपु ने प्रह्लाद से पूछा कि तुमने *विष्णु भक्ति* कहाँ से सीखी? प्रह्लाद ने उत्तर दिया कि जो लोग गृहस्थ जीवन से बँधे हैं, वे न तो व्यक्तिगत रूप से न ही सामूहिक रूप से कृष्णभावनामृत का विकास कर पाते हैं। प्रत्युत वे इस संसार में बारश्बार जन्म लेते और मरते हैं और चॢवतचर्वण करते हैं। प्रह्लाद ने बताया कि प्रत्येक मनुष्य का धर्म है कि वह शुद्ध भक्त की शरण ग्रहण करे और इस तरह कृष्णभावनामृत समझने का पात्र बने। इस उत्तर से हिरण्यकशिपु क्रुद्ध हो गया और उसने प्रह्लाद को अपनी गोद से फेंक दिया। चूँकि उस विष्णु का प्रह्लाद भक्त बन गया था जिसने उसके चाचा हिरण्याक्ष का वध किया था, अतएव वह विश्वासघाती था। अत: हिरण्यकशिपु ने अपने सहायकों को आदेश दिया कि उसको मार डालें। उन्होंने प्रह्लाद पर तीक्ष्ण हथियारों से प्रहार किया, उसे हाथी के पाँवों के नीचे फेंका, उसे नारकीय यातनाएँ दीं, उसे पर्वत के ऊपर से नीचे गिराया और हजारों यत्नों से उसे मारने की कोशिशें की, किन्तु वे असफल रहे। अतएव हिरण्यकशिपु अपने पुत्र प्रह्लाद से अत्यधिक भयभीत हो उठा। उसने उसे बन्दी बना लिया। हिरण्यकशिपु के गुरु शुक्राचार्य के पुत्र प्रह्लाद को अपने ढंग से पढ़ाते, किन्तु वह उनके उपदेशों को नहीं मानता था। जब अध्यापकगण कक्षा में न होते तो वह पाठशाला में कृष्णभावनामृत का उपदेश देता और उसके उपदेशों से उसके सारे सहपाठी, जो असुरों के पुत्र थे, उसी की तरह भक्त बन गये।  

**श्रीनारद उवाच** 