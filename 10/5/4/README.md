**यत्तत्र गुरुणा प्रोक्तं शुश्रुवेऽनुपपाठ च ।** **न साधु मनसा मेने स्वपरासद्ग्रहाश्रयम् ॥ ३॥** 

**शब्दार्थ** 

**यत्—** **जो** **; तत्र—** **वहाँ (पाठशाला में)** **; गुरुणा—** **अध्यापकों द्वारा** **; प्रोक्तम्—** **बताया गया** **; शुश्रुवे—** **सुना** **; अनुपपाठ—** **सुनाया** **;** **च—** **तथा** **; न—** **नहीं** **; साधु—** **अच्छे** **; मनसा—** **मन से** **; मेने—** **विचार किया** **; स्व—** **निजी** **; पर—** **दूसरों का** **; असत्-ग्रह—** **बुरे भाव** **से** **; आश्रयम्—** **पुष्ट किया गया, समॢथत।** **.** 

**प्रह्लाद अध्यापकों द्वारा पढ़ाये गये राजनीति तथा अर्थशाष के पाठों को सुनते और सुनाते** **अवश्य थे, किन्तु वे यह समझते थे कि राजनीति में किसी को मित्र माना जाता है और किसी** **को शत्रु। अतएव यह विषय उन्हें पसन्द न था।** **तात्पर्य :** राजनीति में एक वर्ग के मनुष्यों को शत्रु और दूसरे वर्ग वालों को मित्र माना जाता है। राजनीति की सारी बातें इसी दर्शन पर आधारित हैं और सश्पूर्ण विश्व विशेषत: आजकल इसी में उलझा हुआ है। जनता को मित्र देशों तथा मित्र वर्गों या शत्रु देशों तथा शत्रु वर्गों से ही मतलब रहता है, किन्तु जैसाकि *भगवद्गीता* में कहा गया है, विद्वान व्यक्ति कभी भी शत्रुओं तथा मित्रों में भेद-भाव नहीं बरतता। विशेषतया भक्तगण मित्र या शत्रु नहीं बनाते। भक्त तो यह देखता है कि प्रत्येक जीव कृष्ण का अंश है ( *ममैवांशो जीवभूत:* )। अतएव भक्त शत्रुओं तथा मित्रों को कृष्णभावनामृत की शिक्षा देने का प्रयत्न करके दोनों के साथ समानता का व्यवहार करता है। निस्सन्देह, नास्तिक लोग शुद्ध भक्तों के उपदेशों का पालन नहीं करते, उल्टे वे भक्त को अपना शत्रु मानते हैं। किन्तु भक्त न तो कभी मित्रता करता है न शत्रुता। यद्यपि प्रह्लाद महाराज को षण्ड तथा अमर्क के उपदेश सुनने पड़ते थे, किन्तु उन्हें मित्रों तथा शत्रुओं की यह विचार-धारा जो राजनीति का मूल आधार है, पसन्द न थी। वे इस विचार- धारा में रुचि नहीं रखते थे।  