**गोपा: परस्परं हृष्टा दधिक्षीरघृताश्बुभि: ।** **आसिञ्चन्तो विलिश्पन्तो नवनीतैश्च चिक्षिपु: ॥ १४॥** 

शब्दार्थ **** 

**गोपा:—** **ग्वाले** **; परस्परम्—** **एक दूसरे से** **; हृष्टा:—** **प्रसन्न होकर** **; दधि—** **दही** **; क्षीर—** **औंटाया दूध (खीर)** **; घृत-अश्बुभि:—** **घी** **के साथ मिले जल से** **; आसिञ्चन्त:—** **छिड़कते हुए** **; विलिश्पन्त:—** **लेप करके** **; नवनीतै: च—** **तथा मक्खन से** **; चिक्षिपु:—** **एक** **दूसरे पर फेंकने लगे।** **.** 

**ग्वालों ने प्रसन्न होकर एक दूसरे के शरीरों में दही, खीर, मक्खन तथा जल का घोल** **छिड़ककर इस महोत्सव का आनन्द लिया। उन्होंने एक दूसरे पर मक्खन फेंका और एक दूसरे** **के शरीरों में पोता भी।** **तात्पर्य :** इस कथन से हम समझ सकते हैं कि पाँच हजार वर्ष पूर्व दूध, दही तथा मक्खन की इतनी प्रचुरता थी कि न केवल खाने, पीने तथा भोजन बनाने के लिए पर्याप्त था अपितु उत्सव के अवसर पर बिना रोकटोक के ऐसे फेंका भी जाता था। मानव समाज में दूध, दही, मक्खन तथा ऐसे दूसरे पदार्थों की चाहे जितनी मात्रा प्रयुक्त की जाए इस पर कोई रोक न थी। हर व्यक्ति के पास दूध का प्रचुर संग्रह होता था और इससे विविध व्यंजन बनाकर लोग प्राकृतिक ढंग से स्वस्थ रहते और कृष्णभावनामृत में जीवन बिताते थे।  