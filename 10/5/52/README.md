**यदाचार्य: परावृत्तो गृहमेधीयकर्मसु ।** **वयस्यैर्बालकैस्तत्र सोपहूत: कृतक्षणै: ॥ ५४॥** 

**शब्दार्थ** 

**यदा—** **जब** **; आचार्य:—** **शिक्षकगण** **; परावृत्त:—** **काम में लग गये** **; गृह-मेधीय—** **गृहस्थ जीवन के** **; कर्मसु—** **कार्यों में** **;** **वयस्यै:—** **समान आयु वाले अपने मित्रों** **; बालकै:—** **बालकों के द्वारा** **; तत्र—** **वहाँ** **; स:—** **वह (प्रह्लाद महाराज)** **; अपहूत:—** **बुलाया गया** **; कृत-क्षणै:—** **उचित अवसर पाकर।** **.** 

**जब शिक्षक अपने घरेलू काम करने अपने घर चले जाते थे, तो प्रह्लाद महाराज के** **समवयस्क छात्र उन्हें इस अवकाश (छुट्टी) को खेलने में लगाने के लिए बुला लेते।** **तात्पर्य :** अवकाश के समय जब शिक्षक कक्षा से चले जाते तो छात्रगण प्रह्लाद के साथ खेलने की इच्छा से उन्हें बुलाते। किन्तु जैसाकि अगले श्लोकों से प्रकट हो जाएगा, प्रह्लाद महाराज को खेलना नहीं भाता था। उल्टे, वे प्रत्येक क्षण का उपयोग कृष्णभावनामृत को अग्रसर करने में बिताना चाहते थे। इसलिए जैसाकि इस श्लोक के *कृतक्षणै:* शब्द से सूचित होता है, उपयुक्त अवसर पर जब कृष्णभावनामृत के विषय में विचार करना सश्भव होता तो प्रह्लाद महाराज समय का उपयोग निश्नलिखित प्रकार से करते थे।  