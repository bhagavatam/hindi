**सर्वैरुपायैर्हन्तव्य: सश्भोजशयनासनै: ।** **सुहृल्लिङ्गधर: शत्रुर्मुनेर्दुष्टमिवेन्द्रियम् ॥ ३८॥** 

**शब्दार्थ** 

**सर्वै:—** **सभी** **; उपायै:—** **उपायों के द्वारा** **; हन्तव्य:—** **मार डाला जाये** **; सश्भोज—** **खाते** **; शयन—** **लेटे** **; आसनै:—** **बैठे हुए** **; सुहृत्-** **लिङ्ग-धर:—** **मित्र का बाना धारण किये हुए** **; शत्रु:—** **दुश्मन** **; मुने:—** **मुनियों की** **; दुष्टम्—** **अनियंत्रित** **; इव—** **जैसे** **; इन्द्रियम्—** **इन्द्रियाँ।** **.** 

**जिस प्रकार असंयमित इन्द्रियाँ आध्यात्मिक जीवन में आगे बढऩे के लिए व्यस्त योगियों की** **शत्रु होती हैं उसी प्रकार यह प्रह्लाद मित्र के समान प्रतीत होकर भी मेरा शत्रु है, क्योंकि इस पर** **मेरा वश नहीं चलता। अतएव खाते, बैठे या सोते हुए, सभी तरह से इस शत्रु को मार डाला** **जाये।** **तात्पर्य :** हिरण्यकशिपु ने प्रह्लाद महाराज को मार डालने का अभियान नियोजित किया कि वह अपने पुत्र को खाते समय विष खिला कर, उसे उबलते तेल में बैठा कर या जब वह सो रहा हो तो उसे हाथी के पैरों के नीचे फेंककर मार डालेगा। इस तरह हिरण्यकशिपु ने अपने उस निर्दोष बालक को, जो अभी केवल पाँच वर्ष का था, मार डालने का इसलिए निश्चय किया, क्योंकि यह बालक भगवान् का भक्त बन गया था। ऐसी मनोवृत्ति होती है अभक्तों की भक्तों के प्रति।  