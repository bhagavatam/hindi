**धर्ममर्थं च कामं च नितरां चानुपूर्वश: ।** **प्रह्रादायोचतू राजन्प्रश्रितावनताय च ॥ ५२॥** 

**शब्दार्थ** 

**धर्मम्—** **संसारी वृत्तिपरक कर्तव्य** **; अर्थम्—** **आॢथक विकास** **; च—** **तथा** **; कामम्—** **इन्द्रिय तृप्ति** **; च—** **तथा** **; नितराम्—** **सदैव** **;** **च—** **तथा** **; अनुपूर्वश:—** **क्रमानुसार, प्रारश्भ से लेकर अन्त तक** **; प्रह्रादाय—** **प्रह्लाद महाराज के लिए** **; ऊचतु:—** **उन्होंने कहा** **;** **राजन्—** **हे राजा** **; प्रश्रित—** **नम्र** **; अवनताय—** **तथा विनीत** **; च—** **भी।** **.** 

**तत्पश्चात् षण्ड तथा अमर्क ने अत्यन्त नम्र एवं विनीत प्रह्लाद महाराज को क्रमश: तथा** **निरन्तर धर्म, अर्थ तथा काम के विषय में पढ़ाना शुरू किया।** **तात्पर्य :** मानव समाज में चार विधियाँ (पुरुषार्थ) हैं—धर्म, अर्थ, काम तथा मोक्ष। इनका अन्त मोक्ष में होता है। मानव समाज को आगे बढऩे के लिए धर्म विधि का पालन करना होता है और इसी धर्म के आधार पर मनुष्य को अपनी आॢथक स्थिति सुधारने का प्रयास करना चाहिए जिससे वह धाॢमक विधि-विधानों के अनुसार इन्द्रिय-तृप्ति की आवश्यकता-पूॢत कर सके। तब भव-बन्धन से मोक्ष प्राप्त करना आसान होगा। यही वैदिक विधि है। जब कोई धर्म, अर्थ, काम तथा मोक्ष की अवस्थाएँ पार कर लेता है, तो वह भक्त बन जाता है। तब वह ऐसे पद पर होता है जहाँ से वह गिर कर पुन: जगत में नहीं आता ( *यद्गत्वा न निवर्तन्ते* )। जैसाकि *भगवद्गीता* में उपदेश दिया गया है, यदि कोई इन चारों अवस्थाओं को पार कर जाता है और वास्तव में मुक्त है, तो वह भक्ति में संलग्न होता है। तब उसे इस संसार में पुन: पडऩे की सश्भावना नहीं रहती।  