**प्रह्रादानूच्यतां तात स्वधीतं किञ्चिदुत्तमम् ।** **कालेनैतावतायुष्मन्यदशिक्षद्गुरोर्भवान् ॥ २२॥** 

**शब्दार्थ** 

**हिरण्यकशिपु: उवाच—** **राजा हिरण्यकशिपु ने कहा** **; प्रह्राद—** **हे प्रह्लाद** **; अनूच्यताम्—** **बतलाओ** **; तात—** **मेरे पुत्र** **; स्वधीतम्—** **भलीभाँति सीखा हुआ** **; किञ्चित्—** **कुछ** **; उत्तमम्—** **अत्यन्त सुन्दर** **; कालेन एतावता—** **इतने काल में** **; आयुष्मन्—** **चिरंजीव** **;** **यत्—** **जो** **; अशिक्षत्—** **सीखा है** **; गुरो:—** **अपने गुरुओं से** **; भवान्—** **तुमने।** **.** 

**हिरण्यकशिपु ने कहा : हे प्रह्लाद, मेरे पुत्र, हे चिरञ्जीव, इतने काल में तुमने अपने गुरुओं से** **बहुत सारी बातें सुनी हैं। अब तुम उन सब में जिसे सर्वश्रेष्ठ समझते हो उसे मुझसे कह सुनाओ।** **तात्पर्य :** इस श्लोक में हिरण्यकशिपु अपने पुत्र से पूछता है कि उसने अपने गुरु से क्या सीखा है। प्रह्लाद महाराज के गुरु दो प्रकार के थे—एक तो शुक्राचार्य के पुत्र षण्ड तथा अमर्क जिन्हें उनके पिता ने नियुक्त किया था तथा दूसरे गुरु नारद मुनि थे जिन्होंने उन्हें तब शिक्षा दी थी जब वे अपनी माता के गर्भ में थे। प्रह्लाद महाराज ने अपने पिता के प्रश्न का उत्तर उन उपदेशों के आधार पर दिया जिन्हें उन्होंने अपने गुरु नारद से प्राप्त किया था। इस तरह पुन: मतभेद उत्पन्न हो गया, क्योंकि वे अपने गुरु से सीखी सर्वोत्तम बात बताना चाहते थे जबकि हिरण्यकशिपु राजनीति तथा कूटनीति के विषय में सुनना चाह रहा था जिन्हें उन्होंने षण्ड तथा अमर्क से सीखा था। पिता और पुत्र के बीच का यह मतभेद तब बढ़कर और गश्भीर हो गया जब प्रह्लाद महाराज ने अपने गुरु नारद से जो सीखा था उसे बताना शूरू किया।  

**श्रीप्रह्राद उवाच** 