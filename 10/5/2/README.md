**पौरोहित्याय भगवान्वृत: काव्य: किलासुरै: ।** **षण्डामर्कौ सुतौ तस्य दैत्यराजगृहान्तिके ॥ १॥** 

**शब्दार्थ** 

**श्री-नारद: उवाच—** **महान् सन्त नारद ने कहा** **; पौरोहित्याय—** **पुरोहित कर्म के लिए** **; भगवान्—** **अत्यन्त शक्तिमान** **; वृत:—** **चुना** **गया** **; काव्य:—** **शुक्राचार्य** **; किल—** **निस्सन्देह** **; असुरै:—** **असुरों के द्वारा** **; षण्ड-अमर्कौ—** **षण्ड तथा अमर्क** **; सुतौ—** **दो पुत्र** **;** **तस्य—** **उसके** **; दैत्य-राज—** **दैत्यों का राजा, हिरण्यकशिपु** **; गृह-अन्तिके—** **घर के पास।** **.** 

**महामुनि नारद ने कहा : हिरण्यकशिपु आदि असुरों ने शुक्रचार्य को अनुष्ठान सश्पन्न कराने** **के लिए पुरोहित के रूप में चुना। शुक्राचार्य के दो पुत्र षण्ड तथा अमर्क हिरण्यकशिपु के महल** **के ही पास रहते थे।** **तात्पर्य :** प्रह्लाद के प्रारश्भिक जीवन की कथा इस प्रकार सुनाई जाती है। शुक्राचार्य नास्तिकों के, विशेष रूप से हिरण्यकशिपु के, पुरोहित बने और इस प्रकार उनके दो पुत्र षण्ड तथा अमर्क हिरण्यकशिपु के महल के पास रहने लगे। शुक्राचार्य को हिरण्यकशिपु का पुरोहित नहीं बनना चाहिए था, क्योंकि स्वयं हिरण्यकशिपु तथा उसके सारे अनुयायी नास्तिक थे। ब्राह्मण को ऐसे व्यक्ति का पुरोहित बनना चाहिए जो आध्यात्मिक संस्कृति की उन्नति में रुचि रखे। किन्तु शुक्राचार्य नाम ही ऐसे व्यक्ति का सूचक है, जो अपने पुत्रों तथा वंशजों को लाभ दिलाने में ही रुचि रखता हो, भले ही धन कैसे ही आए। असली ब्राह्मण को नास्तिक लोगों का पुरोहित नहीं बनना चाहिए।  