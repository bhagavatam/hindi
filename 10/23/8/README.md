**गाश्चारयन्तावविदूर ओदनं** **रामाच्युतौ वो लषतो बुभुक्षितौ ।** **तयोॢद्वजा ओदनमॢथनोर्यदि** **श्रद्धा च वो यच्छत धर्मवित्तमा: ॥ ७॥** 

**शब्दार्थ** 

**गा:—** **अपनी गौवें** **; चारयन्तौ—** **चराते हुए** **; अविदूरे—** **दूर नहीं** **; ओदनम्—** **भोजन** **; राम-अच्युतौ—** **राम तथा अच्युत** **; व:—** **आपसे** **; लषत:—** **इच्छुक हैं** **; बुभुक्षितौ—** **भूखे होने के कारण** **; तयो:—** **उनके लिए** **; द्विजा:—** **हे ब्राह्मणो** **; ओदनम्—** **भोजन** **;** **अॢथनो:—** **माँग रहे हैं** **; यदि—** **यदि** **; श्रद्धा—** **कोई श्रद्धा** **; च—** **तथा** **; व:—** **आपमें** **; यच्छत—** **कृपा करके दें** **; धर्म-वित्-तमा:—** **हे धर्म के जानने वालों में श्रेष्ठ।** **.** 

**भगवान् राम तथा भगवान् अच्युत यहाँ से निकट ही अपनी गौवें चरा रहे हैं। वे भूखे हैं और** **चाहते हैं कि आप उन्हें अपने पास से कुछ भोजन दें। अत: हे ब्राह्मणो, हे धर्म के ज्ञाताओं में** **श्रेष्ठ, यदि आपकी श्रद्धा है, तो उनके लिए कुछ भोजन दे दें।** **तात्पर्य :** ग्वालबालों को ब्राह्मणों की उदारता के बारे में सन्देह था इसलिए उन्होंने *बुभुक्षितौ* शब्द का प्रयोग किया जिसका अर्थ है कि कृष्ण तथा बलराम दोनों ही भूखे हैं। इन बालकों को आशा थी कि ये ब्राह्मण इस वैदिक आदेश को जानते होंगे— *अन्नस्य क्षुधितं पात्रम्* —जो कोई भी भूखा हो वह भोजन का दान पाने का पात्र है। किन्तु यदि इन ब्राह्मणों ने कृष्ण तथा बलराम की सत्ता को नहीं माना तो उनकी *द्विज* उपाधि का अर्थ केवल ''दो जनों से उत्पन्नÓÓ (द्वि—दो जनों से, ज—उत्पन्न) होगा न कि ''दो बार जन्म लिया हुआ।ÓÓ जब ब्राह्मणों ने ग्वालबालों के पहले अनुरोध को नहीं माना तो उन्होंने ब्राह्मणों को व्यंग्यपूर्ण शब्दों में *धर्मवित्तमा:* ''धर्म के ज्ञाताओंÓÓ में श्रेष्ठ कहकर सश्बोधित किया।  