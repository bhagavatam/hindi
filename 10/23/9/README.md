**दीक्षाया: पशुसंस्थाया: सौत्रामण्याश्च सत्तमा: ।** **अन्यत्र दीक्षितस्यापि नान्नमश्नन्हि दुष्यति ॥ ८॥** 

**शब्दार्थ** 

**दीक्षाया:—** **यज्ञ के लिए दीक्षा से लेकर** **; पशु-संस्थाया:—** **पशु यज्ञ तक** **; सौत्रामण्या:—** **सौत्रामणि यज्ञ से बाहर** **; च—** **तथा** **;** **सत्-तमा:—** **हे विशुद्ध जनो** **; अन्यत्र—** **अन्य कहीं** **; दीक्षितस्य—** **यज्ञ में दीक्षित व्यकि्त का** **; अपि—** **भी** **; न—** **नहीं** **; अन्नम्—** **भोजन** **; अश्नन्—** **खाते हुए** **; हि—** **निस्सन्देह** **; दुष्यति—** **अपराध होता है।** **.** 

**हे शुद्धतम ब्राह्मणो, यज्ञकर्ता की दीक्षा तथा वास्तविक पशु यज्ञ के मध्य की अवधि को** **छोड़कर तथा सौत्रामणि के अतिरिक्त अन्य यज्ञों में दीक्षित व्यकि्त के लिए भी भोजन करना** **दूषित नहीं है।** **तात्पर्य :** ग्वालबालों ने इसका पूर्वानुमान कर रखा था कि हो सकता है ये ब्राह्मण उन्हें भोजन न दें क्योंकि स्वयं भी उन्होंने भोजन नहीं किया होगा और जिस पुरोहित को यज्ञ करने के लिए दीक्षा दी जाती है उसे भोजन नहीं करना चाहिए। इसलिए बालकों ने उन ब्राह्मणों से कर्मकाण्डी यज्ञ की विविध औपचारिकताओं का उल्लेख किया। ये ग्वालबाल वैदिक संस्कृति की औपचारिकताओं से अनजान नहीं थे किन्तु उनकी असली मंशा भगवान् कृष्ण की सेवा करना ही थी।  