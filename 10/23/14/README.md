**मां ज्ञापयत पत्नीवय: ससङ्कर्षणमागतम् ।** **दास्यन्ति काममन्नं व: स्निग्धा मय्युषिता धिया ॥ १४॥** 

**शब्दार्थ** 

**माम्—** **मुझको** **; ज्ञापयत—** **कृपया घोषित कर दें** **; पत्नीवय:—** **षियों को** **; स-सङ्कर्षणम्—** **बलराम सहित** **; आगतम्—** **आये हुए** **;** **दास्यन्ति—** **वे देंगी** **; कामम्—** **इच्छानुसार** **; अन्नम्—** **भोजन** **; व:—** **तुमको** **; स्निग्धा:—** **स्नेहमय** **; मयि—** **मुझमें** **; उषिता:—** **निवास** **करते हुए** **; धिया—** **अपनी बुद्धि से।** **.** 

**भगवान् कृष्ण ने कहा** **: ब्राह्मणपत्नियों से कहो कि मैं संकर्षण समेत यहाँ आया हूँ। वे** **अवश्य ही तुश्हें जितना भोजन चाहोगे उतना देंगी क्योंकि वे मेरे प्रति अत्यन्त स्नेहमयी हैं और वे** **अपनी बुद्धि से मुझमें ही निवास करती हैं।** **तात्पर्य :** यद्यपि ब्राह्मणपत्नियाँ शरीर से अपने घर में रहती थीं किन्तु उनके मन भगवान् कृष्ण में निवास करते थे क्योंकि वे उनसे उत्कट स्नेह रखती थीं। श्रील विश्वनाथ चक्रवर्ती ठाकुर बतलाते हैं कि भगवान् कृष्ण ने ग्वालबालों को ब्राह्मणपत्नियों से यह बताने के लिए नहीं कहा कि उन्हें भूख लगी थी क्योंकि वे जानते थे कि इन भक्त षियों को इससे भारी क्लेश पहुँचता। वे तो कृष्ण के प्रति स्नेहवश ही ग्वालबालों को इच्छित भोजन दे देंगी। वे अपने पतियों के निषेध को नहीं मानेंगीं क्योंकि वे अपनी दिव्य बुदि्ध से भगवान् के भीतर ही निवास करती थीं।  