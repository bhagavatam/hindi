**देवसंज्ञितमप्यन्ते कृमिविड्भस्मसंज्ञितम् ।** **भूतध्रुक्तत्कृते स्वार्थं ङ्क्षक वेद निरयो यत: ॥ ॥** 

शब्दार्थ **** 

**देव-संज्ञितम्—** **शरीर जो अब अत्यन्त महान् पुरुष यथा राष्ट्रपति, मंत्री या देवता कहलाता है** **; अपि—** **इतना महान् होते हुए भी** **;** **अन्ते—** **मृत्यु के बाद** **; कृमि—** **कीड़ा बन जाता है** **; विट्—** **या मल में परिणत हो जाता है** **; भस्म-संज्ञितम्—** **या राख में बदल** **जाता है** **; भूत-ध्रुक्—** **शाषों के आदेशों को न मानने वाला तथा अन्य जीवों से ईष्र्या करने वाला व्यक्ति** **; तत्-कृते—** **इस तरह** **कर्म करते हुए** **; स्व-अर्थम्—** **स्वार्थ** **; किम्—** **क्या है** **; वेद—** **जो जानता है** **; निरय: यत:—** **क्योंकि ऐसे पापकर्मों से नारकीय दशा** **भोगनी होगी।** **.** 

**जीवित रहते हुए मनुष्य अपने को बड़ा आदमी, मंत्री, राष्ट्रपति या देवता सोचते हुए अपने** **शरीर पर गर्व कर सकता है किन्तु वह चाहे जो भी हो, मृत्यु के बाद उसका शरीर कीट, मल या** **राख में परिणत हो जाता है। यदि कोई व्यक्ति अपने शरीर की क्षणिक इच्छाओं की तुष्टि के लिए** **निरीह पशुओं का वध करता है, तो वह यह नहीं जानता कि उसे अगले जीवन में कष्ट भोगना** **होगा क्योंकि ऐसे पापी को नरक जाना पड़ेगा और अपने कर्मफल भोगने पड़ेंगे।** **तात्पर्य :** इस श्लोक में *कृमि-विड्-भस्म* —ये तीन शब्द महत्त्वपूर्ण हैं। यदि मृत्यु के बाद शरीर को जलाया नहीं जाता तो वह *कृमि* बन जाता है अर्थात् उसे कीड़े खा जाते हैं या फिर उसे चील तथा गीदड़ जैसे पशु खाकर मल बना देते हैं। जो अधिक सवय हैं, वे मृत शरीर को जलाते हैं जिससे वह भस्म बन जाता है ( *भस्म संज्ञितम्* )। भले ही यह शरीर कृमि, मल या राख में क्यों न बदल जाय, मूर्ख व्यक्ति उसे बनाये रखने के लिए अनेक पापकर्म करते हैं। यह निश्चय ही शोचनीय है। मनुष्य का शरीर *जीवस्य तत्त्व जिज्ञासा* के लिए अर्थात् आध्यात्मिक मूल्यों के ज्ञान का प्रकाश पाने के लिए मिला है। अत: मनुष्य को चाहिए कि प्रामाणिक आध्यात्मिक गुरु की शरण में जाये। *तस्माद् गुरुं प्रपद्येत* — वह गुरु के पास जाये। गुरु कौन है? *शाब्दे परे च निष्णातम्* ( *भागवत* ११.३.२१)—गुरु वह है, जिसे पूर्ण दिव्य ज्ञान हो। आध्यात्मिक गुरु के पास गये बिना मनुष्य अज्ञान में रहता जाता है। *आचार्यवान्* *पुरुषो वेद* ( *छान्दोग्य उपनिषद* ६.१४.२)—जब कोई आचार्य द्वारा नियंत्रित होता है अर्थात् *आचार्यवान्*  होता है, तो उसे जीवन विषयक पूरा-पूरा ज्ञान रहता है। किन्तु जब वह रजोगुण तथा तमोगुण द्वारा संचालित होता है, तो वह किसी बात की परवाह नहीं करता, उलटे वह मूर्ख पशु की भाँति अपने जीवन को संकट में डाल कर कर्म करता है ( *मृत्युसंसारवत्र्मनि* )। फलत: वह एक न एक कष्ट भोगता रहता है। *न ते विदु: स्वार्थगङ्क्षत हि विष्णुम्* ( *भागवत* ७.५.३१)। ऐसा मूर्ख व्यक्ति यह नहीं जानता कि इस शरीर को पाकर किस प्रकार अपने आपको ऊपर उठाया जाये। उलटे वह पापकर्मों में लिप्त होकर नीचे- नीचे की ओर नारकीय जीवन में फँसता जाता है।  