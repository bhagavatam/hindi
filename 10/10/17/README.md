**त्रि:सप्तभि: पिता पूत: पितृभि: सह तेऽनघ ।** **यत्साधोऽस्य कुले जातो भवान्वै कुलपावन: ॥ १८॥** 

**शब्दार्थ** 

**श्री-भगवान् उवाच—** **भगवान् ने कहा** **; त्रि:-सप्तभि:—** **सात गुणित तीन अर्थात् इक्कीस** **; पिता—** **पिता** **; पूत:—** **पवित्र** **;** **पितृभि:—** **तुश्हारे पुरखों सहित** **; सह—** **सभी एकसाथ** **; ते—** **तुश्हारा** **; अनघ—** **हे निष्पाप व्यक्ति (प्रह्लाद महाराज)** **; यत्—** **चूँकि** **;** **साधो—** **हे परम साधु पुरुष** **; अस्य—** **इस व्यक्ति के** **; कुले—** **वंश में** **; जात:—** **जन्म लिया** **; भवान्—** **तुमने** **; वै—** **निस्सन्देह** **; कुल-** **पावन:—** **पूरे वंश को पवित्र करनेवाले।** **.** 

**भगवान् ने कहा : हे परम पवित्र, साधु पुरुष, तुश्हारे पिता तुश्हारे परिवार के इक्कीस पुरखों** **सहित पवित्र कर दिये गये हैं। चूँकि तुम इस परिवार में उत्पन्न हुए थे, अतएव सारा कुल पवित्र** **हो गया।** **तात्पर्य :** *त्रि: सप्तभि:* का अर्थ है सात गुणित तीन। कोई भी मनुष्य अपने परिवार की विगत चार-पाँच पीढिय़ों अपने परदादा या उनके पिता तक के ही नाम गिन सकता है, किन्तु चूँकी भगवान् इक्कीस पुरखों का उल्लेख करते हैं, अतएव यह सूचित होता है कि कोई वरदान अन्य परिवारों तक भी प्रसार करता है। जिस परिवार में कोई इस समय जन्म लिए रहता है उसके अतिरिक्त वह अन्य परिवारों में भी जन्मा रहता है। इस प्रकार जब कोई वैष्णव किसी एक परिवार में जन्म लेता है, तो वह भगवत् कृपा से न केवल अपने उस परिवार को पवित्र बनाता है, अपितु उन परिवारों को भी पवित्र बनाता है जिनमें वह पहले जन्म लिए रहता है।  