**यदिमौ लोकपालस्य पुत्रौ भूत्वा तम:प्लुतौ ।** **न विवाससमात्मानं विजानीत: सुदुर्मदौ ॥ २०॥** **अतोऽर्हत: स्थावरतां स्यातां नैवं यथा पुन: ।** **स्मृति: स्यान्मत्प्रसादेन तत्रापि मदनुग्रहात् ॥ २१॥** **वासुदेवस्य सान्निध्यं लब्ध्वा दिव्यशरच्छते ।** **वृत्ते स्वर्लोकतां भूयो लब्धभक्ती भविष्यत: ॥ २२॥** 

शब्दार्थ **** 

**यत्—** **चूँकि** **; इमौ—** **ये दोनों तरुण देवता** **; लोक-पालस्य—** **महान् देवता कुवेर के** **; पुत्रौ—** **पुत्र** **; भूत्वा—** **होकर** **; तम:-प्लुतौ—** **तमोगुण में बुरी तरह से मग्न** **; न—** **नहीं** **; विवाससम्—** **बिना किसी वष के, पूरी तरह नंगे** **; आत्मानम्—** **अपने शरीरों को** **;** **विजानीत:—** **जानते हुए कि नंगे हैं** **; सु-दुर्मदौ—** **मिथ्या अहंकार के कारण अत्यन्त पतित** **; अत:—** **इसलिए** **; अर्हत:—** **पात्र हैं** **;** **स्थावरताम्—** **वृक्ष जैसी गतिहीनता** **; स्याताम्—** **हो जायें** **; न—** **नहीं** **; एवम्—** **इस तरह** **; यथा—** **जिस तरह** **; पुन:—** **फिर** **; स्मृति:—** **याद** **; स्यात्—** **बनी रहे** **; मत्-प्रसादेन—** **मेरी कृपा से** **; तत्र अपि—** **इसके अतिरिक्त** **; मत्-अनुग्रहात्—** **मेरे विशेष अनुग्रह से** **;** **वासुदेवस्य—** **भगवान् का** **; सान्निध्यम्—** **संगति, साक्षात्कार** **; लब्ध्वा—** **प्राप्त कर** **; दिव्य-शरत्-शते वृत्ते—** **देवताओं के एक सौ** **वर्ष बीतने के बाद** **; स्वर्लोकताम्—** **स्वर्गलोक में रहने की इच्छा** **; भूय:—** **पुन:** **; लब्ध-भक्ती—** **अपनी भक्ति को पुन: प्राप्त** **करके** **; भविष्यत:—** **हो जोयेंगे।** **.** 

**ये दोनों युवक, नलकूवर तथा मणिग्रीव, भाग्यवश महान् देवता कुवेर के पुत्र हैं किन्तु** **मिथ्या प्रतिष्ठा तथा शराब पीने से उत्पन्न उन्मत्तता के कारण ये इतने पतित हो चुके हैं कि नंगे** **होकर भी यह नहीं समझ पा रहे कि वे नंगे हैं। अत: वृक्षों की तरह रहने वाले (वृक्ष नंगे होते हैं** **किन्तु चेतन नहीं होते) इन दोनों युवकों को वृक्षों का शरीर मिलना चाहिए। यही इनके लिए** **समुचित दण्ड होगा। फिर भी वृक्ष बनने से लेकर अपने उद्धार के समय तक इन्हें मेरी कृपा से** **अपने विगत पापकर्मों की याद बनी रहेगी। यही नहीं, मेरी विशेष कृपा से, देवताओं के सौ वर्ष** **बीतने के बाद ये भगवान् वासुदेव का दर्शन कर सकेंगे और भक्तों के रूप में अपना असली** **स्वरूप प्राप्त कर सकेंगे।** **तात्पर्य :** वृक्ष में चेतना नहीं होती क्योंकि जब काटा जाता है, तो उसे पीड़ा का अनुभव नहीं होता। परन्तु नारदमुनि चाहते थे कि नलकूवर तथा मणिग्रीव की चेतना (स्मृति) बनी रहे जिससे वृक्ष- जीवन से मुक्ति पाने के बाद भी वे उस परिस्थिति को न भूल सकें जिसके कारण उन्हें दण्डित होना पड़ा था। अत: उन पर विशेष कृपा करने के लिए नारदमुनि ने ऐसा किया कि मुक्त होने के बाद वे वृन्दावन में कृष्ण का दर्शन कर सकें और अपनी सुप्त भक्ति को फिर से प्राप्त कर सकें। स्वर्गलोक का एक दिन हमारे छह महीनों के बराबर होता है। यद्यपि स्वर्ग के देवता भोगी हैं किन्तु वे सब भक्त हैं इसीलिए देवता कहलाते हैं। व्यकि्त दो प्रकार के होते हैं—देव तथा असुर। असुरगण कृष्ण के साथ अपने सश्बन्ध को भूल जाते हैं ( *आसुरं भावमाश्रिता:* ) किन्तु देवता नहीं भूलते। *द्वौ भूतसर्गौ लोकेऽस्मिन् दैव आसुर एव च।* *विष्णुभक्त: स्मृतो दैव आसुरस्तद्विपर्यय:॥* ( *पद्म पुराण* ) शुद्ध भक्त तथा *कर्ममिश्र* भक्त का अन्तर इस प्रकार है—शुद्ध भक्त भौतिक भोग के लिए किसी वस्तु की कामना नहीं करता जबकि कर्ममिश्र भक्त इस जगत का सर्वोपरि भोक्ता बनने के लिए भक्त बनता है। भगवान् की भक्ति के कारण प्रत्यक्ष सश्पर्क में रहने से भक्त शुद्ध तथा भौतिक इच्छाओं से अकलुषित रहता है ( *अन्याभिलाषिता शून्यं ज्ञानकर्माद्यनावृतम्* )। *कर्ममिश्र भक्ति* से मनुष्य स्वर्गलोक जाता है, *ज्ञानमिश्र भक्ति* से ब्रह्मतेज को प्राप्त होता है और *योगमिश्र भक्ति* से वह भगवान् की सर्वशक्तिमत्ता से परिचित होता है। किन्तु शुद्ध भक्ति कर्म, ज्ञान या योग पर आश्रित नहीं रहती क्योंकि यह एकमात्र प्रेम-व्यापार से युक्त होती है। इसलिए भक्त की मुकि्त मात्र *मुक्ति* नहीं अपितु *विमुक्ति* कहलाती है और पाँचों प्रकार की मुक्तियों—सायुज्य, सारूप्य, सालोक्य, साॢष्ट तथा सामीप्य को पार कर जाती है। शुद्ध भक्त सदैव शुद्ध सेवा में अपने को लगाता है ( *आनुकूल्येन कृष्णानुशीलनं भक्तिरुत्तमा* )। देवता के रूप में स्वर्ग में जन्म लेने से अधिकाधिक शुद्ध भक्त बनने का तथा भगवद्धाम जाने का अवसर प्राप्त होता है। नारदमुनि ने प्रकारान्तर से मणिग्रीव तथा नलकूवर को अपने तथाकथित शाप से बहुत बड़ा अवसर प्रदान किया।  

**श्रीशुक उवाच** 