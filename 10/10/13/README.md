**असत: श्रीमदान्धस्य दारिद्र्यं परमञ्जनम् ।** **आत्मौपश्येन भूतानि दरिद्र: परमीक्षते ॥ १३॥** 

शब्दार्थ **** 

**असत:—** **ऐसे मूर्ख धूर्त व्यक्ति का** **; श्री-मद-अन्धस्य—** **धन तथा ऐश्वर्य के कारण अन्धा हुआ** **; दारिद्र्यम्—** **गरीबी** **; परम्** **अञ्जनम्—** **आँखों का सर्वोत्तम अंजन है, जिससे वस्तुएँ यथारूप में देखी जा सकती हैं** **; आत्म-औपश्येन—** **अपने से तुलना** **करके** **; भूतानि—** **जीवों को** **; दरिद्र:—** **गरीब व्यक्ति** **; परम्—** **पूर्णतया** **; ईक्षते—** **देख सकता है।** **.** 

**नास्तिक मूर्ख तथा धूर्त धन के मद के कारण वस्तुओं को यथारूप में नहीं देख पाते।** **अतएव उन्हें दरिद्र बनाना ही सर्वोत्तम काजल है, जिसे वे आँखों में लगा कर वस्तुओं को उनके** **वास्तविक रूप में देख सकते हैं। और कुछ नहीं तो, जो दरिद्र है, वह इसका तो अनुभव कर ही** **सकता है कि दरिद्रता कितनी दुखद होती है। अतएव वह कभी नहीं चाहेगा कि अन्य लोग** **उसकी तरह दुखमय स्थिति में रहें।** **तात्पर्य :** आज भी वे लोग जो पहले दरिद्र थे अपने धन का सदुपयोग परोपकार के कार्यों में— यथा अशिक्षितों के लिए स्कूल खोलने तथा रोगियों के लिए अस्पताल खोलने में—करना चाहते हैं। इस सश्बन्ध में एक शिक्षाप्रद कथा है, जो *पुनर्मूषिको भव* ''फिर से चूहा बन जाओÓÓ नाम से प्रसिद्ध है। एक चूहा बिल्ली से अत्यंत तंग आ चुका था अत: वह एक साधु के पास पहुँचा कि उसे बिल्ली बना दे। जब वह चूहा बिल्ली बन गया तो उसे कुत्ता सताने लगा और जब कुत्ता बन गया तो शेर सताने लगा। किन्तु जब वह शेर बन गया तो उसने साधु की ओर घूरने लगा घूरा और जब साधु ने पूछा कि तुम क्या चाहते हो तो उस शेर ने कहा, ''मैं तुश्हें खाना चाहता हूँ।ÓÓ तब उस साधु ने उसे शाप दिया, ''तुम फिर से चूहा बन जाओ।ÓÓ ऐसी ही बात सारे विश्व में चल रही है। मनुष्य कभी ऊपर जाता है, तो कभी नीचे, कभी चूहा बनता है, तो कभी शेर। श्री चैतन्य महाप्रभु ने कहा है ( *चैतन्य-* *चरितामृत मध्य* १९.१५१)— *ब्रह्माण्ड भ्रमिते कोन भाग्यवान् जीव।* *गुरु-कृष्ण-प्रसादे पाय भक्ति-लता-बीज॥* जीवों का उत्कर्ष-अपकर्ष प्रकृति के नियमों द्वारा होता है किन्तु अगर कोई बहुत ही भाग्यशाली होता है, तो उसे साधु की संगति में रहने से भक्ति का बीज मिल जाता है और उसका जीवन सफल हो जाता है। नारदमुनि दरिद्रता के माध्यम से नलकूवर तथा मणिग्रीव को भक्ति के मार्ग पर लाना चाहते थे इसीलिए उन्हें शाप दिया। वैष्णवों की कृपा ऐसी ही होती है। वैष्णव पद को प्राप्त किये बिना मनुष्य नेक नहीं बन सकता। *हरावभक्तस्य कुतो महद्गुणो:* ( *भागवत* ५.१८.१२)। किन्तु अवैष्णव को कितना ही दण्ड क्यों न दिया जाय वह कभी नेक व्यक्ति नहीं बन सकता।  