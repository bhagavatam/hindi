**भोगेन पुण्यं कुशलेन पापं** **कलेवरं कालजवेन हित्वा ।** **कीॄत विशुद्धां सुरलोकगीतां** **विताय मामेष्यसि मुक्तबन्ध: ॥ १३॥** 

**शब्दार्थ** 

**भोगेन—** **भौतिक सुख की अनुभूतियों से** **; पुण्यम्—** **पुण्य कर्म या उनके काम** **; कुशलेन—** **पवित्रतापूर्वक कर्म करके (समस्त** **पवित्र कर्मों में भक्ति सर्वश्रेष्ठ है)** **; पापम्—** **अपवित्र कार्यों के सभी प्रकार के फल** **; कलेवरम्—** **शरीर** **; काल-जवेन—** **शक्तिशाली काल द्वारा** **; हित्वा—** **त्याग कर** **; कीॢतम्—** **कीॢत, लयाति** **; विशुद्धाम्—** **दिव्य या पूर्णतया शुद्ध** **; सुर-लोक-** **गीताम्—** **स्वर्ग में भी प्रशंसित** **; विताय—** **सारे ब्रह्माण्ड में विस्तार करके** **; माम्—** **मुझ तक** **; एष्यसि—** **वापस आओगे** **; मुक्त-** **बन्ध:—** **बन्धन से मुक्त होकर।** **.** 

**हे प्रह्लाद, इस भौतिक जगत में रहते हुए तुम सुख का अनुभव करके अपने पुण्यकर्म से सारे** **फलों को समाप्त कर सकोगे और पुण्यकर्म करके पापकर्मों को विनष्ट कर दोगे। शक्तिशाली** **काल के कारण तुम अपना शरीर-त्याग करोगे, किन्तु तुश्हारे कार्यों की लयाति का गुणगान** **स्वर्गलोक तक में होगा। तुम बन्धनों से मुक्त होकर भगवद्धाम को लौट सकोगे।** **तात्पर्य :** श्रील विश्वनाथ चक्रवर्ती ठाकुर कहते हैं— *एवं प्रह्लादस्यांशेन साधनसिद्धत्वं नित्यसिद्धत्वं* *च नारदादिवज्ज्ञेयम्।* भक्तों की दो श्रेणियाँ होती हैं— *साधनसिद्ध* तथा *नित्यसिद्ध।* प्रह्लाद महाराज मिश्रित *सिद्ध* हैं—अर्थात् वे अंशत: भक्ति के कारण और अंशत: शाश्वत् सिद्धि के कारण सिद्ध हैं। इनकी तुलना नारद जैसे भक्तों से की जाती है। भूतकाल में नारद मुनि पहले एक दासी पुत्र थे, किन्तु अगले जन्म में भक्ति करने के कारण उन्होंने *साधनसिद्धि* प्राप्त की। इतने पर भी वे *नित्यसिद्ध* थे, क्योंकि वे भगवान् को नहीं भुलाते। *कुशलेन* शब्द अत्यन्त महत्त्वंपूर्ण है। मनुष्य को भौतिक जगत में अत्यन्त कौशल से रहना चाहिए। यह जगत द्वैत जगत कहलाता है, क्योंकि इसमें कभी पुण्य करना होता है, तो कभी पाप। यद्यपि कोई पाप नहीं करना चाहता, किन्तु यह संसार ऐसा बना है कि इसमें सदैव संकट बना रहता है ( *पदं पदं* *यद् विपदाम्* )। इस तरह भक्ति करते हुए भी भक्त के अनेक शत्रु बन जाते हैं। प्रह्लाद महाराज को स्वयं इसका अनुभव हुआ, क्योंकि उनका पिता तक उनका शत्रु बन गया। भक्तों को चाहिए कि अत्यन्त कौशल के साथ वे सदैव भगवान् का चिन्तन करें जिससे दुख उनका स्पर्श भी न कर पाए। यह *पाप-पुण्य* की कुशल व्यवस्था है। प्रह्लाद महाराज जैसा प्रतिष्ठित भक्त *जीवन्मुक्त* होता है—अर्थात् इसी जीवन में भौतिक शरीर से मुक्त रहता है।  