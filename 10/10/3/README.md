**मा मां प्रलोभयोत्पत्त्या सक्तंकामेषु तैर्वरै: ।** **तत्सङ्गभीतो निॢवण्णो मुमुक्षुस्त्वामुपाश्रित: ॥ २॥** 

**शब्दार्थ** 

**श्री-प्रह्राद: उवाच—** **प्रह्लाद महाराज ने (भगवान् से) कहा** **; मा—** **मत** **; माम्—** **मुझको** **; प्रलोभय—** **लालच दीजिए** **; उत्पत्त्या—** **मेरे जन्म के कारण (असुर कुल में)** **; सक्तम्—** **(मैं पहले से ही) अनुरक्त** **; कामेषु—** **भौतिक भोग में** **; तै:—** **उन सभी** **; वरै:—** **भौतिक सश्पति्त के वरों द्वारा** **; तत्-सङ्ग-भीत:—** **ऐसी भौतिक संगति से डर कर** **; निॢवण्ण:—** **भौतिक इच्छाओं से पूर्णतया** **विरक्त होकर** **; मुमुक्षु:—** **भौतिक जीवन से मुक्त होने का इच्छुक** **; त्वाम्—** **आपके चरणकमलों में** **; उपाश्रित:—** **मैंने शरण ले ली** **है।** **.** 

**प्रह्लाद महाराज ने आगे कहा : हे प्रभु, हे भगवान्, नास्तिक परिवार में जन्म लेने के कारण** **मैं स्वभावत: भौतिक भोग के प्रति अनुरक्त हूँ; अतएव आप मुझे इन मोहों से मत ललचाइये। मैं** **भौतिक दशाओं से अत्यधिक भयभीत हूँ और भौतिकतावादी जीवन से मुक्त होने का इच्छुक हूँ।** **यही कारण है कि मैंने आपके चरणकमलों की शरण ग्रहण की है।** **तात्पर्य :** भौतिकतावादी जीवन का अर्थ है शरीर तथा शरीर सश्बन्धी प्रत्येक वस्तु से आसक्ति। यह आसक्ति इन्द्रियतृप्ति के लिए कामेच्छा पर और वह भी विशेष रूप से मैथुनसुख पर आधारित है। *कामैस्तैस्तैर्हृतज्ञाना:* —जब मनुष्य भौतिक भोग के प्रति अत्यधिक आसक्त रहता है, तो उसका सारा ज्ञान जाता रहता है ( *हृतज्ञाना:* )। जैसाकि *भगवद्गीता* में कहा गया है, जो लोग भौतिक भोग के प्रति आसक्त होते हैं, वे विविध भौतिक ऐश्वर्य की प्राप्ति के लिए देवताओं की पूजा करते हैं। वे देवी दुर्गा तथा शिवजी की पूजा के प्रति विशेष अनुरक्त रहते हैं, क्योंकि यह दिव्य दश्पति अपने भक्तों को समस्त भौतिक ऐश्वर्य प्रदान कर सकता है। लेकिन प्रह्लाद महाराज समस्त भौतिक भोग से विरक्त थे, अतएव उन्होंने नृङ्क्षसहदेव के चरणकमलों की शरण ग्रहण की, किसी अन्य देवता के चरण कमल की नहीं। यह भलीभाँति समझ लेना चाहिए कि यदि कोई इस भौतिक जगत से, तीनों तापों से तथा *जन्म-मृत्यु-* *जरा-व्याधि* से छूटना चाहता है, तो उसे भगवान् की शरण ग्रहण करनी चाहिए, क्योंकि भगवान् की शरण के बिना भौतिकतावादी जीवन से मुक्ति सश्भव नहीं है। नास्तिक लोग भौतिक भोग के प्रति अत्यधिक आसक्त होते हैं, अतएव यदि उन्हें भौतिक भोग का अधिक से अधिक अवसर मिलता है, वे उसे ग्रहण कर लेते हैं। किन्तु प्रह्लाद महाराज इस ओर से अत्यन्त सतर्क थे। यद्यपि उनका जन्म भौतिकतावादी पिता से हुआ था, किन्तु भक्त होने के कारण उन्हें कोई भौतिक इच्छा न थी ( *अन्याभिलाषिताशून्यम्* )।  