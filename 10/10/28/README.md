**एतद्वपुस्ते भगवन्ध्यायत: परमात्मन: ।** **सर्वतो गोप्तृ सन्त्रासान्मृत्योरपि जिघांसत: ॥ २९॥** 

**शब्दार्थ** 

**एतत्—** **यह** **; वपु:—** **शरीर** **; ते—** **तुश्हारा** **; भगवन्—** **हे भगवान्** **; ध्यायत:—** **जो ध्यान करते हैं** **; परम-आत्मन:—** **परम पुरुष का** **;** **सर्वत:—** **सभी जगह से** **; गोप्तृ—** **रक्षक** **; सन्त्रासात्—** **सभी प्रकार के भय से** **; मृत्यो: अपि—** **यहाँ तक कि मृत्यु भय से भी** **;** **जिघांसत:—** **यदि शत्रु भी ईष्र्या करे।** **.** 

**हे भगवान्, हे पूर्ण पुरुषोत्तम परमेश्वर! आप परमात्मा हैं। यदि कोई आपके दिव्य शरीर का** **ध्यान करता है, आप सभी प्रकार के भय से, यहाँ तक कि आसन्न मृत्यु-भय से भी, उसकी रक्षा** **करते हैं।** **तात्पर्य :** हर एक की मृत्यु निश्चित है, क्योंकि कोई भी मृत्यु के हाथों से बच नहीं सकता। यह मृत्यु भगवान् का ही रूप है ( *मृत्यु: सर्वहरश्चाहम्* )। किन्तु भक्त हो जाने पर उसे सीमित आयु के अनुसार मरना नहीं होता। हर एक की आयु सीमित है, किन्तु भगवान् की कृपा होने से भक्त की आयु बढ़ सकती है, क्योंकि भगवान् किसी के भी कर्मफल को निरस्त कर सकते हैं। *कर्माणि निर्दहति* *किन्तु च भकि्तभाजां।* यह *ब्रह्म-संहिता* (५.५४) का कथन है। भक्त *कर्म-नियमों* के अधीन नहीं होता। अतएव भगवान् की अहैतुकी कृपा से भक्त अपनी निर्धारित मृत्यु से भी बच सकता है। ईश्वर मृत्यु-भय से भी अपने भक्त की रक्षा करता है।  

**श्रीभगवानुवाच** 