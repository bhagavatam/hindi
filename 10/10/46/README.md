**यूयं नृलोके बत भूरिभागा** **लोकं पुनाना मुनयोऽभियन्ति ।** **येषां गृहानावसतीति साक्षाद्** **गूढं परं ब्रह्म मनुष्यलिङ्गम् ॥ ४८॥** 

**शब्दार्थ** 

**यूयम्—** **तुम सभी (पांडव)** **; नृ-लोके—** **इस भौतिक जगत में** **; बत—** **फिर भी** **; भूरि-भागा:—** **अत्यन्त भाग्यशाली** **; लोकम्—** **सारे लोकों को** **; पुनाना:—** **पवित्र कर सकने वाले** **; मुनय:—** **बड़े-बड़े साधु पुरूष** **; अभियन्ति—** **सदैव देखने आते हैं** **; येषाम्—** **जिनके** **; गृहान्—** **घर में** **; आवसति—** **रहते हैं** **; इति—** **इस प्रकार** **; साक्षात्—** **प्रत्यक्ष** **; गूढम्—** **परम गोपनीय** **; परम् ब्रह्म—** **परब्रह्म,** **परमेश्वर** **; मनुष्य-लिङ्गम्—** **मनुष्य की भाँति प्रकट होकर।** **.** 

**नारद मुनि ने आगे कहा : हे महाराज युधिष्ठिर, तुम सभी (पाण्डव) अत्यन्त भाग्यशाली हो,** **क्योंकि भगवान् कृष्ण तुश्हारे महल में सामान्य मनुष्य की भाँति निवास करते हैं। बड़े-बड़े साधु** **पुरुष इसे भली-भाँति जानते हैं इसीलिए वे निरन्तर इस घर में आते रहते हैं।** **तात्पर्य :** प्रह्लाद महाराज के कार्यकलापों का श्रवण करने के पश्चात् शुद्ध भक्त को उनके चरणचिह्नों का अनुसरण करने के लिए उत्सुक होना चाहिए। किन्तु ऐसे भक्त को यह सोचकर निराशा हो सकती है कि प्रत्येक भक्त प्रह्लाद महाराज के स्तर को प्राप्त नहीं कर सकता। यह शुद्ध भक्त का स्वभाव है; वह अपने आपको सबसे निश्न, अयोग्य तथा अकुशल समझता है। इस प्रकार प्रह्लाद महाराज के कार्यकलापों की कथा सुनकर प्रह्लाद जैसी ही भक्ति के स्तर पर रहने वाले महाराज युधिष्ठिर ने अपने विनम्र स्थिति के बारे में विनयवश अपने विषय में भी ऐसा ही सोचते रहे होंगे, किन्तु नारद मुनि महाराज युधिष्ठिर के मन की बात ताड़ गये, अतएव उन्होंने यह कहकर उन्हें तुरंत प्रोत्साहित किया कि पाण्डव भी कम भाग्यशाली नहीं हैं; वे प्रह्लाद महाराज के ही समान हैं, क्योंकि यद्यपि नृङ्क्षसहदेव प्रह्लाद के लिए प्रकट हुए थे तो भगवान् कृष्ण अपने आदि रूप में पाण्डवों के साथ रह रहें थे। यद्यपि कृष्ण की *योगमाया* के वशीभूत हुए पाण्डव अपनी भाग्यशाली स्थिति के विषय में सोच भी नहीं सकते थे, किन्तु नारद मुनि समेत प्रत्येक साधु व्यकि्त इसे समझता था, इसीलिए वे निरन्तर महाराज युधिष्ठिर के पास आते रहते थे। कोई भी शुद्ध भक्त जो निरन्तर कृष्णभावनाभावित है, वह स्वभावत: अत्यन्त भाग्यशाली है। *नृलोके* शब्द का अर्थ है ''भौतिक जगत के भीतरÓÓ जिससे सूचित होता है कि पाण्डवों से भी पहले अनेकानेक भक्त हो चुके हैं—यथा यदुवंश के वंशज तथा वसिष्ठ, मरीचि, कश्यप, ब्रह्मा तथा शिवजी जो अत्यन्त भाग्यशाली थे। किन्तु पाण्डव इन सबों से श्रेष्ठ हैं, क्योंकि उनके साथ साक्षात् कृष्ण लगातार रहते हैं। इसलिए नारद मुनि ने विशेष रूप से उल्लेख किया कि इस भौतिक जगत ( *नृ-* *लोके* ) में पाण्डव अत्यन्त भाग्यशाली हैं।  