किस तरह अन्तर्धान हो गये। इसमें शिवजी द्वारा प्रदत्त वर का भी उल्लेख है। नृङ्क्षसहदेव प्रह्लाद महाराज को एक-एक करके अनेक वरदान देना चाह रहे थे, किन्तु उन्हें आध्यात्मिक प्रगति में बाधक सोचकर प्रह्लाद महाराज ने एक भी वर स्वीकार नहीं किया। उल्टे उन्होंने अपने को भगवान् के चरणकमलों में पूरी तरह समॢपत कर दिया। उन्होंने कहा ''यदि भगवान् की भक्ति में लगा रहने वाला मनुष्य निजी इनि्द्रयतृप्ति के लिए प्रार्थना करता है, तो वह शुद्ध भक्त क्या भक्त भी नहीं कहला सकता। उसे ऐसा व्यापारी ही कहा जा सकता है, जो लेन-देन के व्यापार में लगा रहता है। इसी प्रकार, जो स्वामी अपने सेवक से सेवा कराकर उसे प्रसन्न करना चाहता है, वह भी असली स्वामी नहीं है।ÓÓ अतएव प्रह्लाद महाराज ने भगवान् से कोई याचना नहीं की, प्रत्युत उन्होंने कहा कि यदि भगवान् उन्हें वर देना ही चाहते हैं, तो वे उन्हें यह विश्वास दिला दें कि वे भौतिक इच्छाओं के लिए कोई वर माँगने को नहीं प्रेरित नहीं करेंगे। कामेच्छाओं के बदले भक्ति का विनिमय सदैव प्रधान बना रहता है। ज्योंही कामेच्छाएँ जाग्रत हो उठती हैं त्योंही मनुष्य की इन्द्रियाँ, मन, जीवन, आत्मा, धर्म, धैर्य, बुद्धि, शर्म, सौन्दर्य, बल, स्मृति तथा सत्यनिष्ठा सभी विलुप्त हो जाते हैं। मनुष्य तभी अनन्य भक्ति कर सकता है जब उसके मन में भौतिक इच्छाएँ न हों। प्रह्लाद महाराज की अनन्य भक्ति से भगवान् अत्यधिक प्रसन्न हुए फिर भी उन्होंने एक भौतिक वरदान दिया कि वे इस जगत में पूर्णतया सुखी रहेंगे और अगले जीवन में वैकुण्ठ में निवास करेंगे। उन्होंने यह भी वरदान दिया कि वे *मन्वन्तर* के अन्त तक इस जगत के राजा रहेंगे, उन्हें भगवान् की महिमा का श्रवण करने की सुविधा प्राप्त होती रहेगी और वे कल्मषहीन भक्तियोग द्वारा भगवान् की सेवा करते हुए उन्हीं पर पूरी तरह आश्रित रहेंगे। भगवान् ने प्रह्लाद को उपदेश दिया कि वे भकि्तयोग के द्वारा यज्ञ सश्पन्न करें, क्योंकि यह राजा का कर्तव्य है। प्रह्लाद महाराज ने भगवान् द्वारा प्रदत्त सब कुछ स्वीकार कर लिया और उनसे अपने पिता का उद्धार करने के लिए प्रार्थना की। इस प्रार्थना के बदले भगवान् ने उन्हें आश्वस्त किया कि जिस परिवार में उनके समान शुद्ध भक्त उत्पन्न हो उस भक्त का न केवल पिता, अपितु उसकी इक्कीस पीढिय़ाँ मुक्त हो जाती हैं। भगवान् ने प्रह्लाद से यह भी कहा कि वे अपने पिता की मृत्यु के बाद समुचित कर्मकाण्ड सश्पन्न करें। तब वहाँ पर उपस्थित ब्रह्माजी ने भगवान् की अनेक प्रकार की स्तुति की और कृतज्ञता प्रकट की कि उन्होंने प्रह्लाद महाराज को ऐसा वरदान दिया है। भगवान् ने ब्रह्माजी को सलाह दी कि वे असुरों को उस तरह वरदान न दें जैसाकि उन्होंने हिरण्यकशिपु को दिया था क्योंकि ऐसे वरों से वे आसक्त हो जाते हैं। तब नृङ्क्षसहदेव अन्तर्धान हो गये। उसी दिन ब्रह्मा तथा शुक्राचार्य द्वारा प्रह्लाद महाराज विश्व के ङ्क्षसहासन पर बिठाये गये। इस तरह नारद मुनि ने युधिष्ठिर महाराज से प्रह्लाद महाराज का चरित्र कह सुनाया। तत्पश्चात् उन्होंने भगवान् रामचन्द्र द्वारा रावण वध तथा द्वापर युग में शिशुपाल तथा दन्तवक्र के वध का वर्णन किया। शिशुपाल भगवान् में लीन हो गया था और उसे सायुज्य मुक्ति प्राप्त हुई थी। नारद मुनि ने युधिष्ठिर महाराज की प्रशंसा की, क्योंकि भगवान् कृष्ण पाण्डवों के सुहृद तथा मित्र थे और सदैव उनके घर में रुका करते थे। इस तरह पाण्डवों का भाग्य प्रह्लाद महाराज से बढ़कर था। बाद में नारद मुनि ने बताया कि मय-दानव ने किस तरह उन असुरों के लिए त्रिपुर की रचना की जिन्होंने अत्यन्त बलशाली बन कर देवताओं को हराया। इस हार के कारण रुद्र या शिव ने त्रिपुर को ध्वस्त कर दिया जिसके कारण वे त्रिपुरारि के नाम से प्रसिद्ध हुए। इसी कारण से रुद्र देवताओं द्वारा अत्यंत प्रशंसित तथा पूजित हैं। यह कथा इस अध्याय के अन्त में आती है।  

**श्रीनारद उवाच** 