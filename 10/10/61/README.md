**देवोऽसुरो नरोऽन्यो वा नेश्वरोऽस्तीह कश्चन ।** **आत्मनोऽन्यस्य वा दिष्टं दैवेनापोहितुं द्वयो: ॥ ६४॥** 

**शब्दार्थ** 

**देव:—** **देवता** **; असुर:—** **असुर** **; नर:—** **मनुष्य** **; अन्य:—** **अथवा कोई दूसरा** **; वा—** **या तो** **; न—** **नहीं** **; ईश्वर:—** **परमनियन्ता** **;** **अस्ति—** **है** **; इह—** **इस संसार में** **; कश्चन—** **कोई** **; आत्मन:—** **अपना** **; अन्यस्य—** **दूसरे का** **; वा—** **अथवा** **; दिष्टम्—** **भाग्य** **; दैवेन—** **भगवान् द्वारा प्रदत्त** **; अपोहितुम्—** **मिटा सकने के लिए** **; द्वयो:—** **दोनों का।** **.** 

**मय दानव ने कहा : जो अपने, पराये अथवा दोनों के भाग्य में भगवान् द्वारा निश्चित कर** **दिया गया है उसे कोई भी कहीं भी मिटा नहीं सकता चाहे वह देवता, असुर, मनुष्य या अन्य** **कोई क्यों न हो।** **तात्पर्य :** भगवान् एक है—कृष्ण या *विष्णुतत्त्व।* कृष्ण अपना विस्तार (स्वांश) *विष्णु-तत्त्व* के रूप में करते हैं, जो सबों का नियामक है। मय दानव ने कहा ''चाहे मैं योजना बनाऊँ, या तुम या हम मिलकर योजना बनायें, होना वही है, जो भगवान् ने योजना बना रखी है। उनके आदेश के बिना किसी की भी योजना सफल नहीं होगी।ÓÓ हम अपनी कितनी ही योजनाएँ क्यों न बना लें भगवान् विष्णु की अनुमति के बिना वे कभी भी सफल नहीं होंगी। सभी प्रकार के जीवों द्वारा लाखों योजनाएँ बनाई जाती हैं, किन्तु भगवान् की अनुमति के बिना वे सभी व्यर्थ हैं।  