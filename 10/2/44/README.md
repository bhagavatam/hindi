**अथ नित्यमनित्यं वा नेह शोचनि्त तद्विद: ।** **नान्यथा शक्यते कर्तुं स्वभाव: शोचतामिति ॥ ४९॥** 

**शब्दार्थ** 

**अथ—** **अतएव** **; नित्यम्—** **शाश्वत आत्मा** **; अनित्यम्—** **नश्वर भौतिक शरीर** **; वा—** **अथवा** **; न—** **नहीं** **; इह—** **इस संसार में** **;** **शोचन्ति—** **शोक करते हैं** **; तत्-विद:—** **जो शरीर तथा आत्मा के ज्ञान में बढ़े-चढ़े हैं** **; न—** **नहीं** **; अन्यथा—** **अन्यथा** **; शक्यते—** **समर्थ है** **; कर्तुम्—** **करने के लिए** **; स्व-भाव:—** **प्रकृति** **; शोचताम्—** **शोक करने वालों का** **; इति—** **इस प्रकार।** **.** 

**जिन्हें आत्म-साक्षात्कार का पूरा-पूरा ज्ञान है, जो यह भलीभाँति जानते हैं कि आत्मा नित्य** **है किन्तु शरीर नश्वर है, वे शोक द्वारा अभिभूत नहीं होते। किन्तु जिन्हें आत्म-साक्षात्कार का** **ज्ञान नहीं होता वे शोक करते हैं। अतएव मोह-ग्रस्त व्यक्ति को शिकि्षत कर पाना कठिन है।** **तात्पर्य :** *मीमांसा* दार्शनिकों के अनुसार प्रत्येक वस्तु *नित्य* है और *सांलय* दार्शनिकों के अनुसार प्रत्येक वस्तु *मिथ्या* या *अनित्य* अर्थात् अस्थायी है। तो भी आत्मा के असली ज्ञान के बिना ऐसे दार्शनिक मोहग्रस्त रहते हैं और शूद्रों की तरह शोक करते हैं। अतएव श्रील शुकदेव गोस्वामी ने परीक्षित महाराज से कहा— *श्रोतव्यादीनि राजेन्द्र नृणां सनि्त सहस्रश:।* *अपश्यताम् आत्मतत्त्वं गृहेषु गृहमेधिनाम्॥* ''हे राजेन्द्र! जो लोग भौतिकता में उलझे हैं, वे परम सत्य के ज्ञान के प्रति अन्धे होने से मानव समाज में अनेक विषयों का श्रवण करते हैं।ÓÓ (भागवत् २.१.२) भौतिक कार्यकलापों में लगे हुए सामान्य मनुष्यों को जानने के लिए अनेकानेक विषय हैं, क्योंकि ऐसे लोग आत्म-साक्षात्कार को नहीं समझते। अतएव मनुष्य को आत्म-साक्षात्कार की शिक्षा ग्रहण करनी चाहिए जिससे जीवन की किसी भी परिस्थिति में वह अपने व्रत पर अटल रहे।  