प्रवेश किया, तो सारे देवता समझ गये कि भगवान् देवकी के गर्भ में वास कर रहे हैं अत: देवताओं उनके सश्मान में *गर्भस्तुति* की। कंस अपने ससुर जरासंध के संरक्षण में प्रलश्ब, बक, चाणूर, तृणावर्त, अघासुर, मुष्टिक, बाण तथा भौमासुर जैसे असुर मित्रों की सहायता से यदुवंशियों को सताने लगा। इसलिए यदुवंशी अपने अपने घर छोड़ कर कुरु, पञ्चाल, केकय, शाल्व तथा विदर्भ जैसे राज्यों की शरण में चले गये। उनमें से कुछ ही, जो नाममात्र के मित्र थे, कंस के साथ रहते रहे। जब कंस ने एक एक करके देवकी के छ: पुत्रों ( *षड्गर्भ* ) को मार डाला तो अनन्तदेव ने देवकी के गर्भ में प्रवेश किया और भगवान् के आदेश का पालन करने वाली योगमाया की युकि्त से वे रोहिणी के गर्भ में स्थानान्तरित कर दिये गये। देवकी के आठवें पुत्र के रूप में शीघ्र प्रकट होने वाले स्वयं भगवान् ने योगमाया को आदेश दिया कि वह यशोदादेवी के गर्भ से जन्म ले। चूँकि कृष्ण तथा उनकी शक्ति योगमाया एकसाथ भाई-बहन के रूप में प्रकट हुए इसलिए यह संसार वैष्णवों तथा शाक्तों से परिपूर्ण है और उनके बीच निश्चय ही कुछ प्रतिद्वनि्द्वता है। वैष्णव जन परमेश्वर की पूजा करते हैं और शाक्तगण योगमाया की पूजा अपनी अपनी इच्छा के अनुसार दुर्गा, भद्रकाली तथा चण्डिका जैसे रूपों में करते हैं। योगमाया ने भगवान् के आदेशानुसार देवकी के सातवें पुत्र बलदेव या संकर्षण को देवकी के गर्भ से रोहिणी के गर्भ में स्थानान्तरित कर दिया। चूँकि संकर्षण कृष्ण के प्रेम को बढ़ाने के लिए प्रकट होते हैं इसलिए वे बलदेव कहलाते हैं। भगवद्भक्त बनने के लिए मनुष्य को चाहिए कि वह इन्हीं से शुभ शक्ति ग्रहण करे इसीलिए वे बलभद्र भी कहलाते हैं। जब योगमाया ने देवकी की सातवीं सन्तान को रोहिणी के गर्भ में स्थानान्तरित कर दिया तो वसुदेव के हृदय में स्वंय भगवान् प्रकट हुए और तब अपने को देवकी के हृदय में स्थानान्तरित कर लिया। चूँकि भगवान् देवकी के हृदय में उपस्थित थे अत: ज्यों-ज्यों गर्भ की अवधि बढ़ती गई त्यों- त्यों देवकी तेजवान प्रतीत होने लगीं। इस तेज को देखकर कंस चिन्तित था किन्तु पारिवारिक सश्बन्ध के कारण देवकी को नुकसान नहीं पहुँचा सकता था। इस तरह वह कृष्ण के विषय में अप्रत्यक्ष रूप से सोचने लगा और पूर्णतया कृष्णभावनाभावित हो गया। इसी बीच में देवकी के गर्भ में भगवान् की उपस्थिति के कारण सारे देवता उनकी स्तुति करने आये। उन्होंने कहा कि भगवान् परम सत्य हैं। आत्मा स्थूल शरीर की अपेक्षा अधिक महत्त्वपूर्ण है और परमात्मा आत्मा से भी अधिक महत्त्वपूर्ण है। भगवान् परम स्वतंत्र हैं और उनके अवतार दिव्य हैं। देवताओं की स्तुतियाँ भक्तों की महिमा को द्योतित करती हैं और उन व्यक्तियों के भाग्य का बखान करती हैं, जो अपने को भौतिक प्रकृति की परिस्थितियों से ऊपरी तौर पर मुक्त मानते हैं। भक्त सदैव सुरक्षित रहते हैं। जब भक्त भगवान् के चरणकमलों पर पूरी तरह शरण ले लेता है, तो वह भौतिक संसार के भय से पूर्णतया मुक्त हो जाता है। देवताओं की स्तुतियाँ भगवान् के अवतरित होने के कारण को बतलाती हैं। वे *भगवद्गीता* (४.७) में भगवान् के कथन की पुष्टि करती हैं— *यदा यदा हि धर्मस्य ग्लानिर्भवति भारत।* *अवयुत्थानमधर्मस्य तदात्मानं सृजाश्यहम॥* ''हे भरतवंशी! जब जब धर्म का ह्रास होता है और अधर्म का प्राधान्य होने लगता है तब तब मैं अवतार लेता हूँ।ÓÓ  

**श्रीशुक उवाच** 