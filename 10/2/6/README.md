**सपत्नैर्घातित: क्षुद्रैभ्र्राता मे दयित: सुहृत् ।** **पाॢष्णग्राहेण हरिणा समेनाप्युपधावनै: ॥ ६॥** 

**शब्दार्थ** 

**सपत्नै:—** **शत्रुओं* द्वारा** **; घातित:—** **मारा गया** **; क्षुद्रै:—** **शक्ति में नगण्य** **; भ्राता—** **भाई** **; मे—** **मेरा** **; दयित:—** **अत्यन्त प्रिय** **;** **सुहृत्—** **शुभेच्छु** **; पाॢष्ण-ग्राहेण—** **पीछे से आक्रमण करके** **; हरिणा—** **भगवान् द्वारा** **; समेन—** **समान, (देवता तथा असुर दोनों)** **;** **अपि—** **यद्यपि** **; उपधावनै:—** **पूजकों या देवताओं द्वारा।** **.** 

**मेरे क्षुद्र शत्रु सारे देवता मेरे परम प्रिय तथा आज्ञाकारी शुभेच्छु भ्राता हिरण्याक्ष को मारने के** **लिए एक हो गये हैं। यद्यपि परमेश्वर विष्णु हम दोनों के लिए अर्थात् देवताओं तथा असुरों के** **लिए सदैव समान हैं किन्तु इस बार देवताओं द्वारा अत्यधिक पूजित होने से उन्होंने उनका पक्ष** **लिया और हिरण्याक्ष को मारने में उनकी सहायता की।** 

* 

असुर तथा देवतागण दोनों ही भगवान् को परम स्वामी मानते हैं, किन्तु देवता तो अपने स्वामी की आज्ञा का पालन करते हैं जबकि असुर उनको ललकारते हैं। इस तरह देवता तथा असुर एक पति की दो सपत्नियों की भाँति हैं। प्रत्येक पनी दूसरी की सपत्नी है, अतएव यहाँ पर *सपत्नै:* शब्द व्यवहृत है।  **तात्पर्य :** जैसाकि *भगवद्गीता* (९.२९) में कहा गया है— *समोऽहं सर्वभूतेषु* —भगवान् समस्त जीवों के प्रति समदर्शी हैं। चूँकि देवता तथा असुर दोनों ही जीव हैं, तो फिर यह कैसे सश्भव है कि भगवान् एक वर्ग के जीवों का पक्षपात करें और दूसरे के विरुद्ध रहें? वास्तव में भगवान् के लिए पक्षपात कर पाना सश्भव नहीं है। फिर भी चूँकि देवता तथा भक्त भगवान् के आदेशों का कठोरता से सदा पालन करते हैं अतएव अपनी निष्ठा के कारण वे उन असुरों पर विजयी होते हैं, जो यह जानते हैं कि परमेश्वर तो विष्णु हैं किन्तु वे उनके आदेशों का पालन नहीं करते। भगवान् विष्णु का निरन्तर स्मरण करते रहने के कारण असुरगण सामान्यतया मृत्यु के बाद *सायुज्य मुक्ति* प्राप्त करते हैं। हिरण्यकशिपु भगवान् पर पक्षपात करने का लांछन लगा रहा था, क्योंकि देवता उनकी पूजा करते थे, लेकिन वस्तुत: सरकार की तरह ही भगवान् तनिक भी पक्षपात नहीं करते। सरकार किसी एक नागरिक का पक्षपात नहीं करती, किन्तु यदि नागरिक नियमों का पालन करने वाला है, तो वह शान्तिपूर्वक रहने तथा अपने असली स्वार्थों की पूॢत करने के लिए राज्य से प्रचुर अवसर प्राप्त करता है।  