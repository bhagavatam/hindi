**सत्त्वं विशुद्धं श्रयते भवान्स्थितौ** **शरीरिणां श्रेयउपायनं वपु: ।** **वेदक्रियायोगतप:समाधिभि-** **स्तवार्हणं येन जन: समीहते ॥ ३४॥** 

शब्दार्थ **** 

**सत्त्वम्—** **अस्तित्व** **; विशुद्धम्—** **दिव्य, तीन गुणों से अतीत** **; श्रयते—** **स्वीकार करता है** **; भवान्—** **आप** **; स्थितौ—** **इस जगत के** **पालन के समय** **; शरीरिणाम्—** **सारे जीवों के** **; श्रेय:—** **परम कल्याण का** **; उपायनम्—** **लाभ के लिए** **; वपु:—** **दिव्य शरीर** **; वेद-** **क्रिया—** **वेदविहित अनुष्ठानों के द्वारा** **; योग—** **भक्ति द्वारा** **; तप:—** **तपस्या द्वारा** **; समाधिभि:—** **समाधि द्वारा** **; तव—** **तुश्हारी** **;** **अर्हणम्—** **पूजा** **; येन—** **ऐसे कार्यों से** **; जन:—** **मानव समाज** **; समीहते—** **कृतज्ञता प्रकट करता है।** **.** 

**हे परमेश्वर, पालन करते समय आप त्रिगुणातीत दिव्य शरीर वाले अनेक अवतारों को प्रकट** **करते हैं। जब आप इस तरह प्रकट होते हैं, तो जीवों को वैदिक कर्म—यथा अनुष्ठान, योग,** **तपस्या, समाधि आपके ङ्क्षचतन में भावपूर्ण तल्लीनता—में युक्त होने की शिक्षा देकर उन्हें** **सौभाग्य प्रदान करते हैं। इस तरह आपकी पूजा वैदिक नियमों के अनुसार की जाती है।** **तात्पर्य :** ' *भगवद्गीता* (१८.३) में कहा गया है कि वैदिक कर्मकाण्ड, दान, तपस्या तथा अन्य संस्तुत कार्यों का परित्याग नहीं करना चाहिए ( *यज्ञदानतप:कर्म न त्याज्यम्* )। जो आत्मासाक्षात्कार में बहुत उन्नत हो उसे भी वैदिक नियमों का पालन करना चाहिए (१८.५)— *यज्ञो दानं तपश्चैव पावनानि* *मनीषिणाम्।* यहाँ तक कि निश्नतम अवस्था में भी कॢमयों को सलाह दी जाती है कि वे भगवान् के निमित्त कार्य करें। *यज्ञार्थात् कर्मणोऽन्यत्र* *लोकोऽयं कर्मबन्धन:।* ( *भगवद्गीता* ३.९) ''विष्णु के लिए यज्ञ कर्म करना होता है अन्यथा कर्म मनुष्य को इस भौतिक जगत से बाँध देता है।ÓÓ *यज्ञार्थात् कर्मण:* शब्द सूचित करते हैं कि सभी प्रकार के कर्म करते हुए मनुष्य को स्मरण रखना चाहिए कि ये कर्म भगवान् को तुष्ट करने के लिए किये जाँय ( *स्वकर्मणा तमवयच्र्य* )। वैदिक नियमों के अनुसार मानव समाज का विभाजन होना चाहिए ( *चातुर्वण्र्यं मया सृष्टम्* )। ब्राह्मण, क्षत्रिय, वैश्य तथा शूद्रों में से हर एक को भगवान् की पूजा करनी सीखना चाहिए ( *तमवयच्र्य* )। यही असली मानव समाज है और इस प्रणाली के बिना हम पशु-समाज में रह जाते हैं। मानव समाज के आधुनिक कार्यों का वर्णन *श्रीमद्भागवत* में *गोखर* (गौओं और गधों) के कार्यों के रूप में हुआ है— *स एव गोखर:।* हर व्यक्ति देहात्मबुद्धि से कार्य करता है, जिसमें समाज, मैत्री तथा आॢथक और राजनीतिक परिस्थितियों में सुधार के प्रति प्रेम निहित रहता है। इस तरह सारे कार्यकलाप अविद्या में सश्पन्न होते हैं। इसलिए भगवान् हमें सिखलाने के लिए आते हैं कि किस तरह वैदिक सिद्धान्तों के अनुसार कर्म करना चाहिए। इस कलियुग में पूर्ण पुरुषोत्तम भगवान् श्री चैतन्य महाप्रभु के रूप में प्रकट हुए और यह उपदेश दिया कि इस युग में वैदिक कार्यकलापों को ठीक से सश्पन्न नहीं किया जा सकता क्योंकि लोग अत्यन्त पतित हो चुके हैं। उन्होंने शाषों के आधार पर यह संस्तुति की— *हरेर्नाम हरेर्नाम हरेर्नामैव केवलम्।* *कलौ नास्त्येव नास्त्येव नास्त्येव गतिरन्यथा॥* ''कलह तथा दिखावे के इस युग में उद्धार का एकमात्र साधन है भगवन्नाम का कीर्तन। इसके अलावा कोई दूसरा रास्ता नहीं है।ÓÓ इसीलिए कृष्णभावनामृत आन्दोलन विश्वभर के लोगों को सिखा रहा है कि हरे कृष्ण मंत्र का किस तरह कीर्तन किया जाय और यह सभी स्थानों तथा सभी समयों में अत्यन्त प्रभावशाली सिद्ध हुआ है। हमें वैदिक सिद्धान्तों की शिक्षा देने के लिए भगवान् प्रकट होते हैं जिससे हम उन्हें समझ सकें ( *वेदैश्च सर्वैरहमेव वेद्य:* )। हमें यह जानना चाहिए कि जब कृष्ण तथा श्री चैतन्य महाप्रभु प्रकट हुए थे तो वे अपने शुद्धसत्त्व शरीरों के साथ प्रकट हुए थे। हमें कृष्ण अथवा चैतन्य महाप्रभु के शरीरों को अपने जैसा भौतिक मानने की भूल नहीं करनी चाहिए क्योंकि वे समस्त मानव समाज के लाभ हेतु प्रकट हुए थे। भगवान् अहैतुकी कृपावश विभिन्न युगों में अपने शुद्धसत्त्व दिव्य शरीर के साथ मानव समाज के दिव्य स्तर तक उत्थान हेतु प्रकट होते हैं। दुर्भाग्यवश आधुनिक राजनेता तथा अन्य नेता जीवन की स्थूल सुविधाओं ( *यस्यात्मबुद्धि: कुणपे त्रिधातुके* ) पर बल देते हैं और इस या उस वाद के कार्यकलापों पर अपना ध्यान एकाग्र करते हैं, जिन्हें वे कई प्रकार की पुष्पित सुन्दर भाषा में वर्णन करते हैं। मूलत: ऐसे कार्यकलाप पशुओं के कार्यकलाप हैं ( *स एव गोखर:* )। हमें *भगवद्गीता* से कर्म करना सीखना चाहिए जो मानव ज्ञान के हेतु सब कुछ बताती है। इस प्रकार हम इस कलियुग में भी सुखी बन सकते हैं।  