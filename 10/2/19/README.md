**भूतानामिह संवास: प्रपायामिव सुव्रते ।** **दैवेनैकत्र नीतानामुन्नीतानां स्वकर्मभि: ॥ २१॥** 

**शब्दार्थ** 

**भूतानाम्—** **समस्त जीवों का** **; इह—** **इस संसार में** **; संवास:—** **साथ-साथ रहना** **; प्रपायाम्—** **ठंडा जल पीने के स्थान, प्याऊ** **;** **इव—** **स²श** **; सु-व्रते—** **हे भद्रे** **; दैवेन—** **भाग्य द्वारा** **; एकत्र—** **एक स्थान पर** **; नीतानाम्—** **लाये गये** **; उन्नीतानाम्—** **दूर-दूर ले जाने** **वालों का** **; स्व-कर्मभि:—** **अपने-अपने कर्मों से।** **.** 

**हे माता, किसी भोजनालय या प्याऊ में अनेक राहगीर पास-पास आते हैं, किन्तु जल पीने** **के बाद अपने-अपने गन्तव्यों को चले जाते हैं। इसी प्रकार जीव भी किसी परिवार में आकर** **मिलते हैं किन्तु बाद में अपने-अपने कर्मों के अनुसार वे अपने-अपने गन्तव्यों को चले जाते हैं।** **तात्पर्य :** *प्रकृते: क्रियमाणानि गुणै: कर्माणि सर्वश:।* *अहंकार विमूढात्मा कर्ताहमिति मन्यते॥* ''मोहग्रस्त जीवात्मा भौतिक प्रकृति के तीनों गुणों के प्रभावों में आकर अपने को उन कर्मों का कर्ता सोचने लगता है, जो वास्तव में प्रकृति द्वारा सश्पन्न होते हैं।ÓÓ(भगवद्गीता ३.२७) सारे जीव प्रकृति के आदेशों के अनुसार कर्म करते हैं, क्योंकि भौतिक जगत में हम पूरी तरह उच्चतर नियंत्रण में रहते हैं। सारे जीव इस जगत में इसलिए आये, क्योंकि वे कृष्ण के समान भोग करना चाहते हैं और इस तरह वे प्रकृति द्वारा विभिन्न मात्राओं में बद्ध होने के लिए भेजे गये हैं। भौतिक जगत में तथाकथित परिवार एक घर में ऐसे अनेक व्यक्तियों का सश्मिलन है जिन्हें अपना बन्दी जीवन बिताना होता है। जिस तरह जेल में बंद अपराधी अपनी अवधि पूरी होने पर छोड़े जाने पर ही तितर-बितर हो जाते हैं उसी प्रकार हम परिवार के सदस्य, जो अस्थायी रूप से एकत्र हुए हैं, अपने-अपने गन्तव्यों की यात्रा करते रहेंगे। एक अन्य ²ष्टान्त दिया जाता है कि, पारिवारिक सदस्य उन तिनकों के समान हैं, जो नदी की लहरों में साथ-साथ बहते रहते हैं। ये तिनके कभी कभी भँवर में पास-पास आ जाते हैं और पुन: उन्हीं लहरों द्वारा विलग किये जाकर अकेले जल में तैरने लगते हैं। हिरण्यकशिपु दैत्य था, किन्तु उसे भौतिक ज्ञान और समझ थी। फलस्वरूप उसने अपने पारिवारिक जनों को—अपनी अनुजवधू, अपनी माता तथा भतीजों—को जो सलाह दी वह बहुत अच्छी थी। यद्यपि दैत्यों को ज्ञान में अत्यन्त बढ़ा-चढ़ा माना जाता है, लेकिन वे भगवान् की सेवा में अपनी सद्बुद्धि का प्रयोग न करने के कारण ही दैत्य या असुर कहलाते हैं। किन्तु देवतागण बड़ी ही बुद्धिमानी से भगवान् को प्रसन्न रखने के लिए कर्म करते हैं। इसकी पुष्टि *श्रीमद्भागवत* (१.२.१३) में इस प्रकार हुई है— *अत: पुश्भिॢद्वजश्रेष्ठा वर्णाश्रमविभागश:।* *स्वनुष्ठितस्य धर्मस्य संसिद्धिर्हरितोषणम्॥* ''अत: द्विजश्रेष्ठ! यह निष्कर्ष निकलता है कि मनुष्य वर्ण तथा आश्रम के विभाग के अनुसार अपने नियत कर्तव्य ( *धर्म* ) करता हुआ जिस सर्वोच्च सिद्धि को प्राप्त कर सकता है, वह है भगवान् हरि को प्रसन्न करना।ÓÓ देवता या देवतुल्य बनने के लिए मनुष्य को चाहिए कि वह भगवान् को प्रसन्न करे, चाहे उसकी वृत्ति कुछ भी हो।  