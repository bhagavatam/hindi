**इदं शरीरं पुरुषस्य मोहजं** **यथा पृथग्भौतिकमीयते गृहम् ।** **यथौदकै: पाॢथवतैजसैर्जन:** **कालेन जातो विकृतो विनश्यति ॥ ४२॥** 

**शब्दार्थ** 

**इदम्—** **इस** **; शरीरम्—** **शरीर को** **; पुरुषस्य—** **बद्धजीव का** **; मोह-जम्—** **अविद्या से उत्पन्न** **; यथा—** **जिस तरह** **; पृथक्—** **भिन्न** **;** **भौतिकम्—** **भौतिक** **; ईयते—** **देखा जाता है** **; गृहम्—** **घर को** **; यथा—** **जिस तरह** **; उदकै:—** **जल से** **; पाॢथव—** **पृथ्वी से** **;** **तैजसै:—** **तथा अग्नि से** **; जन:—** **बद्धजीव** **; कालेन—** **काल द्वारा** **; जात:—** **उत्पन्न** **; विकृत:—** **रूपान्तरित** **; विनश्यति—** **नष्ट हो** **जाता है।** **.** 

**जिस प्रकार एक गृहस्वामी अपने घर से पृथक् होते हुए भी अपने घर को अपने से अभिन्न** **मानता है उसी प्रकार अज्ञानवश बद्धजीव इस शरीर को आत्मा मान बैठता है, यद्यपि शरीर** **आत्मा से वास्तव में भिन्न है। यह शरीर पृथ्वी, जल तथा अग्नि के अंशों के संयोग से प्राप्त होता** **है और जब वे कालक्रम में रूपान्तरित हो जाते हैं, तो शरीर विनष्ट हो जाता है। आत्मा को शरीर** **के इस सृजन तथा विलय से कुछ भी लेना-देना नहीं रहता।** **तात्पर्य :** हम एक शरीर से दूसरे शरीर में देहान्तर करते हैं। ये शरीर हमारे मोह से जन्य हैं, किन्तु आत्माएँ भौतिक बद्ध जीवन से पृथक् विद्यमान हैं। यहाँ पर उदाहरण दिया गया है कि घर या मोटरकार उसके स्वामी से सदा पृथक् होती हैं, किन्तु बद्धजीव आसकि्त के कारण उसे अपने से अभिन्न मानता है। मोटरकार या घर वास्तव में भौतिक तत्त्वों से बना होता है। जब तक भौतिक तत्त्व सही ढंग से मिले रहते हैं, तो मोटरकार या घर का अस्तित्व रहता है, किन्तु उनके विलग होते ही घर या मोटरकार भी ध्वस्त हो जाती है। किन्तु आत्मा तो सदैव जैसे का तैसा बना रहता है।  