**नामधेयानि कुर्वनि्त स्थानानि च नरा भुवि ।** **दुर्गेति भद्रकालीति विजया वैष्णवीति च ॥ ११॥** **कुमुदा चण्डिका कृष्णा माधवी कन्यकेति च ।** **माया नारायणीशानी शारदेत्यश्बिकेति च ॥ १२॥** 

शब्दार्थ **** 

**नामधेयानि—** **विभिन्न नाम** **; कुर्वन्ति—** **देंगे** **; स्थानानि—** **विभिन्न स्थानों में** **; च—** **भी** **; नरा:—** **भौतिक भोग में रुचि रखने वाले** **लोग** **; भुवि—** **पृथ्वी पर** **; दुर्गा इति—** **दुर्गा नाम** **; भद्रकाली इति—** **भद्रकाली नाम** **; विजया—** **विजया नाम** **; वैष्णवी इति—** **वैष्णवी** **नाम** **; च—** **भी** **; कुमुदा—** **कुमुदा** **; चण्डिका—** **चण्डिका** **; कृष्णा—** **कृष्णा** **; माधवी—** **माधवी** **; कन्यका इति—** **कन्यका या** **कन्याकुमारी** **; च—** **भी** **; माया—** **माया** **; नारायणी—** **नारायणी** **; ईशानी—** **ईशानी** **; शारदा—** **शारदा** **; इति—** **इस प्रकार** **;** **अश्बिका—** **अश्बिका** **; इति—** **भी** **; च—** **तथा।** **.** 

**भगवान् कृष्ण ने मायादेवी को यह कहकर आशीर्वाद दिया: लोग तुश्हें पृथ्वी पर विभिन्न** **स्थानों में विभिन्न नामों से पुकारेंगे—यथा दुर्गा, भद्रकाली, विजया, वैष्णवी, कुमुदा, चण्डिका,** **कृष्णा, माधवी, कन्यका, माया, नारायणी, ईशानी, शारदा तथा अश्बिका।** **तात्पर्य :** चूँकि कृष्ण तथा उनकी शकि्त साथ साथ प्रकट हुए अत: लोगों ने सामान्यतया दो समूह बना रखे हैं—शाक्त तथा वैष्णव—और कभी कभी दोनों में स्पर्धा चलती है। अनिवार्य रूप से, जो लोग भौतिक भोग में रुचि रखते हैं, वे शाक्त हैं और जो आध्याति्मक मोक्ष तथा आध्याति्मक धाम प्राप्त करने में रुचि रखते हैं, वे वैष्णव हैं। चूँकि लोग सामान्यतया भौतिक भोग में रुचि रखते हैं अतएव वे भगवान् की शक्ति मायादेवी की पूजा करते हैं। किन्तु वैष्णव जन *शुद्धशाक्त* अथवा शुद्ध भक्त होते हैं क्योंकि हरे कृष्ण महामंत्र भगवान् की शकि्त हरा की पूजा को सूचित करता है। प्रत्येक वैष्णव भगवान् की शक्ति से प्रार्थना करता है कि वह ऐसा अवसर प्रदान करे जिससे वह भगवान् की सेवा उनकी आध्यात्मिक शक्ति समेत कर सके। इसलिए सभी वैष्णव जन राधा-कृष्ण, सीता-राम, लक्ष्मी- नारायण तथा रुक्मिणी-द्वारिकाधीश जैसे अर्चाविग्रहों की पूजा करते हैं किन्तु दुर्गाशाक्त लोग भौतिकशक्ति की पूजा विविध नामों से करते हैं। मायादेवी जिन-जिन नामों से विभिन्न स्थानों में जानी जाती हैं उसकी सूची वल्लभाचार्य ने दी है। वे वाराणसी में दुर्गा, अवन्ती में भद्रकाली, उड़ीसा में विजया और कुलहापुर में वैष्णवी या महालक्ष्मी कही जाती हैं। (महालक्ष्मी तथा अश्बिका की प्रतिनिधि मुश्बई में हैं) वे कामरूप प्रदेश में चण्डिका, उत्तर भारत में शारदा तथा कुमारी अन्तरीप में कन्यका कहलाती हैं। इस तरह वे विभिन्न स्थानों में विभिन्न नामों के अनुसार जानी जाती हैं। श्रील विजयध्वज तीर्थपाद ने *पद-रत्नावली टीका* में विभिन्न नामों की व्यालया की है। *माया* को दुर्गा इसलिए कहते हैं क्योंकि उन्हें कठिनाई से प्राप्त किया जाता है। उन्हें शुभ होने से भद्रा और गहरे नीले रंग की होने से काली कहा जाता है। अत्यन्त शक्तिशाली होने से विजया और विष्णु की विभिन्न शक्तियों में से एक होने के कारण वे वैष्णवी कहलाती हैं। भौतिक जगत का भोग करने तथा भोग की सुविधाएँ प्रदान करने के कारण कुमुदा, शत्रुओं (असुरों) के प्रति कठोर होने के कारण चण्डिका और समस्त भौतिक सुविधाएँ प्रदान करने के कारण वे कृष्णा कहलाती हैं। इस तरह भौतिक शक्ति के विविध नाम हैं और वे पृथ्वी पर विभिन्न स्थानों में स्थित हैं।  