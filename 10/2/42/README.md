**यावल्लिङ्गान्वितो ह्यात्मा तावत्कर्मनिबन्धनम् ।** **ततो विपर्यय: क्लेशो मायायोगोऽनुवर्तते ॥ ४७॥** 

**शब्दार्थ** 

**यावत्—** **जब तक** **; लिङ्ग-अन्वित:—** **सूक्ष्म शरीर द्वारा आवृत** **; हि—** **निस्सन्देह** **; आत्मा—** **आत्मा** **; तावत्—** **तब तक** **; कर्म—** **सकाम कर्मों का** **; निबन्धनम्—** **बन्धन** **; तत:—** **उससे** **; विपर्यय:—** **उल्टा (धोखे से शरीर को आत्मा मानते हुए)** **; क्लेश:—** **कष्ट** **;** **माया-योग:—** **बहिरंगा भ्रामक शक्ति के साथ प्रबल सश्बन्ध** **; अनुवर्तते—** **पीछा करता है।** **.** 

**जब तक आत्मा मन, बुद्धि तथा मिथ्या अहंकार से युक्त सूक्ष्म शरीर द्वारा आवृत रहता है** **तब तक वह अपने सकाम-कर्मों के फल से बँधा रहता है। इस आवरण के कारण आत्मा** **भौतिक शक्ति से जुड़ा रहता है। अतएव उसे उसी के अनुसार जन्म-जन्मांतर भौतिक दशाओं एवं** **विपर्ययों को भोगना पड़ता है।** **तात्पर्य :** जीव सूक्ष्म शरीर द्वारा बँधा हुआ है, जिसमें मन, बुद्धि तथा मिथ्या अहंकार सश्मिलित रहते हैं। अतएव मृत्यु के समय की मानसिक सि्थति अगले शरीर का कारण बनती है। जैसाकि *भगवद्गीता* (८.६) में पुष्टि हुई है— *यं यं वापि स्मरन् भावं त्यजत्यन्ते कलेवरम्* —मृत्यु के समय मन उस मानदण्ड को निर्धारित कर देता है, जिससे आत्मा दूसरे प्रकार के शरीर में ले जाया जाता है। यदि जीव मन की आज्ञा का विरोध करता है और मन को भगवान् की प्रेमाभक्ति में लगाता है, तो मन उसे नीचे नहीं गिरा सकता। अतएव सारे मनुष्यों का कर्तव्य है कि मन को सदैव भगवान् के चरणकमलों में संलग्न रखें ( *स वै मन: कृष्ण पदारविन्दयो:* )। जब मन कृष्ण के चरणकमलों में लगा रहता है, तो बुद्धि विमल हो जाती है और उसे परमात्मा से प्रेरणा प्राप्त होती है ( *ददामि बुद्धियोगं तम्* )। इस तरह जीव भव-बन्धन से मुक्ति की दिशा में प्रगति करता है। जीवात्मा सकाम कर्म के नियमों के अधीन रहता है, किन्तु परमात्मा इनके प्रभावित नहीं होता। जैसाकि वैदिक *उपनिषद्* में पुष्टि हुई है, परमात्मा तथा जीवात्मा एक शरीर में बैठे हुए दो पक्षियों की तरह हैं। जीवात्मा शारीरिक कर्मों के फल खाकर सुख या दुख भोगता है, लेकिन परमात्मा ऐसे बन्धन से मुक्त होने के कारण साक्षी बना रहता है और जीवात्मा की इच्छानुसार उसे कर्मों की अनुमति देता रहता है।  