**बाल एवं प्रवदति सर्वे विस्मितचेतस: ।** **ज्ञातयो मेनिरे सर्वमनित्यमयथोत्थितम् ॥ ५८॥** 

**शब्दार्थ** 

**श्री-हिरण्यकशिपु: उवाच—** **श्री हिरण्यकशिपु ने कहा** **; बाले—** **बालक रूप में यमराज** **; एवम्—** **इस प्रकार** **; प्रवदति—** **दार्शनिक** **रूप में बोल रहा था** **; सर्वे—** **समस्त** **; विस्मित—** **आश्चर्यचकित** **; चेतस:—** **हृदय वाले** **; ज्ञातय:—** **सश्बन्धीगण** **; मेनिरे—** **उन्होंने** **सोचा** **; सर्वम्—** **समस्त भौतिक वस्तुएँ** **; अनित्यम्—** **नाशवान्** **; अयथा-उत्थितम्—** **अस्थायी घटना से उदित।** **.** 

**हिरण्यकशिपु ने कहा : जब यमराज इस तरह छोटे से बालक के वेष में सुयज्ञ के मृत शरीर** **को घेरे हुए समस्त सश्बन्धियों को उपदेश दे रहे थे तो सभी लोग उनके दार्शनिक वचनों को** **सुनकर दंग थे। वे समझ सके कि प्रत्येक भौतिक वस्तु नाशवान् है, वह सदा विद्यमान नहीं रह** **सकती।** **तात्पर्य :** इसकी पुष्टि *भगवद्गीता* (२.१८) में की गई है। *अन्तवन्त इमे देहा नित्यस्योक्ता:* *शरीरिण:* —शरीर तो नाशवान् है, किन्तु शरीर के भीतर का आत्मा नित्य है। अतएव मानव समाज में ज्ञान में बढ़े-चढ़े लोगों का कर्तव्य है कि नित्य आत्मा की स्वाभाविक स्थिति का अध्ययन करें और जीवन के असली उत्तरदायित्व को समझें तथा शरीर का पालन करने में ही मानव जीवन के अमूल्य समय को न गँवा दें। प्रत्येक मनुष्य को यह समझने का प्रयत्न करना चाहिए कि आत्मा किस तरह सुखी रह सकता है और वह सच्चिदानन्द स्वरूप जीवन कहाँ प्राप्त कर सकता है। मानव प्राणी ऐसे विषयों के अध्ययन के लिए है, नाशवान् शरीर की देखरेख में व्यस्त रहने के लिए नहीं है, क्योंकि यह शरीर अवश्य बदलेगा। कोई नहीं जानता कि उसे पुन: मनुष्य-शरीर मिलेगा या नहीं इसकी कोई गारन्टी नहीं है, क्योंकि अपने कर्म के अनुसार ही मनुष्य को देवता से लेकर एक कुत्ते तक का शरीर प्राप्त हो सकता है। इस सश्बन्ध में श्रील मध्वाचार्य की टीका है— *अहं ममाभिमानादि त्वयथोत्त्थमनित्यकम्।* *महदादि यथोत्त्थं च नित्या चापि यथोत्त्थिता॥* *अस्वतन्त्रैव प्रकृति: स्वतन्त्रो नित्य एव च।* *यथार्थभूतश्च पर एक एव जनार्दन:॥* केवल जनार्दन या भगवान् ही सदा रहते हैं, किन्तु उनकी सृष्टि, यह भौतिक जगत, नाशवान् है। अतएव ऐसा प्रत्येक व्यक्ति जो भौतिक शक्ति द्वारा मोहित है और यह सोचने में लीन रहता है कि ''मैं यह शरीर हूँ और इस शरीर से सश्बन्धित प्रत्येक वस्तु मेरी है ÓÓ वह भ्रम (मोह) में रहता है। उसे अपने आपको जनार्दन का एक अंश ही सोचना चाहिए और इस जगत में, विशेष रूप से इस मनुष्य जीवन में, उसका एकमात्र प्रयास यही होना चाहिए कि वह भगवद्धाम वापस जाकर जनार्दन की संगति प्राप्त करे।  