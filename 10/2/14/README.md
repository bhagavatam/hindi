**भगवानपि विश्वात्मा भक्तानामभयङ्कर: ।** **आविवेशांशभागेन मन आनकदुन्दुभे: ॥ १६॥** 

शब्दार्थ **** 

**भगवान्—** **भगवान्** **; अपि—** **भी** **; विश्वात्मा—** **सारे जीवों के परमात्मा** **; भक्तानाम्—** **अपने भक्तों के** **; अभयम्-कर:—** **भय के** **कारण को मारने वाले** **; आविवेश—** **प्रविष्ट हो गये** **; अंश-भागेन—** **अपने सारे ऐश्वर्यों के साथ (षडैश्वर्यपूर्ण )** **; मन:—** **मन में** **;** **आनकदुन्दुभे:—** **वसुदेव के मन में।** **.** 

**इस तरह समस्त जीवों के परमात्मा तथा अपने भक्तों के भय को दूर करने वाले पूर्ण** **पुरुषोत्तम भगवान् वसुदेव के मन में अपने पूर्ण ऐश्वर्य के समेत प्रविष्ट हो गये।** **तात्पर्य :** *विश्वात्मा* शब्द द्योतक है उसका जो हर एक हृदय में स्थित हो ( *ईश्वर: सर्वभूतानां* *हृद्देशेऽर्जुन तिष्ठति* )। विश्वात्मा का दूसरा अर्थ है, ''हर एक की एकमात्र प्रिय वस्तुÓÓ। इस वस्तु को भूल जाने से ही लोग इस भौतिक जगत में कष्ट भोग रहे हैं किन्तु यदि कोई कृष्ण प्रेम करने की अपनी पुरानी चेतना को जागृत कर लेता है और विश्वात्मा से अपने को जोड़ लेता है, तो वह पूर्ण बन जाता है। तृतीय स्कंध (३.२.१५) में भगवान् का वर्णन इस प्रकार हुआ है— *परावरेशो महदंशयुक्तो ह्यजोऽपि* *जातो भगवान्।* अजन्मा होकर भी सबके प्रभु भगवान् भक्त के मन में प्रविष्ट होकर शिशु की तरह प्रकट हुए लगते हैं। प्रभु पहले से ही मन के भीतर रहते हैं अतएव भक्त के शरीर से उनका उत्पन्न होना आश्चर्यजनक नहीं लगता। *आविवेश* शब्द बताता है कि वे वसुदेव के मन के भीतर प्रकट हुए। वीर्यस्खलन की आवश्यकता ही नहीं पड़ी। श्रीपाद् श्रीधरस्वामी तथा श्रील विश्वनाथ चक्रवर्ती ठाकुर का यही मत है। *वैष्णवतोषणी* में श्रील सनातन गोस्वामी कहते हैं कि वसुदेव के मन के भीतर चेतना जगी। श्रील वीरराघव आचार्य भी कहते हैं कि वसुदेव देवताओं में से एक थे और चेतना जागृत होने के रूप में भगवान् उनके मन के भीतर प्रकट हुए।  