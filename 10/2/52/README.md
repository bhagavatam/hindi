**एवं यूयमपश्यन्त्य आत्मापायमबुद्धय: ।** **नैनं प्राप्स्यथ शोचन्त्य: पङ्क्षत वर्षशतैरपि ॥ ५७॥** 

**शब्दार्थ** 

**एवम्—** **इस प्रकार** **; यूयम्—** **तुम सब** **; अपश्यन्त्य:—** **न देखकर** **; आत्म-अपायम्—** **अपनी मृत्यु को** **; अबुद्धय:—** **हे मूर्खों** **; न—** **नहीं** **; एनम्—** **उसको** **; प्राप्स्यथ—** **प्राप्त करोगी** **; शोचन्त्य:—** **शोक करती हुई** **; पतिम्—** **अपने पति के लिए** **; वर्ष-शतै:—** **सैकड़ों** **वर्षों तक** **; अपि—** **भी।** **.** 

**इस प्रकार छोटे बालक के वेष में यमराज ने सभी रानियों को बताया : तुम सब इतनी मूर्ख** **हो तुम शोक तो कर रही हो किन्तु तुम शोक तो कर रही हो किन्तु अपनी मृत्यु को भी नहीं देख** **रही हो। अल्प ज्ञान के वशीभूत होकर तुम यह नहीं जानती हो कि यदि तुम सैकड़ों वर्षों तक भी** **अपने मृत पति के लिए शोक करो तो भी तुम उसे जीवित नहीं कर सकती और तब तक तुश्हारा** **जीवन समाप्त हो जाएगा।** **तात्पर्य :** एक बार यमराज ने महाराज युधिष्ठिर से पूछा—''इस संसार में आश्चर्यमय वस्तु क्या है?ÓÓ महाराज युधिष्ठिर ने उत्तर दिया ( *महाभारत* वनपर्व ३१३.११६)— *अहन्यहनि भूतानि गच्छन्तीह यमालयम्।* *शेषा:स्थावरमिच्छन्ति किमाश्चर्यम् अत: परं॥* लाखों जीव प्रतिक्षण मृत्यु को प्राप्त होते हैं, किन्तु मूर्ख जीव तब भी अपने को मृत्युहीन समझता है और मृत्यु की तैयारी नहीं करता। इस संसार की सबसे आश्चर्यमय वस्तु यही है। प्रत्येक व्यक्ति को मरना होता है, क्योंकि वह पूर्णतया प्रकृति के वश में होता है, फिर भी हर व्यकि्त अपने को स्वतंत्र मानता है, वह जो चाहे सो कर सकता है और वह कभी मरेगा नहीं, अपितु सदा जीवित रहेगा। तथाकथित विज्ञानी विविध योजनाएँ बना रहे हैं जिससे जीव भविष्य में सदैव जीवित रहेंगे, किन्तु जब वे ऐसे वैज्ञानिक ज्ञान में लगे रहते हैं तभी यमराज उन्हें उनके तथाकथित शोधकार्य से छीन लेता है।  

**श्रीहिरण्यकशिपुरुवाच** 