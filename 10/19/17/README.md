**गोपीनां परमानन्द आसीद्गोविन्ददर्शने ।** **क्षणं युगशतमिव यासां येन विनाभवत् ॥ १६॥** 

**शब्दार्थ** 

**गोपीनाम्—** **गोपियों के लिए** **; परम-आनन्द:—** **सर्वोच्च सुख** **; आसीत्—** **हुआ** **; गोविन्द-दर्शने—** **गोविन्द को देखने में** **; क्षणम्—** **एक क्षण** **; युग-शतम्—** **एक सौ युग** **; इव—** **स²श** **; यासाम्—** **जिनके लिए** **; येन—** **जिसके (कृष्ण)** **; विना—** **बिना** **; अभवत्—** **हो गया।** **.** 

**गोविन्द को घर आते देखकर तरुण गोपियों को अत्यन्त आनंद प्राप्त हुआ क्योंकि उनकी** **संगति के बिना एक क्षण भी उन्हें सौ युगों के समान प्रतीत हो रहा था।** **तात्पर्य :** ग्वालबालों को दावाग्नि से बचाने के बाद कृष्ण ने अपने विरह की अग्नि में जलती हुई गोपियों को बचाया। श्रीमती राधारानी इत्यादि गोपियों के मन में कृष्ण के प्रति अतीव प्रेम है और उनसे एक क्षण का भी वियोग उनके लिए लाखों वर्ष के तुल्य बन जाता है। गोपियाँ कृष्ण की सबसे महान् भक्त हैं और कृष्ण के साथ उनकी विशिष्ट लीलाएँ अगले अध्यायों में वॢणत हैं। *इस प्रकार श्रीमद्भागवत के दसवें स्कंध के अन्तर्गत ''दावानल का निगला जानाÓÓ नामक उन्नीसवें* *अध्याय के श्री श्रीमद् ए.सी. भक्तिवेदान्त स्वामी प्रभुपाद के विनीत सेवकों द्वारा रचित तात्पर्य पूर्ण* *हुए।* 