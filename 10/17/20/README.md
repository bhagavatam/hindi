**तदा शुचिवनोद्भूतो दावाग्नि: सर्वतो व्रजम् ।** **सुप्तं निशीथ आवृत्य प्रदग्धुमुपचक्रमे ॥ २१॥** 

**शब्दार्थ** 

**तदा—** **तभी** **; शुचि—** **ग्रीष्मकालीन** **; वन—** **जंगल में** **; उद्भूत:—** **उत्पन्न** **; दाव-अग्नि:—** **ज्वाला** **; सर्वत:—** **सारी दिशाओं में** **;** **व्रजम्—** **वृन्दावन के लोगों को** **; सुप्तम्—** **सोये हुए** **; निशीथे—** **अर्धरात्रि में** **; आवृत्य—** **घेरकर** **; प्रदग्धुम्—** **जलाने** **; उपचक्रमे—** **लगी।** **.** 

**रात्रि में जब वृन्दावन के सभी लोग सोये हुए थे तो सूखे ग्रीष्मकालीन जंगल में भीषण आग** **भड़क उठी। इस आग ने चारों ओर से व्रजवासियों को घेर लिया और उन्हें झुलसाने लगी।** **तात्पर्य :** श्रील सनातन गोस्वामी तथा श्रील विश्वनाथ चक्रवर्ती ठाकुर ने टीका की है कि कदाचित् कालिय के किसी विश्वसनीय मित्र ने अपने मित्र का बदला लेने के लिए दावाग्नि का रूप धारण कर लिया था या फिर कंस के किसी अनुयायी असुर ने वह आग लगाई होगी।  