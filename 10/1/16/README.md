**भूमिर्²प्तनृपव्याजदैत्यानीकशतायुतै: ।** **आक्रान्ता भूरिभारेण ब्रह्माणं शरणं ययौ ॥ १७॥** 

शब्दार्थ **** 

**भूमि:—** **पृथ्वी माता** **; ²प्त—** **गॢवत** **; नृप-व्याज—** **राजाओं का स्वांग भरते हुए अथवा राज्य में साक्षात् परम शक्ति** **; दैत्य—** **असुरों** **की** **; अनीक—** **सैनिकों की सेना** **; शत-अयुतै:—** **सैकड़ों हजारों में, असंलय** **; आक्रान्ता—** **बोझिल होकर** **; भूरि-भारेण—** **व्यर्थ** **की सेना के बोझ से** **; ब्रह्माणम्—** **ब्रह्मा के पास** **; शरणम्—** **शरण खोजने** **; ययौ—** **गयी।** **.** 

**एक बार माता पृथ्वी राजाओं के वेश में गॢवत लाखों असुरों की सेना से बोझिल हो उठी तो** **वह इससे छुटकारा पाने के लिए ब्रह्मा के पास पहुँची।** **तात्पर्य :** जब भी संसार अनावश्यक सैनिक व्यवस्थाओं से बोझिल हो उठता है और जब भी विविध आसुरी राजाओं का शासन होता है, तो इस बोझ के कारण भगवान् को प्रकट होना पड़ता है। *भगवद्गीता* (४.७) में भगवान् कहते हैं : *यदा यदा हि धर्मस्य ग्लानिर्भवति भारत।* *अवयुत्थानमधर्मस्य तदात्मानं सृजाश्यहम्॥* ''हे भरतवंशी! जब-जब धर्म का ह्रास होता है और अधर्म का प्राबल्य होता है तब-तब मैं अवतीर्ण होता हूँ।ÓÓ जब इस धरा के निवासी नास्तिक तथा ईश्वरविहीन हो जाते हैं, तो वे कूकरों- सूकरों की स्थिति को प्राप्त होते हैं और उनका एक ही कार्य रह जाता है, वह है परस्पर भूँकना। यही *धर्मस्य ग्लानि* अर्थात् जीवन लक्ष्य से विचलन है। मनुष्य जीवन तो कृष्णभावनामृत में सर्वोच्च सिद्धि प्राप्त करने के निमित्त है, किन्तु जब लोग ईश्वरविहीन हो जाते हैं और राज्याध्यक्ष या राजा अपनी सैन्यशक्ति पर अनावश्यक गर्व करने लगते हैं, तो उनका कार्य युद्ध करना तथा अपने विभिन्न राज्यों की सैन्य शक्ति को बढ़ाना रह जाता है। इसीलिए आजकल ऐसा प्रतीत होता है कि हर राज्य तृतीय विश्व- युद्ध की तैयारी के लिए परमाणु हथियार बनाने में व्यस्त है। ऐसी तैयारी व्यर्थ है और इससे राज्य के प्रधानों का मिथ्या अहंकार प्रतिबिश्बित होता है। प्रधान शासक का असली कार्य तो जीवन के विभिन्न विभागों में सामान्य लोगों को कृष्णभावनामृत का प्रशिक्षण देकर उन्हें सुखी बनाना है। *चातुर्वण्र्यं मया* *सृष्टं गुणकर्मविभागश:* ( *भगवद्गीता* ४.१३)। नेता को चाहिए कि लोगों को ब्राह्मण, क्षत्रिय, वैश्य तथा शूद्र का प्रशिक्षण दे और उन्हें अनेक वृत्तिपरक कार्यों में लगाये जिससे वे कृष्णभावनामृत की दिशा में प्रगति कर सकें। किन्तु हो यह रहा है कि चोर तथा उचक्के रक्षक के वेश में मतदान-पद्धति की व्यवस्था करते हैं और प्रजातंत्र के नाम पर वे येन-केन प्रकारेण सत्ता में आकर प्रजा का शोषण करते हैं। यहाँ तक कि बहुत पुराने जमाने में असुरगण, जो कि ईशभावनामृत से विहीन थे, राज्य के प्रधान बन गए थे और अब फिर से वैसा ही हो रहा है। संसार के विभिन्न राज्य सैन्यशक्ति को व्यवस्थित करने में लगे हुए हैं। कभी-कभी तो वे इस कार्य के लिए सरकार की आय का ६५ प्रतिशत खर्च कर देते हैं। किन्तु लोगों की कठिन कमाई को इस तरह क्यों फूँका जाए? वर्तमान विश्व परिस्थिति को देखते हुए कृष्णभावनामृत आन्दोलन के रूप में कृष्ण अवतरित हुए हैं। यह स्वाभाविक ही है क्योंकि कृष्णभावनामृत आन्दोलन के बिना विश्व में शान्ति और सुख स्थापित नहीं हो सकता।  