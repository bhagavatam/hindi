**सत्त्वं रजस्तम इति प्रकृतेर्नात्मनो गुणा: ।** **न तेषां युगपद्राजन्ह्रास उल्लास एव वा ॥ ७॥** 

**शब्दार्थ** 

**सत्त्वम्—** **सतोगुण** **; रज:—** **रजोगुण** **; तम:—** **तमोगुण** **; इति—** **इस प्रकार** **; प्रकृते:—** **भौतिक प्रकृति के** **; न—** **नहीं** **; आत्मन:—** **आत्मा के** **; गुणा:—** **गुण** **; न—** **नहीं** **; तेषाम्—** **उनके** **; युगपत्—** **एकसाथ** **; राजन्—** **हे राजा** **; ह्रास:—** **कमी** **; उल्लास:—** **प्रधानता** **;** **एव—** **निश्चय ही** **; वा—** **अथवा।** **.** 

**हे राजा परीक्षित, सत्व, रज, तम—ये तीनों भौतिक गुण भौतिक जगत से सश्बद्ध हैं, अत:** **ये भगवान् को छू तक नहीं पाते। ये तीनों गुण एकसाथ बढ़ या घट कर कार्य नहीं कर सकते।** **तात्पर्य :** भगवान् की मूल स्थिति समभाव (समानता) की है। वे सतो, रजो वा तमोगुण से तनिक भी प्रभावित नहीं होते क्योंकि ये भौतिक गुण उनका स्पर्श तक नहीं कर पाते। अतएव भगवान् को परम ईश्वर कहा जाता है। *ईश्वर: परम: कृष्ण:* —वे परम नियन्ता हैं। वे भौतिक गुणों का नियंत्रण करते हैं ( *दैवी ह्येषा गुणमयी मम माया* )। *मयाध्यक्षेण प्रकृति: सूयते* —प्रकृति अर्थात् भगवान् के आदेश पर कार्य करती है। तो फिर वे प्रकृति के गुणों के अधीन कैसे हो सकते हैं? वे प्राकृतिक गुणों से प्रभावित कैसे हो सकते है? अतएव भगवान् द्वारा पक्षपात किये जाने का प्रश्न ही नहीं उठता।  