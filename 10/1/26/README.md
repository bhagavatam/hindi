**यथा वैरानुबन्धेन मत्र्यस्तन्मयतामियात् ।** **न तथा भक्तियोगेन इति मे निश्चिता मति: ॥ २७॥** 

**शब्दार्थ** 

**यथा—** **जिस तरह** **; वैर-अनुबन्धेन—** **निरन्तर शत्रुता से** **; मत्र्य:—** **व्यक्ति** **; तत्-मयताम्—** **उनमें तल्लीनता** **; इयात्—** **प्राप्त कर** **सकता है** **; न—** **नहीं** **; तथा—** **उसी तरह** **; भक्ति-योगेन—** **भक्ति से** **; इति—** **इस प्रकार** **; मे—** **मेरा** **; निश्चिता—** **निश्चित** **; मति:—** **मत,** **विचार।** **.** 

**नारद मुनि ने आगे बताया—मनुष्य को भक्ति द्वारा भगवान् के विचार में ऐसी गहन** **तल्लीनता प्राप्त नहीं हो सकती जितनी कि उनके प्रति शत्रुता के माध्यम से। ऐसा मेरा विचार है।** **तात्पर्य :** सर्वोच्च शुद्ध भक्त श्रीमान् नारद मुनि शिशुपाल जैसे कृष्ण के शत्रुओं की प्रशंसा करते हैं, क्योंकि उनके मन पूर्णतया सदा कृष्ण में लीन रहते हैं। निस्सन्देह, वह शत्रु अपने में कृष्णभावनामृत में पूर्णतया लीन न रहने का अभाव पाता है। किन्तु इसका अर्थ यह भी नहीं है कि कृष्ण के शत्रु कृष्ण के शुद्ध भक्तों से बढ़कर होते हैं। *चैतन्य-चरितामृत* (आदि ५.२०५) में कृष्णदास कविराज गोस्वामी भी इसी विनीत भाव से अपने विषय में सोचते हैं— *जगाइ माधाइ हैते मुञि से पापिष्ठ।* *पुरीषेर कीट हैते मुञि से लघिष्ठ॥* ''मैं जगाइ तथा माधाइ से भी निकृष्ट पापी हूँ और मैं मल के कीड़े से भी नीचे हूँ।ÓÓ शुद्ध भक्त अपने को सदैव दूसरों से हीन समझता है। यदि कोई भक्त भगवान् की सेवा करने के निमित्त श्रीमती राधारानी के पास जाता है, तो वे भी यही सोचती हैं कि यह भक्त मुझसे बढ़कर है। इस तरह नारद मुनि कहते हैं कि उनके मतानुसार कृष्ण के शत्रु अच्छी स्थिति में होते हैं, क्योंकि वे इन विचारों में कि कृष्ण उनका वध करेंगे, पूर्णतया लीन रहते हैं जिस प्रकार अत्यन्त विषयी मनुष्य सदैव षियों तथा उनकी संगति के विषय में सोचता रहता है। इस सश्बन्ध में मुलय बात यह है कि मनुष्य को चौबीसों घण्टे कृष्ण के विचारों में लीन रहना चाहिये। वृन्दावन में दॢशत *राग-मार्ग* में अनेक भक्त हैं। चाहे *दास्य-रस* हो, *सलय-रस* हो, *वात्सल्य-* *रस* हो या *माधुर्य-रस,* कृष्ण के भक्त सदैव कृष्ण के विचारों में अभिभूत रहते हैं। जब कृष्ण वृन्दावन से दूर जंगल में गौवें चराते तो गोपियाँ सदैव माधुर्य-रस में इन विचारों में मग्न रहती है कि कृष्ण जंगल में किस प्रकार विचरण करते होंगे। उनके पाँवों के तलवे इतने कोमल हैं कि गोपियाँ उनके चरणकमलों को अपने वक्षस्थलों पर रखने का साहस नहीं कर पातीं। निस्सन्देह, वे अपने वक्ष:स्थलों को कृष्ण के चरणकमलों के लिए बहुत कठोर स्थान समझती है, फिर भी वे चरणकमल जंगल में भ्रमण करते हैं, जो कांटेदार पौंधो से भरा हुआ है। गोपियाँ अपने-अपने घरों में ऐसे विचारों में मग्न रहती हैं, यद्यपि कृष्ण उनसे दूर होते हैं। इसी तरह कृष्ण अपने तरुण मित्रों के साथ खेलते हैं, तो माता यशोदा को यही विचार सताता रहता है कि कृष्ण लगातार खेलते रहने के कारण ठीक से भोजन नहीं कर पाते, अतएव वे कमजोर पड़ते जा रहे हैं। ये उन आनन्दानुभूतियों के उदाहरण हैं, जो कृष्ण की सेवा करते समय वृन्दावन में प्रकट होती थीं। नारद मुनि ने इस श्लोक में इस सेवा की अप्रत्यक्ष प्रशंसा की है। विशेष रूप से बद्धजीवों के लिए नारद मुनि बताते हैं कि उन्हें किसी ना किसी तरह कृष्ण के विचारों में मग्न रहना चाहिये, क्योंकि इससे मनुष्य इस संसार के सारे भय से बच जावेगा। कृष्ण के विचारों में पूरी तरह निमग्न रहना भक्ति योग की चरम स्थिति है।  