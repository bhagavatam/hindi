**प्रदाय मृत्यवे पुत्रान्मोचये कृपणामिमाम् ।** **सुता मे यदि जायेरन्मृत्युर्वा न म्रियेत चेत् ॥ ४९॥** **विपर्ययो वा ङ्क्षक न स्याद्गतिर्धातुर्दुरत्यया ।** **उपस्थितो निवर्तेत निवृत्त: पुनरापतेत् ॥ ५०॥** 

शब्दार्थ **** 

**प्रदाय—** **देने का वादा करके** **; मृत्यवे—** **देवकी के लिए कालस्वरूप कंस को** **; पुत्रान्—** **पुत्रों को** **; मोचये—** **आसन्न संकट से** **छुड़ाने के लिए** **; कृपणाम्—** **निर्दोष** **; इमाम्—** **देवकी को** **; सुता:—** **पुत्र** **; मे—** **मेरे** **; यदि—** **यदि** **; जायेरन्—** **उत्पन्न होंगे** **; मृत्यु:—** **कंस** **; वा—** **अथवा** **; न—** **नहीं** **; म्रियेत—** **मरना होगा** **; चेत्—** **यदि** **; विपर्यय:—** **इसके विपरीत** **; वा—** **अथवा** **; किम्—** **क्या** **; न—** **नहीं** **; स्यात्—** **हो सकता है** **; गति:—** **गति** **; धातु:—** **प्रारब्ध की** **; दुरत्यया—** **समझना मुश्किल है** **; उपस्थित:—** **अभी प्राप्त होने** **वाला** **; निवर्तेत—** **रुक सकता है** **; निवृत्त:—** **देवकी की मृत्यु को रोकने पर** **; पुन: आपतेत्—** **भविष्य में फिर हो सके (तो मैं क्या** **कर सकता हूँ)।** **.** 

**वसुदेव ने विचार किया: मैं मृत्यु रूपी कंस को अपने सारे पुत्र देकर देवकी के प्राण बचा** **सकता हूँ। हो सकता है कि कंस मेरे पुत्रों के जन्म के पूर्व ही मर जाए, या फिर जब उसे मेरे पुत्र** **के हाथों से मरना लिखा है, तो मेरा कोई पुत्र उसे मारे ही। इस समय मुझे चाहिए कि मैं कंस को** **अपने सारे पुत्रों को सौंपने की प्रतिज्ञा कर लूँ जिससे कंस अपनी यह धमकी त्याग दे और यदि** **आगे चलकर कंस मर जाता है, तो फिर मुझे डरने की कोई बात नहीं रह जाती।** **तात्पर्य :** अपने पुत्रों को कंस को सौंपने का वचन देकर वसुदेव अपनी पत्नी देवकी के प्राण बचाना चाह रहे थे। उन्होंने सोचा, ''हो सकता है भविष्य में कंस मर जाए या हो सकता है कि मेरे पुत्र ही न हों। यदि पुत्र उत्पन्न भी हो और मैं उसे कंस को दे दूँ तो कंस उसके हाथों मर सकता है क्योंकि दैववश कुछ भी हो सकता है। यह समझ सकना बहुत कठिन है कि विधाता द्वारा किस तरह व्यवस्था की जाती है।ÓÓ इस तरह वसुदेव ने निश्चय किया कि मैं देवकी को मृत्यु के आसन्न संकट से उबारने के लिए अपने पुत्रों को कंस के हाथों सौंप देने का वचन दे दूँ।  