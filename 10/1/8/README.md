**जयकाले तु सत्त्वस्य देवर्षीन्रजसोऽसुरान् ।** **तमसो यक्षरक्षांसि तत्कालानुगुणोऽभजत् ॥ ८॥** 

**शब्दार्थ** 

**जय-काले—** **प्रसिद्धि के समय में** **; तु—** **निस्मन्देह** **; सत्त्वस्य—** **सतोगुण का** **; देव—** **देवताओं** **; ऋषीन्—** **तथा ऋषियों को** **;** **रजस:—** **रजोगुण का** **; असुरान्—** **असुरों को** **; तमस:—** **तमोगुण का** **; यक्ष-रक्षांसि—** **यक्षों तथा राक्षसों को** **; तत्-काल-** **अनुगुण:—** **विशेष अवसर के अनुकूल** **; अभजत्—** **अपनाया।** **.** 

**जब सतोगुण प्रधान होता है, तो ऋषि तथा देवता उस गुण के बल पर समुन्नति करते हैं** **जिससे वे परमेश्वर द्वारा प्रोत्साहित एवं प्रेरित किये जाते हैं। इसी प्रकार जब रजोगुण प्रधान होता** **है, तो असुरगण फूलते-फलते हैं और जब तमोगुण प्रधान होता है, तो यक्ष तथा राक्षस समृद्धि** **पाते हैं। भगवान् प्रत्येक के हृदय में स्थित रह कर सतोगुण, रजोगुण तथा तमोगुण के फलों को** **पुष्ट करते हैं।** **तात्पर्य :** भगवान् किसी का पक्ष नहीं लेते। बद्धजीव प्रकृति के विभिन्न गुणों के वशीभूत रहता है और प्रकृति के पीछे भगवान् का हाथ रहता है, किन्तु किसी की विजय तथा हानि सतोगुण, रजोगुण तथा तमोगुण के फल हैं। भगवान् के पक्षपात के नहीं बरतते। श्रील जीवगोस्वामी *भागवत-सन्दर्भ* में स्पष्ट करते हैं : *सत्त्वादयो न सन्तीशे यत्र च प्राकृता गुणा:।* *स शुद्ध: सर्वशुद्धेवय: पुमानाद्य: प्रसीदतु॥* *ह्लादिनी सन्धिनी सश्वित् त्वय्येका सर्वसंस्थितौ।* *ह्लादतापकरी मिश्रा त्वयि नो गुणवॢजते॥* *भागवत सन्दर्भ* के इस कथन के अनुसार भगवान् सदैव भौतिक गुणों से परे रहते हैं और इन गुणों से कभी प्रभावित नहीं होते। यही गुण जीव में भी पाया जाता है, लेकिन चूँकि वह प्रकृति द्वारा बद्ध है, अतएव भगवान् की ह्लादिनी शक्ति भी बद्धजीव के लिए कष्टकारक होती है। भौतिक जगत में बद्धजीव द्वारा भोगे गये सुख के साथ-साथ अनेक कष्ट आते हैं। उदाहरणार्थ, हमने दो महायुद्ध देखे हैं, जो रजोगुण तथा तमोगुण के द्वारा संचालित थे और इसमें दोनों ही पक्ष वास्तव में विनष्ट हो गए। जर्मनी ने अंग्रजों के विरुद्ध युद्ध छेड़ा था जिससे वे विनष्ट हो जाँए, किन्तु परिणाम यह हुआ कि दोनों ही पक्ष विनष्ट हो गये। भले ही कागज पर सही, मित्र राष्ट्र विजयी तो हुए किन्तु वस्तुत: उनमें से कोई विजयी नहीं हुआ। अत: हमें यह निष्कर्ष निकालना चाहिए कि भगवान् किसी का पक्षपात नहीं करते। हर व्यक्ति प्रकृति के विविध गुणों के प्रभाव के अन्तर्गत कर्म करता है और जब विविध गुण प्रधान हो जाते हैं, तो देवता या असुर विविध गुणों के प्रभाव से विजयी प्रतीत होते हैं। हर व्यक्ति अपने-अपने सगुण कर्मों का फल भोगता है। इसकी पुष्टि *भगवद्गीता* (१४.११-१३) में भी हुई है। *सर्वद्वारेषु देहेऽस्मिन् प्रकाश उपजायते।* *ज्ञानं यदा तदा विद्याद् विवृद्धं सत्त्वमित्युत॥* *लोभ: प्रवृत्तिरारश्भ: कर्मणामशम: स्पृहा।* *रजस्येतानि जायन्ते विवृद्धे भरतर्षभ॥* *अप्रकाशोऽप्रवृत्तिश्च प्रमादो मोह एव च।* *तमस्येतानि जायन्ते विवृद्धे कुरुनन्दन॥* ''सतोगुण के प्रकाट्यों का अनुभव तब होता है जब शरीर के सभी द्वार ज्ञान द्वारा आलोकित हो जाते है।ÓÓ हे भारतश्रेष्ठ! जब रजोगुण में वृद्धि होती है, तो अत्यधिक आसक्ति, अदश्य इच्छा, लालसा तथा अतीव उद्योग के लक्षण उत्पन्न होते हैं।ÓÓ हे कुरुनन्दन! जब तमोगुण में वृद्धि होती है, तो अज्ञान उन्मत्तता, मोह, जड़ता तथा अंधकार प्रकट होते हैं।ÓÓ प्रत्येक हृदय में वास करने वाले भगवान् विभिन्न गुणों की वृद्धि से होने वाले फलों को ही देते हैं; वे निष्पक्ष हैं। वे लाभ तथा हानि का निरीक्षण करते हैं, किन्तु उसमें हाथ नहीं लगाते। प्रकृति के गुण एकसाथ कार्यशील नहीं होते। इन गुणों की अन्योन्य क्रियाएँ ऋतु-परिवर्तनों की भाँति हैं। कभी रजोगुण में वृद्धि होती है, तो कभी तमोगुण में और कभी-कभी सतोगुण में। सामान्य रूप से देवताओं में सत्त्वगुण पाया जाता है, अतएव जब असुर तथा देवता युद्ध करते हैं, तो देवताओं की विजय होती है, क्योंकि उनमें सत्त्वगुण का प्राधान्य रहता है। किन्तु यह भगवान् का पक्षपात नहीं है।  