**कथं तस्मिन्भगवति दुरवग्राह्यधामनि ।** **पश्यतां सर्वलोकानां लयमीयतुरञ्जसा ॥ २०॥** 

**शब्दार्थ** 

**कथम्—** **कैसे** **; तस्मिन्—** **उसमें** **; भगवति—** **भगवान् में** **; दुरवग्राह्य—** **प्राप्त करने में कठिन** **; धामनि—** **जिसका स्वभाव** **;** **पश्यताम्—** **देखते-देखते** **; सर्व-लोकानाम्—** **सारे लोगों के** **; लयम् ईयतु:—** **लीन हो गये** **; अञ्जसा—** **सरलता से।** **.** 

**यह कैसे सश्भव हो पाया कि शिशुपाल तथा दन्तवक्र अनेक महापुरुषों की उपस्थिति में उन** **कृष्ण के शरीर में सरलता से प्रविष्ट हो सके, जिन भगवान् की प्रकृति को प्राप्त कर पाना इतना** **कठिन है?** **तात्पर्य :** शिशुपाल तथा दन्तवक्र पूर्वजन्म में वैकुण्ठ के द्वारपाल जय और विजय थे। उनका अन्तिम लक्ष्य कृष्ण के शरीर में लीन होना नहीं था। वे कुछ काल तक लीन रहे, किन्तु बाद में उन्हें प्रभु के लोक में रहने तथा उन्हीं के समान शरीर प्राप्त करने, *सारूप्य* तथा *सालोक्य* मुक्ति प्राप्त करने, का अवसर मिला। शाष साक्षी है कि यदि कोई परमेश्वर की निन्दा करता है, तो उसको अनेक ब्राह्मणों का वध करने वाले व्यक्ति की अपेक्षा लाखों वर्षों तक नारकीय जीवन बिताने का दण्ड दिया जाता है। किन्तु शिशुपाल को नारकीय जीवन में प्रवेश नहीं करना पड़ा; वह तो तुरन्त ही सरलता से *सायुज्य* *मुक्ति* को प्राप्त हुआ। शिशुपाल को ऐसा सुअवसर दिया जाना कोरी कथा नहीं है। वहाँ पर उपस्थित सभी लोगों ने इसे देखा, अतएव साक्ष्य की कमी नहीं है। लेकिन यह हुआ कैसे? महाराज युधिष्ठिर अत्यन्त चकित थे।  