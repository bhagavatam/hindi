**राजधानी तत: साभूत्सर्वयादवभूभुजाम् ।** **मथुरा भगवान्यत्र नित्यं सनि्नहितो हरि: ॥ २८॥** 

शब्दार्थ **** 

**राजधानी—** **राजधानी** **; तत:—** **उस समय से** **; सा—** **वह (मथुरा नामक नगरी तथा देश)** **; अभूत्—** **बन गया** **; सर्व-यादव-** **भूभुजाम्—** **यदुवंश में होने वाले सारे राजाओं की** **; मथुरा—** **मथुरा नामक स्थान** **; भगवान्—** **भगवान्** **; यत्र—** **जहाँ** **; नित्यम्—** **शाश्वत रूप से** **; सन्निहित:—** **घनिष्टतापूर्वक सश्बद्ध, नित्यवास करते हुए** **; हरि:—** **भगवान्।** **.** 

**उस समय से मथुरा नगरी सारे यदुवंशी राजाओं की राजधानी बनी रही। मथुरा नगरी तथा** **मथुरा जनपद कृष्ण से घनिष्टतापूर्वक जुड़े हैं क्योंकि वहाँ कृष्ण का नित्य वास है।** **तात्पर्य :** ऐसा ज्ञात होता है कि मथुरा नगरी भगवान् कृष्ण का नित्य धाम है। यह कोई सामान्य भौतिक नगरी नहीं क्योंकि यह सदा से पूर्ण पुरुषोत्तम भगवान् से जुड़ी हुई है। वृन्दावन मथुरा की सीमा के अन्तर्गत है और आज भी विद्यमान है। चूँकि मथुरा तथा वृन्दावन का कृष्ण से शाश्वत सश्बन्ध है इसलिए कहा जाता है कि कृष्ण वृन्दावन को कभी नहीं छोड़ते ( *वृन्दावनं परित्यज्य पदमेकं न* *गच्छति* )। सश्प्रति मथुरा जिले के अन्तर्गत वृन्दावन दिव्य स्थान के रूप में मान्य है और जो भी वहाँ जाता है, शुद्ध बन जाता है। नवद्वीप धाम भी व्रजभूमि से घनिष्टतापूर्वक सश्बद्ध है। इसीलिए श्रील नरोत्तमदास ठाकुर कहते हैं— *श्रीगौडमण्डल भूमि, येबा जाने चिन्तामणि* *ताऽर हय व्रजभूमे वास* ''व्रजभूमिÓÓ द्योतक है मथुरा-वृन्दावन का और गौड़ मण्डल भूमि के अन्तर्गत नवद्वीप आता है। ये दोनों स्थान अभिन्न हैं। इसलिए नवद्वीप धाम का कोई भी वासी जो कृष्ण तथा चैतन्य महाप्रभु को एक रूप में जानता है, वह व्रजभूमि मथुरा-वृन्दावन में वास करता है। महाप्रभु ने बद्धजीवों को मथुरा, वृन्दावन तथा नवद्वीप में वास करना और भगवान् से प्रत्यक्ष सश्बन्ध स्थापित करना आसान बना दिया है। इन स्थानों में रहने से ही मनुष्य भगवान् के सश्पर्क में आ सकता है। ऐसे अनेक भक्त हैं, जो वृन्दावन तथा मथुरा छोड़कर अन्यत्र न जाने का व्रत लेते हैं। यह अच्छी बात है, किन्तु यदि कोई व्यक्ति भगवान् की सेवा करने के लिए वृन्दावन, मथुरा या नवद्वीप धाम को छोड़ता है, तो उसका सश्बन्ध भगवान् से टूटता नहीं। जो हो, हमें चाहिए कि मथुरा-वृन्दावन तथा नवद्वीप धाम के दिव्य महत्त्व को समझना चाहिए। जो व्यक्ति इन स्थानों में रहकर भक्ति करता है, वह शरीर त्यागने के बाद निश्चित रूप से भगवद्धाम जाता है। इस प्रकार *मथुरा भगवान् यत्र नित्यं सनि्नहितो हरि:* —ये वचन विशेष महत्त्व रखते हैं। भक्त को चाहिए कि इस उपदेश का पूरा-पूरा लाभ उठाए। जब भी भगवान् अवतीर्ण होते हैं, तो मथुरा में ही अवतीर्ण होते हैं क्योंकि इस स्थान से उनका घनिष्ठ सश्बन्ध है। इसलिए मथुरा तथा वृन्दावन इस धराधाम में स्थित होते हुए भी भगवान् के दिव्य धाम हैं।  