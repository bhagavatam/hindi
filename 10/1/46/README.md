**मृत्युर्बुद्धिमतापोह्यो यावद्बुद्धिबलोदयम् ।** **यद्यसौ न निवर्तेत नापराधोऽस्ति देहिन: ॥ ४८॥** 

शब्दार्थ **** 

**मृत्यु:—** **मृत्यु** **; बुद्धि-मता—** **बुद्धिमान व्यक्ति द्वारा** **; अपोह्य:—** **दूर रहना चाहिए** **; यावत्—** **जब तक** **; बुद्धि-बल-उदयम्—** **बुद्धि** **तथा शारीरिक शक्ति रहते हुए** **; यदि—** **यदि** **; असौ—** **वह (मृत्यु)** **; न निवर्तेत—** **रोकी नहीं जा सकती** **; न—** **नहीं** **; अपराध:—** **अपराध** **; अस्ति—** **है** **; देहिन:—** **मृत्यु संकट में फँसे व्यक्ति का।** **.** 

**बुद्धिमान मनुष्य को चाहिए कि जब तक बुद्धि तथा शारीरिक पराक्रम रहे, तब तक मृत्यु से** **बचने का प्रयास करता रहे। हर देहधारी का यही कर्तव्य है। यदि उद्यम करने पर भी मृत्यु को** **टाला नहीं जा सके, तो मृत्यु को वरण करने वाला मनुष्य अपराधी नहीं है।** **तात्पर्य :** असामयिक मृत्यु का सामना करने वाले व्यक्ति के लिए स्वाभाविक है कि वह अपनी रक्षा का पूरा प्रयत्न करे। यद्यपि मृत्यु निश्चित है, किन्तु प्रत्येक व्यकि्त को चाहिए कि उससे बचे और बिना विरोध के मृत्यु को वरण न करे क्योंकि प्रत्येक जीव नित्य आत्मा है। चूँकि मृत्यु इस जगत में निन्दनीय जीवन पर थोपा गया दण्ड होती है, अत: वैदिक संस्कृति मृत्यु से बचने पर आधारित है ( *त्यक्त्वा देहं पुनर्जन्म नैति* )। हर व्यक्ति को चाहिए कि आध्यात्मिक जीवन का अनुशीलन करके मृत्यु तथा पुनर्जन्म से बचने का प्रयास करे और जीवित रहने के लिए संघर्ष किए बिना मृत्यु के सामने घुटने न टेके। जो व्यक्ति मृत्यु को रोकने का प्रयास नहीं करता वह बुद्धिमान मनुष्य नहीं है। चूँकि देवकी को आसन्न मृत्यु का सामना करना पड़ रहा था अतएव वसुदेव का कर्तव्य था कि उसे प्राणपण से बचाते। अत: उन्होंने कंस को फुसलाने का दूसरा तरीका सोचा जिससे देवकी को बचाया जा सके।  