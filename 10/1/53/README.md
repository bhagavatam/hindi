**अथ काल उपावृत्ते देवकी सर्वदेवता ।** **पुत्रान्प्रसुषुवे चाष्टौ कन्यां चैवानुवत्सरम् ॥ ५६॥** 

शब्दार्थ **** 

**अथ—** **तत्पश्चात्** **; काले—** **समय बीतने पर** **; उपावृत्ते—** **परिपक्व होने पर** **; देवकी—** **कृष्ण के पिता वसुदेव की पत्नी ने** **; सर्व-** **देवता—** **देवकी, जिसके लिए सारे देवता तथा स्वयं भगवान् प्रकट हुए** **; पुत्रान्—** **पुत्रों को** **; प्रसुषुवे—** **उत्पन्न किया** **; च—** **तथा** **;** **अष्टौ—** **आठ** **; कन्यां च—** **तथा एक कन्या सुभद्रा को भी** **; एव—** **निस्सन्देह** **; अनुवत्सरम्—** **वर्षानुवर्ष, प्रतिवर्ष।** **.** 

**तत्पश्चात् प्रति-वर्ष समय आने पर ईश्वर तथा अन्य देवताओं की माता देवकी ने एक शिशु** **को जन्म दिया। इस तरह एक के बाद एक उनके आठ पुत्र तथा सुभद्रा नामक एक कन्या उत्पन्न** **हुई।** **तात्पर्य :** गुरु को कभी-कभी *सर्वदेवमयोगुरु* कहकर महिमामंडित किया जाता है ( *भागवत*  ११.७.२७)। आध्यात्मिक गुरु की कृपा से विभिन्न प्रकार के देवों को समझा जा सकता है। *देव* शब्द ईश्वर का सूचक है, जो समस्त देवताओं (देवों) का मूल उद्गम है। *भगवद्गीता* (.२) में भगवान् कहते हैं— *अहं आदिॢह देवानाम्* —मैं समस्त देवों का उद्गम हूँ। आदि पुरुष भगवान् विष्णु अपने विभिन्न रूपों में विस्तार करते हैं। *तदैक्षत बहुस्याम्* ( *छान्दोग्य उपनिषद्* ६.२.३)। वे ही अनेक रूपों में विस्तीर्ण हो गए। *अद्वैतम् अच्युतम् अनादिम् अनन्तरूपम्* ( *ब्रह्म-संहिता* ५.३३)। स्वरूप की विभिन्न कोटियाँ *स्वांश* तथा *विभिन्नांश* कहलाती हैं। *स्वांश* अथवा *विष्णु-तत्त्व* भगवान् होते हैं और *विभिन्नांश* *जीवतत्त्व* होते हैं, जो भगवान् के अंश हैं ( *ममैवांशो जीवलोके जीवभूत: सनातन:* )। यदि हम कृष्ण को भगवान् मानकर उनकी पूजा करते हैं, तो भगवान् के सारे अंश स्वत: पुज जाते हैं। *सर्वार्हणमच्युतेज्या* ( *भागवत* ४.३१.१४)। कृष्ण अच्युत कहलाते हैं ( *सेनयोरुभयोर्मध्ये रथं स्थापय* *मेऽच्युत* )। अच्युत कृष्ण की पूजा करने से सारे देवताओं की स्वत: पूजा हो लेती है। तब न तो विष्णु-तत्त्व न ही जीव-तत्त्व को अलग-अलग पूजने की आवश्यकता रह जाती है। यदि कृष्ण पर ध्यान एकाग्र किया जाए तो हर एक की पूजा हो जाती है। अत: कृष्ण को जन्म देने के कारण माता देवकी को *सर्वदेवता* कहा गया है।  