**एवं निशश्य भृगुनन्दन साधुवादं** **वैयासकि: स भगवानथ विष्णुरातम् ।** **प्रत्यच्र्य कृष्णचरितं कलिकल्मषघ्नं** **व्याहर्तुमारभत भागवतप्रधान: ॥ १४॥** 

शब्दार्थ **** 

**सूत: उवाच—** **सूत गोस्वामी ने कहा** **; एवम्—** **इस प्रकार** **; निशश्य—** **सुनकर** **; भृगु-नन्दन—** **हे भृगुवंशी, शौनक** **; साधु-वादम्—** **शुभ प्रश्न** **; वैयासकि:—** **व्यासदेव के पुत्र, शुकदेव गोस्वामी** **; स:—** **वह** **; भगवान्—** **अत्यन्त शक्तिशाली** **; अथ—** **इस प्रकार** **;** **विष्णु-रातम्—** **विष्णु द्वारा सुरक्षित परीक्षित महाराज को** **; प्रत्यच्र्य—** **सादर नमस्कार करके** **; कृष्ण-चरितम्—** **कृष्णकथा को** **;** **कलि-कल्मष-घ्नम्—** **इस कलियुग के कष्टों को कम करने वाली** **; व्याहर्तुम्—** **वर्णन करने के लिए** **; आरभत—** **शुरू किया** **;** **भागवत-प्रधान:—** **शुद्ध भक्तों में प्रमुख शुकदेव गोस्वामी ने।** **.** 

**सूत गोस्वामी ने कहा : हे भृगुपुत्र (शौनक ऋषि), परम आदरणीय व्यासपुत्र भक्त शुकदेव** **गोस्वामी ने महाराज परीक्षित के शुभ प्रश्नों को सुनकर राजा को सादर धन्यवाद दिया। फिर** **उन्होंने कृष्णकथा के विषय में वार्ता प्रारश्भ की जो इस कलियुग के समस्त कष्टों के लिए** **औषधि है।** **तात्पर्य :** *कृष्णचरितं कलिकल्मषघ्नम्* पद सूचित करता है कि विशेषकर इस कलियुग के लिए कृष्ण के कार्यकलाप समस्त कष्टों की रामबाण औषधि हैं। कहा जाता है कि कलियुग के लोग अल्पायु होते हैं और उनमें कृष्णभावनामृत की संस्कृति नहीं पाई जाती। यदि कदाचित् किसी की रुचि आध्यात्मिक संस्कृति में होती भी है, तो उसे विभिन्न प्रकार के अप्रामाणिक स्वामी तथा योगी भ्रान्त करते रहते हैं, जो कृष्णकथा का नाम भी नहीं लेते। इसीलिए अधिकांश लोग अभागे तथा अनेक विपदाओं से ग्रस्त रहते हैं। श्रील व्यासदेव ने इस युग के कष्ट भोग रहे लोगों को छुटकारा दिलाने के लिए ( *कलि कल्मषघ्नम्* ) नारदमुनि के आग्रह पर *श्रीमद्भागवत* लिखा। कृष्णभावनामृत आन्दोलन *श्रीमद्भागवत* की मनोहारी कथाओं के माध्यम से लोगों को प्रबुद्ध करने में जी-जान से लगा है। *श्रीमद्भागवत* तथा *भगवद्गीता* का सन्देश सारे विश्व में, सारे क्षेत्रों में, विशेष रूप से प्रगत शिक्षित लोगों के बीच मान्य हो रहा है । इस श्लोक में श्रील शुकदेव गोस्वामी को *भागवत-प्रधान* कहा गया है और महाराज परीक्षित को *विष्णुरातम्* । इन दोनों शब्दों का एक ही अर्थ है अर्थात् महाराज परीक्षित कृष्ण के महान् भक्त थे और शुकदेव गोस्वामी भी महान् साधु पुरुष तथा कृष्ण के महान् भक्त थे। इन दोनों ने मिलकर कृष्णकथा प्रस्तुत करके कष्ट में फँसी मानवता को बड़ी राहत दी है। *अनर्थोपशमं साक्षाद् भक्ति-योगमधोक्षजे।* *लोकस्याजानतो विद्वांश्चक्रे सात्वतसंहिताम्॥* ''जीव के भौतिक कष्ट, जो उसे व्यर्थ लगने वाले हैं, यदि भक्ति के साथ जोड़ दें तो कम किये जा सकते हैं। किन्तु लोग इसे समझ नहीं पाते इसीलिए विद्वान व्यासदेव ने इस वैदिक ग्रंथ *श्रीमद्भागवत*  की रचना की जो परम सत्य के विषय में है।ÓÓ ( *श्रीमद्भागवत* १.७.६) अधिकांश लोग इस तथ्य से अवगत नहीं होते कि *श्रीमद्भागवत* का सन्देश कलियुग के कष्टों से मानव समाज को छुटकारा दिला सकता है ( *कलिकल्मषघ्नम्* )।  

**श्रीशुक उवाच** 