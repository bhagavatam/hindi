**देहे पञ्चत्वमापन्ने देही कर्मानुगोऽवश: ।** **देहान्तरमनुप्राप्य प्राक्तनं त्यजते वपु: ॥ ३९॥** 

शब्दार्थ **** 

**देहे—** **जब शरीर** **; पञ्चत्वम् आपन्ने—** **पाँच तत्त्वों में बदल जाता है** **; देही—** **देहधारी, जीव** **; कर्म-अनुग:—** **अपने सकाम कर्मों के** **फलों का पालन करता हुआ** **; अवश:—** **स्वत:** **; देह-अन्तरम्—** **दूसरा शरीर (भौतिक तत्त्वों से निॢमत)** **; अनुप्राप्य—** **फल के रूप** **में प्राप्त करके** **; प्राक्तनम्—** **पहले वाला** **; त्यजते—** **छोड़ देता है** **; वपु:—** **शरीर।** **.** 

**जब यह शरीर मिट्टी बन जाता है और फिर से पाँच तत्त्वों में—पृथ्वी, जल, अग्नि, वायु** **तथा आकाश—परिणत हो जाता है, तो शरीर का स्वामी जीव स्वत: अपने सकाम कर्मों के** **अनुसार भौतिक तत्त्वों से बना दूसरा शरीर प्राप्त करता है। अगला शरीर प्राप्त होने पर वह** **वर्तमान शरीर को त्याग देता है।** **तात्पर्य :** *भगवद्गीता* (२.१३) में इसकी पुष्टि हुई है, जिससे आध्यात्मिक ज्ञान के शुभारश्भ का पता चलता है— *देहिनोऽस्मिन् यथा देहे कौमारं यौवनं जरा।* *तथा देहान्तरप्राप्तिर्धीरस्तत्र न मुह्यति॥* ''जिस तरह इस शरीर में देहधारी आत्मा बालपन से युवावस्था और फिर वृद्धावस्था को प्राप्त होता है उसी तरह मृत्यु के समय आत्मा दूसरे शरीर में चला जाता है। स्वरूपसिद्ध व्यक्ति ऐसे परिवर्तन से मोहग्रस्त नहीं होता।ÓÓ व्यक्ति या पशु भौतिक देह नहीं, प्रत्युत भौतिक देह जीवात्मा का आवरण है। *भगवद्गीता* में शरीर की तुलना वष से की गई है और विस्तार से बतलाया गया है कि मनुष्य किस प्रकार अपने वष एक के बाद एक बदलता रहता है। उसी वैदिक ज्ञान की यहाँ पुष्टि हुई है। जीव अर्थात् आत्मा निरन्तर एक के बाद एक शरीर बदलता रहता है। यहाँ तक कि वर्तमान जीवन में भी शरीर बालकपन से कुमारावस्था, कुमारावस्था से युवावस्था और युवावस्था से वृद्धावस्था में बदलता जाता है। इसी कारण जब शरीर काफी वृद्ध हो जाता है, तो जीव इस शरीर को त्याग देता है और प्रकृति के नियमानुसार अपने सकाम कर्मों, इच्छाओं तथा महत्त्वाकांक्षाओं पर आधारित दूसरा शरीर पाता है। प्रकृति के नियम इस अनुक्रम को नियंति्रत करते हैं अत: जीव जब तक बहिरंगा भौतिक शक्ति के नियंत्रण में रहता है तब तक सकाम कर्मों के अनुसार शारीरिक परिवर्तन स्वत: होते रहते हैं। इसलिए वसुदेव कंस को यह बताना चाह रहे थे कि यदि वह षी को मारने का यह पापकर्म करता है, तो अगले जन्म में उसे भौतिक शरीर तो मिलेगा, किन्तु उसे और कष्ट झेलने होंगे। इस तरह वसुदेव ने कंस को सलाह दी कि वह पापकर्म न करे। जो व्यक्ति अपने अज्ञान अर्थात् तमोगुण के कारण पापकर्म करता है उसे निश्नतर शरीर मिलता है। *कारणं गुण-संगोऽस्य सदसद्योनिजन्मसु* ( *भगवद्गीता* १३.२२)। जीवन की लाखों योनियाँ हैं। तो फिर उच्चतर तथा निश्नतर शरीर क्यों मिलते हैं? जीव को ये शरीर प्रकृति के दूषणों के कारण प्राप्त होते हैं। यदि कोई इस जीवन में तमोगुण तथा पापकर्मों ( *दुष्कृती* ) से संदूषित हो जाता है, तो अगले जीवन में उसे निश्चय ही कष्टमय शरीर प्राप्त होगा यह प्रकृति का नियम है। प्रकृति के नियम बद्धजीव की कल्पनाजनक इच्छाओं के अधीन नहीं रहते। अतएव हमारा प्रयास यही होना चाहिए कि सदैव *सत्त्वगुण* के साथ चले और रजोगुण या तमोगुण में लिप्त न हों ( *रजस्तमोभावा:* )। कामेच्छाएँ तथा लोभ जीव को लगातार अज्ञान में रखते हैं और सत्त्वगुण या शुद्ध सत्त्वगुण के पद तक पहुँचने से रोकते हैं। मनुष्य को सलाह दी जाती है कि वह शुद्ध सत्त्वगुण अर्थात् भकि्त के पद को प्राप्त हो क्योंकि तभी वह भौतिक प्रकृति के तीन गुणों के फल से प्रतिरक्षित रहेगा।  