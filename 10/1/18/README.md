**ब्रह्मा तदुपधार्याथ सह देवैस्तया सह ।** **जगाम सत्रिनयनस्तीरं क्षीरपयोनिधे: ॥ १९॥** 

शब्दार्थ **** 

**ब्रह्मा—** **ब्रह्माजी** **; तत्-उपधार्य—** **हर बात को ठीक से समझ कर** **; अथ—** **तत्पश्चात्** **; सह—** **साथ** **; देवै:—** **देवताओं के** **; तया** **सह—** **माता पृथ्वी के साथ** **; जगाम—** **निकट गए** **; स-त्रि-नयन:—** **तीन नेत्रों वाले शिवजी के साथ** **; तीरम्—** **तट पर** **; क्षीर-पय:-** **निधे:—** **क्षीर सागर के।** **.** 

**माता पृथ्वी की विपदा सुनकर ब्रह्माजी, माता पृथ्वी तथा शिवजी एवं अन्य समस्त देवताओं** **के साथ क्षीरसागर के तट पर जा पहुँचे।** **तात्पर्य :** जब ब्रह्माजी पृथ्वी की संकटमय स्थिति को समझ गये तो सबसे पहले वे इस ब्रह्माण्ड के विविध कार्यों का भार सँभालने वाले भगवान् इन्द्र तथा संहार के लिए उत्तरदायी शिवजी के पास गये। सृजन और संहार कार्य भगवान् के आदेशानुसार निरन्तर चलता रहता है। जैसाकि *भगवद्गीता*  (४.८) में कहा गया है *परित्राणाय साधूनां विनाशाय च दुष्कृताम्।* जो लोग ईश्वर के नियमों का पालन करने वाले हैं उनकी रक्षा विभिन्न सेवकों तथा देवताओं द्वारा की जाती है, किन्तु जो अवांछित हैं, शिवजी उनका संहार कर देते हैं। सर्वप्रथम ब्रह्माजी शिवजी समेत सारे देवताओं से मिले। तब माता पृथ्वी को साथ लेकर वे क्षीर सागर के किनारे गये जहाँ विष्णु भगवान् श्वेतद्वीप में शयन करते हैं।  