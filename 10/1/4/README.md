**अवतीर्य यदोर्वंशे भगवान्भूतभावन: ।** **कृतवान्यानि विश्वात्मा तानि नो वद विस्तरात् ॥ ३॥** 

शब्दार्थ **** 

**अवतीर्य—** **अवतार लेकर** **; यदो: वंशे—** **यदुवंश में** **; भगवान्—** **भगवान्** **; भूत-भावन:—** **विराट जगत के कारणस्वरूप** **;** **कृतवान्—** **सश्पन्न किया** **; यानि—** **जो भी (कार्य)** **; विश्व-आत्मा—** **सश्पूर्ण ब्रह्माण्ड के परमात्मा** **; तानि—** **उन सभी (कार्यों)** **को** **; न:—** **हमसे** **; वद—** **कहें** **; विस्तरात्—** **विस्तार से।** **.** 

**परमात्मा अर्थात् पूर्ण पुरुषोत्तम भगवान् कृष्ण, जो विराट जगत के कारण हैं, यदुवंश में** **प्रकट हुए। आप कृपा करके मुझे उनके यशस्वी कार्यकलापों तथा उनके चरित्र का आदि से** **लेकर अन्त तक वर्णन करें।** **तात्पर्य :** इस श्लोक में आये *कृतवान् यानि* शब्द सूचित करते हैं कि इस धरा में रहते हुए कृष्ण ने जितने भी कार्यकलाप किये वे मानव समाज के लिए लाभप्रद हैं। यदि धर्मवेत्ता, दार्शनिक तथा सामान्य लोग कृष्ण के कार्यकलापों का केवल श्रवण करें तो उनको मुक्ति मिल सकती है। हमने कई बार कहा है कि कृष्णकथा दो प्रकार की है—एक तो *भगवद्गीता* जिसे भगवान् कृष्ण ने अपने विषय में कहा है और दूसरी *श्रीमद्भागवत* जिसे शुकदेव गोस्वामी ने कृष्ण की महिमा के विषय में कहा है। जो भी व्यक्ति कृष्णकथा में थोड़ी सी भी रुचि दिखलाता है, वह मुक्ति प्राप्त करता है। *कीर्तनाद् एव कृष्णस्य* *मुक्तसंग: परं व्रजेत्* ( *भागवत* १२.३.५१)। केवल कीर्तन करने अथवा बारश्बार कृष्णकथा कहने से मनुष्य कलियुग के कल्मष से मुक्त हो जाता है। इसीलिए चैतन्य महाप्रभु ने उपदेश दिया है— *यारे देख,* *तारे कह 'कृष्णÓ उपदेश* ( *चैतन्य-चरितामृत,* मध्य ७.१२८)। कृष्णभावनामृत का उद्देश्य है—कृष्ण के विषय में सुनकर भवबन्धन से निवृत्त हो जाना।  