**जुह्वन्तं च वितानाग्नीन्यजन्तं पञ्चभिर्मखै: ।** **भोजयन्तं द्विजान्क्वापि भुञ्जानमवशेषितम् ॥ २४॥** 

**शब्दार्थ** 

**जुह्वन्तम्—** **आहुति डालते** **; च—** **तथा** **; वितान-अग्नीन्—** **यज्ञ अग्नि में** **; यजन्तम्—** **पूजा करते हुए** **; पञ्चभि:—** **पाँच** **; मखै:—** **अनिवार्य अनुष्ठानों (यज्ञ) द्वारा** **; भोजयन्तम्—** **खिलाते हुए** **; द्विजान्—** **ब्राह्मणों को** **; क्व अपि—** **कहीं** **; भुञ्जानम्—** **खाते हुए** **;** **अवशेषितम्—** **उच्छिष्ट।** **.** 

**एक स्थान पर भगवान् यज्ञ-अग्नियों में आहुतियाँ डाल रहे थे, दूसरे में पाँच महायज्ञों द्वारा** **पूजा कर रहे थे, अन्यत्र वे ब्राह्मणों को भोजन करा रहे थे तो कहीं पर ब्राह्मणों के द्वारा छोड़े गए** **भोजन को खा रहे थे।** **तात्पर्य :** पंच महायज्ञों की परिभाषा इस प्रकार है *पाठो होमश्च चातिथीनां सपर्या तर्पणं बलि:* — वेद पाठ, यज्ञअग्नि में आहुति डालना, अतिथियों की सेवा, पूर्वजों को बलि देना तथा सामान्य जीवों को (अपने भोजन में से) एक भाग देना।ÓÓ श्रील प्रभुपाद ने इन यज्ञों के बारे में निश्नलिखित टीका की है : ''अन्य महल में श्रीकृष्ण गृहस्थों के लिए आवश्यक पंचयज्ञ नामक यज्ञ करते हुए पाये गये। इस यज्ञ को पंचसूना के नाम से भी जाना जाता है। ज्ञात अथवा अज्ञात रूप से प्रत्येक व्यक्ति, विशेष रूप से गृहस्थ, पाँच प्रकार के पापकर्म करता है। जब हम घड़े से जल लेते हैं, तो हम उसमें रहने वाले अनेक कीटाणुओं का वध करते हैं। उसी तरह जब हम चक्की चलाते हैं अथवा भोजन करते हैं, तो हम अनेक कीटाणुओं का वध करते हैं। झाड़ू लगाते समय अथवा आग जलाते समय भी हम अनेक कीटाणुओं का वध करते हैं। जब हम सड़क पर चलते हैं, तो हम अनेक चीटियों तथा अन्य कीड़ों-मकोड़ों का वध कर जाते हैं। चेतन अथवा अचेतन अवस्था में हम समस्त विभिन्न गतिविधियों में हत्या करते हैं। इसलिए इन पापकर्मों के फल से मुक्ति पाने के लिए पंचसूना यज्ञ करना प्रत्येक गृहस्थ के लिए अनिवार्य है।ÓÓ इस श्लोक की टीका करते हुए श्रील विश्वनाथ चक्रवर्ती पुन: इंगित करते हैं कि भगवान् कृष्ण के महलों में दिन के विभिन्न समय घटित हो रहे थे। नारद ने अग्नियज्ञ—प्रात:कालीन अनुष्ठान—कराते तथा लगभग उसी समय भगवान् कृष्ण को ब्राह्मणों को भोजन कराते तथा उनके उच्छिष्ट को ग्रहण करते देखा—जो दोपहर के कार्य हैं।  