**इति कर्ण: शलो भूरिर्यज्ञकेतु: सुयोधन: ।** **साश्बमारेभिरे योद्धुं कुरुवृद्धानुमोदिता: ॥ ५॥** 

**शब्दार्थ** 

**इति—** **यह कह कर** **; कर्ण: शल: भूरि:—** **कर्ण, शल तथा भूरि (सौमदत्ति)** **; यज्ञकेतु: सुयोधन:—** **यज्ञकेतु (भूरिश्रवा) तथा** **दुर्योधन** **; साश्बम्—** **साश्ब के विरुद्ध** **; आरेभिरे—** **रवाना हो गये** **; योद्धुम्—** **युद्ध करने के लिए** **; कुरु-वृद्ध—** **कुरुओं के गुरुजन** **(भीष्म) द्वारा** **; अनुमोदिता:—** **स्वीकृति दिये जाने पर।** **.** 

**यह कह कर तथा कुरुवंश के वयोवृद्ध सदस्य द्वारा अपनी योजना की स्वीकृति लेने पर** **कर्ण, शल, भूरि, यज्ञकेतु तथा सुयोधन साश्ब पर आक्रमण करने के लिए कूच कर गए।** **तात्पर्य :** श्रील विश्वनाथ चक्रवर्ती बतलाते हैं कि यहाँ पर जिस कुरु-वृद्ध का उल्लेख है, वह भीष्म हैं जिन्होंने अपने कनिष्टजनों को इस प्रकार अनुमति दी, ''चूँकि साश्ब ने इस कुमारी का स्पर्श कर लिया है अतएव यह दूसरा पति स्वीकार नहीं कर सकती। उसे ही इसका पति बनना होगा। तो भी तुम इसे बन्दी बना लो और इससे अपने अनुचित कार्य एवं हमारे पराक्रम के विषय में वक्तव्य दिला दो। लेकिन उसे किसी भी हालत में जान से न मारा जाय।ÓÓ आचार्य का यह भी कहना है कि भीष्म इस श्लोक में वॢणत पाँचों योद्धाओं के साथ गये।  