**अद्यापि च पुरं ह्येतत्सूचयद्रामविक्रमम् ।** **समुन्नतं दक्षिणतो गङ्गायामनु²श्यते ॥ ५४॥** 

**शब्दार्थ** 

**अद्य—** **आज** **; अपि—** **भी** **; च—** **तथा** **; पुरम्—** **नगर** **; हि—** **निस्सन्देह** **; एतत्—** **यह** **; सूचयत्—** **सूचना देता है** **; राम—** **बलराम के** **;** **विक्रमम्—** **पराक्रम को** **; समुन्नतम्—** **उठा हुआ** **; दक्षिणत:—** **दक्षिण की ओर** **; गङ्गायाम्—** **गंगा में** **; अनु²श्यते—** **दिखाई देता है।** **.** 

**आज भी हस्तिनापुर नगर गंगा के तट पर दक्षिणी दिशा में उठा हुआ दिखता है। इस तरह** **यह भगवान् बलराम के पराक्रम का सूचक है।** **तात्पर्य :** श्रील प्रभुपाद लिखते हैं: ''क्षत्रिय राजाओं में अधिकतर यह प्रथा थी कि विवाह के पूर्व वर तथा वधू पक्ष के लोगों के बीच किसी प्रकार का युद्ध हो। जब साश्ब ने बलात लक्ष्मणा का हरण किया था तब कुरुवंश के प्रौढ़ सदस्य यह देखकर प्रसन्न हुए थे कि वह सचमुच उसके योग्य वर था। फिर भी व्यक्तिगत शक्ति को परखने के लिए उन्होंने उससे युद्ध किया और युद्ध के नियमों का अनादर करते हुए उसे बन्दी बना लिया। जब यदुवंश ने साश्ब को कौरवों के बन्धन से मुक्त कराने का निश्चय किया, तो स्वयं बलराम समझौता कराने आये। वे एक बलशाली क्षत्रिय थे अतएव उन्होंने कौरवों को तत्काल ही साश्ब को मुक्त करने का आदेश दिया। इस आदेश से कौरवों ने स्वयं को बाहरी तौर पर अपमानित समझा अत: उन्होंने बलराम की शक्ति को चुनौती दे दी। वे केवल इतना चाहते थे कि बलराम अपनी अचिन्त्य शक्ति का प्रदर्शन करें। इस प्रकार अतीव प्रसन्नतापूर्वक उन्होंने अपनी कन्या साश्ब को दे दी और सारा मामला तय हो गया। दुर्योधन अपनी पुत्री लक्ष्मणा को बहुत चाहता था अतएव उसने बड़ी धूमधाम के साथ उसका विवाह साश्ब के साथ कर दिया...कौरव पक्ष की ओर से अपने भव्य स्वागत के बाद बलराम अत्यन्त सन्तुष्ट हो गये और वे नवविवाहित दश्पत्ति को साथ लेकर अपनी राजधानी द्वारका के लिए चल पड़े। विजयी होकर बलराम द्वारका पहुँचे जहाँ उनकी भेंट अनेक नागरिकों से हुई। वे सभी उनके भक्त तथा मित्र थे। जब वे सब एकत्र हो गये तो बलराम ने विवाह की सारी कथा कह सुनाई। वे यह सुनकर चकित थे कि बलराम ने किस तरह हस्तिनापुर को कंपित कर दिया।ÓÓ *इस प्रकार श्रीमद्भागवत के दसवें स्कंध के अन्तर्गत 'साश्ब का विवाहÓ नामक अरसठवें अध्याय* *के भक्तिवेदान्त स्वामी श्रील प्रभुपाद के विनीत सेवकों द्वारा रचित तात्पर्य पूर्ण हुए।* 