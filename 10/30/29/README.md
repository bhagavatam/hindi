**अनयाराधितो नूनं भगवान्हरिरीश्वर: ।** **यन्नो विहाय गोविन्द: प्रीतो यामनयद्रह: ॥ २८॥** 

**शब्दार्थ** 

**अनया—** **उसके द्वारा** **; आराधित:—** **भलीभाँति पूजित** **; नूनम्—** **निश्चय ही** **; भगवान्—** **भगवान्** **; हरि:—** **कृष्ण** **; ईश्वर:—** **परम** **नियन्ता** **; यत्—** **इतना कि** **; न:—** **हमको** **; विहाय—** **त्यागकर** **; गोविन्द:—** **भगवान् गोविन्द** **; प्रीत:—** **प्रसन्न** **; याम्—** **जिसको** **;** **अनयत्—** **ले गये** **; रह:—** **एकान्त स्थान में।** **.** 

**इस विशिष्टï गोपी ने निशि्चत ही सर्वशक्तिमान भगवान् गोविन्द की पूरी तरह पूजा की होगी** **क्योंकि वे उससे इतने प्रसन्न हो गये कि उन्होंने हम सबों को छोड़ दिया और उसे एकान्त स्थान में** **ले आये।** **तात्पर्य :** श्रील विश्वनाथ चक्रवर्ती ठाकुर की व्यालया है कि *आराधित:* शब्द श्रीमती राधारानी के लिए आया है। उनकी टीका है ''शुकदेव गोस्वामी ने उसका नाम गुप्त रखने का भरसक प्रयास किया है किन्तु उनके मुखरूपी चन्द्रमा से वह स्वत: प्रकाशित हो उठता है। उन्होंने राधा का नाम ले लिया, यह श्रीमती राधारानी की कृपा है, अत: *आराधित:* शब्द राधा के सौभाग्य को सूचित करने वाला दुन्दुभिघोष है।ÓÓ यद्यपि गोपियाँ श्रीमती राधारानी के प्रति ईष्र्यालु लगती हैं किन्तु वे यह देखकर पुलकित थीं कि राधा ने श्रीकृष्ण को बन्दी बना लिया था। श्रील विश्वनाथ चक्रवर्ती ने श्रील रूप गोस्वामी कृत *श्री उज्ज्वल नीलमणि* में श्रीमती राधारानी के पदचिह्नों का जो विस्तृत वर्णन है, उसे उद्धृत किया है— ''उनके दाएँ पाँव के अँगूठे के नीचे जौ का चिह्न है, उसके नीचे चक्र, चक्र के नीचे छत्र तथा छत्र के नीचे बाजूबन्द (कंगन) है। उनके पाँव के बीच से एक खड़ी रेखा अँगूठे तथा दूसरी अँगुली के बीच तक जाती है। बीच की अँगुली के नीचे कमल है और उसके नीचे ध्वजा है और ध्वजा के नीचे लता है, जिसमें एक फूल लगा है। उनके पाँव की छिगुनी के नीचे अंकुश है और उनकी एड़ी में अर्धचन्द्र है। इस तरह उनके बाएँ पाँव में ११ चिह्न हैं।ÓÓ उनके दाहिने पाँव के अँगूठे के नीचे शंख है और उसके नीचे भाला है, उनके दायें पाँव की छिगुनी के नीचे यज्ञवेदी है, जिसके नीचे कुंडल है और कुंडल के नीचे फिर भाला है। दूसरी, तीसरी, चौथी अँगुलियों तथा छिगुनी के नीचे पर्वत का चिह्न है, जिसके नीचे रथ है और एड़ी में मछली का चिह्न है। ''इस तरह श्रीमती राधारानी के चरणकमलों के तलवों में १९ विशिष्टï चिह्न हैं।ÓÓ  