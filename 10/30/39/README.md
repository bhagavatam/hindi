**हा नाथ रमण प्रेष्ठ क्वासि क्वासि महाभुज ।** **दास्यास्ते कृपणाया मे सखे दर्शय सन्निधिम् ॥ ३९॥** 

**शब्दार्थ** 

**हा—** **हे** **; नाथ—** **स्वामी** **; रमण—** **प्रेमी** **; प्रेष्ठ—** **प्रियतम** **; क्व असि क्व असि—** **तुम कहाँ हो, तुम कहाँ हो** **; महा-भुज—** **हे बलिष्ठ** **भुजाओं वाले** **; दास्या:—** **दासी के प्रति** **; ते—** **तुश्हारी** **; कृपणाया:—** **दीन** **; मे—** **मुझको** **; सखे—** **हे मित्र** **; दर्शय—** **दिखलाइये** **;** **सन्निधिम्—** **उपस्थिति।** **.** 

**वह चिल्ला उठी: हे स्वामी, हे प्रेमी, हे प्रियतम, तुम कहाँ हो? तुम कहाँ हो? हे बलिष्ठ** **भुजाओं वाले, हे मित्र, अपनी दासी बेचारी को अपना दर्शन दो।** **तात्पर्य :** श्रील विश्वनाथ चक्रवर्ती ठाकुर ने निश्नलिखित माॢमक वार्तालाप का वर्णन किया है— राधा कहती हैं, ''मेरे प्रभु! मैं आपकी वियोगाग्नि में जल रही हूँ और मेरे प्राण मेरा शरीर छोडऩे ही वाले हैं। मैं अत्यधिक प्रयास करके भी अपने प्राण नहीं रख पा रही। किन्तु आप मेरे जीवन के स्वामी हैं अत: मेरे ऊपर मात्र ²ष्टि डालकर तुरन्त मुझे बचा सकते हैं। कृपया ऐसा तुरन्त कीजिए। मैं आपसे अपना जीवन बचाने की याचना अपने लिए नहीं अपितु आपके लिए करती हूँ। अन्य सारी गोपियों को त्यागकर आप मुझे जंगल में इस दूर एकान्त स्थान में मेरे साथ विशेष आनन्द उठाने के लिए लाये हैं। यदि मैं मरती हूँ तो आपको अन्यत्र माधुर्य सुख नहीं मिल सकता। आप मेरा स्मरण कर करके दुखी होकर पछताते रहेंगे।ÓÓ कृष्ण उत्तर देते हैं, ''मुझे दुखी होने दो। इससे तुश्हें क्या प्रयोजन?ÓÓ ''लेकिन आप मुझे सर्वाधिक प्रिय हैं। मुझे आपका दुख आपसे लाखों गुना अधिक लगेगा। यदि मैं पहले मर भी चुकी होती तो भी मैं आपके चरणकमल के नाखून के एक ङ्क्षबदु पर हुई पीड़ा को सहन नहीं कर सकती। ऐसी पीड़ा रोकने के लिए मैं अपने जीवन को लाख लाख बार ठुकराने के लिए तैयार हूँ। अत: मुझे दर्शन देकर उस दुख को दूर कीजिये।ÓÓ ''किन्तु यदि तुश्हारे प्राण छूटने ही वाले हैं, तो उसे रोकने के लिए मैं कर ही क्या सकता हूँ?ÓÓ ''केवल अपनी बाँहों का स्पर्श दे दो। वह ऐसी औषधि है, जिसकी शक्ति से मृत भी जीवित हो उठता है। मेरा शरीर पुन: स्वस्थ हो जायेगा और मेरा प्राण मेरे शरीर में अपने आप वापस आ जायेगा और मेरे शरीर में ही टिका रहेगा।ÓÓ ''किन्तु तुम तो मेरी सहायता के बिना ही जंगल का रास्ता जानती हो तो फिर तुमने मुझ इस राजकुमार तथा अत्यन्त तरुण एवं भद्र बालक को आदेश क्यों दिया। उसका तो आदर किया जाना चाहिए था। तुमने यह आदेश क्यों दिया कि तुम जहाँ चाहे ले चलो? तुमने मुझे इस तरह क्रुद्ध क्यों किया?ÓÓ राधा चिल्ला उठती हैं ''कृपा करके अपनी दीन दासी को अपना मुखड़ा दिखाइये। मुझपर कृपा कीजिये! कृपालु होइये। जब मैंने आपको आदेश दिया था, तो मैं नींद से विवश हो चली थी। मैं आपके साथ केलि करने से थक गई थी। अत: आपकी दासी बेचारी ने जो कहा उसे क्षमा कर दें। कृपया क्रुद्ध न हों। चूँकि आपने मेरे साथ ऐसे घनिष्ठ मित्र जैसा व्यवहार किया, यद्यपि मैं जिसकी पात्र न थी, इसीलिए मैं आपसे ऐसा कह गई।ÓÓ ''ठीक, प्रिये! मैं तुमसे बहुत प्रसन्न हूँ अत: मेरे पास आओ।ÓÓ ''किन्तु मैं तो पश्चाताप से अंधी हो चुकी हूँ। मैं नहीं देख पा रही कि आप कहाँ हैं। बतलाइये न, आप कहाँ हैं।ÓÓ  

**श्रीशुक उवाच** 