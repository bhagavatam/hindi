उनकी खोज में एक जंगल से दूसरे जंगल में पागल षियों की तरह घूमती रहीं। जब श्रीकृष्ण रासनृत्य के स्थल से सहसा अन्तर्धान हो गये तो उनके भाव में पूरी तरह मग्न गोपियाँ उन्हें कई जंगलों में ढूँढऩे लगीं। वे समस्त जड़ तथा जंगम प्राणियों से कृष्ण का अता-पता पूछने लगीं। अन्त में वे इतनी हतबुद्धि हो गईं कि वे उनकी लीलाओं की नकल उतारने लगीं। बाद में घूमती हुई गोपियों को जंगल के एक कोने में श्रीकृष्ण के पदचिह्न दिखाई पड़े जिनके साथ श्रीमती राधारानी के पदचिह्न भी मिले हुए थे। इन पदचिह्नों को देखकर वे अत्यन्त व्याकुल हो उठीं और कहने लगीं कि अवश्य ही श्रीमती राधारानी ने कृष्ण की असामान्य पूजा की होगी क्योंकि उन्हें ही एकान्त में कृष्ण के संग रहने का अवसर दिया गया था। गोपियाँ मार्ग का अनुसरण करती हुईं एक ऐसे स्थल पर पहुँची जहाँ उन्हें श्रीमती राधारानी के पदचिह्न दिखने बन्द हो गये अत: वे इस निष्कर्ष पर पहुँचीं कि कृष्ण ने अवश्य ही उन्हें अपने कन्धों पर उठा लिया होगा। अन्य स्थल पर उन्हें कृष्ण के पाँवों के अँगूठे के ही चिह्न दिखे जिससे उन्होंने यह निष्कर्ष निकाला कि कृष्ण ने अपनी प्रियतमा को सजाने के लिए यहाँ पर फूल तोड़े होंगे। एक अन्य स्थल पर ऐसे चिह्न मिले जिससे गोपियाँ इस निष्कर्ष पर पहुँचीं कि यहाँ पर श्रीकृष्ण ने श्रीमती राधारानी के केश सँवारे होंगे। इन सारे विचारों से गोपियों के मन व्यथित हो गये। चूँकि श्रीमती राधारानी का श्रीकृष्ण विशेष ध्यान रखते थे, इसलिए वे अपने को परम भाग्यशालिनी मानने लगीं। उन्होंने कृष्ण से कहा कि अब वे और नहीं चल सकतीं इसलिए उन्हें अपने कन्धों पर ले चलना होगा। किन्तु तभी कृष्ण उनकी ²ष्टि से ओझल हो गये। अत्यन्त दुखित होकर श्रीमती राधारानी सर्वत्र उन्हें ढूँढऩे लगीं और अन्त में उन्हें अपनी गोपी सखियाँ मिल गईं। उन्होंने उन सबसे आपबीती बतलाई। तब सारी गोपियाँ कृष्ण की खोज के लिए जंगल में निकल पड़ीं और जहाँ तक चाँदनी थी, गईं। किन्तु अन्ततोगत्वा वे विफल हो गईं अत: वे यमुना तट पर लौट आईं और घोर निराशा में कृष्ण की महिमाओं का गान करने लगीं।  

**श्रीशुक उवाच** 