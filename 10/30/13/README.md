**बाहुं प्रियांस उपधाय गृहीतपद्मो** **रामानुजस्तुलसिकालिकुलैर्मदान्धै: ।** **अन्वीयमान इह वस्तरव: प्रणामं** **ङ्क्षक वाभिनन्दति चरन्प्रणयावलोकै: ॥ १२॥** 

**शब्दार्थ** 

**बाहुम्—** **अपनी भुजा** **; प्रिया—** **अपनी प्रिया के** **; अंसे—** **कंधे पर** **; उपधाय—** **रखकर** **; गृहीत—** **पकड़े हुए** **; पद्म:—** **कमल** **; राम-** **अनुज:—** **बलराम के छोटे भाई, कृष्ण** **; तुलसिका—** **तुलसी मञ्जरियों के चारों ओर मँडराते** **; अलि-कुलै:—** **अनेक भौंरों से** **;** **मद—** **नशे से** **; अन्धै:—** **अन्धे** **; अन्वीयमान:—** **पीछा किये जाते** **; इह—** **यहाँ** **; व:—** **तुश्हारे** **; तरव:—** **हे वृक्षों** **; प्रणामम्—** **झुकना,** **नत होना** **; किम् वा—** **अथवा** **; अभिनन्दति—** **स्वीकार किया** **; चरन्—** **विचरण करते हुए** **; प्रणय—** **प्रेम से पूरित** **; अवलोकै:—** **अपनी चितवन से।** **.** 

**हे वृक्षो, हम देख रही हैं कि तुम झुक रहे हो। क्या जब राम के छोटे भाई इधर से गये** **जिनके पीछे-पीछे गले में सुशोभित तुलसी मंजरी की माला के चारों ओर उन्मत्त भौंरे मँडरा रहे** **थे तो उन्होंने अपनी स्नेहपूर्ण चितवन से तुश्हारे प्रणाम को स्वीकार किया था? वे अपनी बाँह** **अवश्य ही अपनी प्रिया के कंधे पर रखे रहे होंगे और अपने खाली हाथ में कमल का फूल लिये** **रहे होंगे।** **तात्पर्य :** गोपियों ने देखा कि पर्याप्त फलों तथा फूलों से लदकर झुके हुए वृक्ष भगवान् कृष्ण को प्रणाम कर रहे थे। गोपियों ने सोचा कि अवश्य ही कृष्ण उधर से अभी अभी गुजरे होंगे क्योंकि वृक्ष अभी तक झुके हुए थे। चूँकि श्रीकृष्ण ने अपनी प्रियतमा के साथ जाने के लिए गोपियों को छोड़ दिया था इसलिए उन्हें ईष्र्या हो रही थी। वे कल्पना करने लगीं कि श्रीकृष्ण अपने प्रेमालाप से थक गये होंगे अत: वे अपनी बाईं बाँह अपनी प्रिया के कोमल कंधे पर रखे हुए होंगे। गोपियों ने यह भी सोच डाला कि कृष्ण अपने दाहिने हाथ में एक नीला कमल लिए होंगे जिससे वे अपनी प्रिया के मुख की सुगन्धि को सूँघने के बाद उस पर उत्सुकता से मंडराने का प्रयास करने वाले भौंरों को भगा सकें। यह ²श्य इतना सुन्दर था कि गोपियों ने कल्पना की कि उन्मत्त भौंरों ने इस प्रेमी-युगुल का पीछा करने के लिए तुलसी के उद्यान को पीछे छोड़ दिया था।  