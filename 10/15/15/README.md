**यस्त्विच्छया कृत: पुश्भिराभासो ह्याश्रमात्पृथक् ।** **स्वभावविहितो धर्म: कस्य नेष्ट: प्रशान्तये ॥ १४॥** 

**शब्दार्थ** 

**य:—** **जो** **; तु—** **निस्सन्देह** **; इच्छया—** **मनमाने ढंग से** **; कृत:—** **किया गया** **; पुश्भि:—** **मनुष्यों द्वारा** **; आभास:—** **धुँधली छाया** **;** **हि—** **निस्सन्देह** **; आश्रमात्—** **जीवन के आश्रम से** **; पृथक्—** **भिन्न** **; स्व-भाव—** **अपने स्वभाव के अनुसार** **; विहित:—** **संयमित** **;** **धर्म:—** **धाॢमक नियम** **; कस्य—** **किस बात में** **; न—** **नहीं** **; इष्ट:—** **समर्थ** **; प्रशान्तये—** **सभी प्रकार के कष्ट से छुटकारे के लिए।** **.** 

**ऐसी कोई भी बनावटी धाॢमक प्रणाली, जो ऐसे व्यक्ति द्वारा बनाई गई हो जो जानबूझ कर** **अपने आश्रम के नियत कर्तव्यों की उपेक्षा करता है, आभास कहलाती है। किन्तु यदि कोई** **अपने किसी आश्रम विशेष या वर्ण के अनुसार अपने नियत कर्तव्य करता है, तो फिर वे सारे** **भौतिक कष्टों को भगाने के लिए पर्याप्त क्यों नहीं हैं?** **तात्पर्य :** यहाँ यह इंगित किया है कि हर एक को शाषों में दिये वर्ण तथा आश्रम के नियमों का कठोरता से पालन करना चाहिए। *विष्णु पुराण* (३.८.९) में कहा गया है— *वर्णाश्रमाचारवता पुरुषेण पर: पुमान्।* *विष्णुराराध्यते पन्था नान्यत् तत्तोषकारणम्॥* मनुष्य को अपनी उन्नति के लिए लक्ष्य पर ध्यान केन्द्रित करना चाहिए और यह है कृष्णभावनाभावित होना। यही सारे वर्णों तथा आश्रमों का लक्ष्य तथा अन्त है। किन्तु यदि विष्णु की पूजा नहीं की जाती तो वर्णाश्रम संस्था के अनुयायी कोई मनगढंगत ईश्वर बना लेते हैं। इस तरह किसी भी धूर्त या मूर्ख के द्वारा अपने को ईश्वर चुनवा लेना एक फैशन बन चुका है और ऐसे अनेक धर्मोपदेशक हैं जिन्होंने अपने-अपने ईश्वर गढ़ लिए हैं और असली ईश्वर से अपना नाता तोड़ लिया है। *भगवद्गीता* में स्पष्ट कहा गया है कि जो देवताओं को पूजता है उसकी बुद्धि नष्ट हो गई होती है। फिर भी हम देखते हैं कि ऐसा निपट अनपढ़ व्यकि्त जिसकी बुद्धि नष्ट हो चुकी होती है ईश्वर चुन लिया जाता है। यद्यपि उसका एक मन्दिर होता है किन्तु उसके संन्यासी मांसभक्षक होते हैं और वहाँ अनेक भ्रष्ट कार्य चलते रहते हैं। ऐसी धाॢमक प्रणाली जो बेचारे अनुयायियों को दिग्भ्रमित करती है पूरी तरह वॢजत है। ऐसे बनावटी धर्मों को एकदम ठप्प कर देना चाहिए। मूल प्रणाली यह है कि ब्राह्मण वास्तव में ब्राह्मण बने। वह न केवल ब्राह्मण परिवार में जन्म ले, अपितु योग्य भी बने। साथ ही यदि कोई ब्राह्मणकुल में जन्म न ले, किन्तु ब्राह्मण के गुणों से युक्त हो तो उसे ब्राह्मण माना जाये। इस प्रणाली का ²ढ़ता से पालन करने से मनुष्य बिना किसी अतिरिक्त प्रयास के ही सुखी बन सकता है। *स्वभावविहितो धर्म: कस्य नेष्ट: प्रशान्तये।* जीवन का असली उद्देश्य दुख को दूर करना है और शाष के नियमों का पालन करके इसे सरलता से किया जा सकता है।  