**रजस्तमश्च सत्त्वेन सत्त्वं चोपशमेन च ।** **एतत्सर्वं गुरौ भक्त्या पुरुषो ह्यञ्जसा जयेत् ॥ २५॥** 

**शब्दार्थ** 

**रज: तम:—** **रजो तथा तमो गुण** **; च—** **तथा** **; सत्त्वेन—** **सतोगुण विकसित करने से** **; सत्त्वम्—** **सतोगुण** **; च—** **भी** **; उपशमेन—** **आसक्ति त्यागने से** **; च—** **तथा** **; एतत्—** **ये** **; सर्वम्—** **सभी** **; गुरौ—** **गुरु में** **; भक्त्या—** **भक्तिपूर्वक सेवा करने से** **; पुरुष:—** **पुरुष** **;** **हि—** **निस्सन्देह** **; अञ्जसा—** **सरलता से** **; जयेत्—** **विजय पा सकता है।** **.** 

**मनुष्य को सतोगुण विकसित करके रजोगुण तथा तमोगुण को जीतना चाहिए और तब** **शुद्ध सत्त्व के पद तक उठ कर सतोगुण से विरक्त हो लेना चाहिए। यदि कोई श्रद्धा तथा** **भक्तिपूर्वक गुरु की सेवा में लगा रहे तो यह सब कुछ स्वत: हो सकता है। इस प्रकार प्रकृति के** **गुणों के प्रभाव पर विजय पाई जा सकती है।** **तात्पर्य :** किसी रोग के मूल कारण का उपचार करके शारीरिक वेदनाओं एवं क्लेशों को जीता जा सकता है। इसी प्रकार यदि कोई गुरु के प्रति श्रद्धा तथा भक्ति करे तो वह सतो, रजो तथा तमोगुणों के प्रभाव पर सरलता से विजय पा सकता है। योगी तथा ज्ञानी इन्द्रियों पर विजय प्राप्त करने के लिए कई प्रकार से अवयास करते हैं, किन्तु गुरु की कृपा से भक्त को तुरन्त ही भगवत्कृपा प्राप्त हो जाती है। *यस्य प्रसादाद्भगवत्प्रसादो।* यदि गुरु अनुकूल हों तो मनुष्य को सहज ही भगवत्कृपा प्राप्त हो जाती है और भगवत्कृपा होने पर वह इस संसार में सतो, रजो तथा तमोगुणों के प्रभावों को जीतकर तुरन्त दिव्य बन जाता है। इसकी पुष्टि *भगवद्गीता* में की गई है ( *स गुणान् समतीत्यैतान् ब्रह्मभूयाय कल्पते* )। यदि कोई गुरु के आदेशों के अनुसार चलने वाला शुद्ध भक्त हो तो उसे सरलता से भगवत्कृपा प्राप्त हो जाती है और वह तुरन्त दिव्य पद पर आरूढ़ होता है। इसकी व्यालया अगले श्लोक में की गई है।  