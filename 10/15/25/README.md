**प्रयच्छ तानि न: कृष्ण गन्धलोभितचेतसाम् ।** **वाञ्छास्ति महती राम गश्यतां यदि रोचते ॥ २६॥** 

**शब्दार्थ** 

**प्रयच्छ—** **कृपया दीजिये** **; तानि—** **उनको** **; न:—** **हमको** **; कृष्ण—** **हे कृष्ण** **; गन्ध—** **सुगन्धि से** **; लोभित—** **लुब्ध** **; चेतसाम्—** **जिनके मन** **; वाञ्छा—** **इच्छा** **; अस्ति—** **है** **; महती—** **विशाल** **; राम—** **हे राम** **; गश्यताम्—** **हमें जाने दें** **; यदि—** **यदि** **; रोचते—** **अच्छा** **विचार जैसा लगता है।** **.** 

**हे कृष्ण** ! **आप हमारे लिए वे फल ला दें। हमारे मन उनकी सुगन्ध से अत्यधिक आकृष्ट हैं।** **हे बलराम, उन फलों को पाने की हमारी इच्छा अत्यन्त प्रबल है। यदि आप सोचते हैं कि यह** **विचार अच्छा है, तो चलिये उस तालवन में चलें।** **तात्पर्य :** यद्यपि तालवन तक न मनुष्य, न ही पशु-पक्षी पहुँच पाते थे किन्तु ग्वालबालों को कृष्ण तथा बलराम पर इतना भरोसा था कि उन्होंने पक्का मान लिया था कि ये दोनों स्वामी बिना प्रयास के पापी गर्दभ असुरों को मार कर स्वादिष्ट तालफल प्राप्त कर सकते हैं। कृष्ण के ग्वालबाल मित्र अत्यन्त उच्च स्वरूपसिद्ध आत्माएँ हैं, जो सामान्यतया मीठे फलों के लिए ललचाने वाले न थे। वस्तुत: वे भगवान् से केवल हँसी-मजाक कर रहे हैं और उन्हें तालवन में अभूतपूर्व वीरतापूर्वक कार्य करने के लिए प्रोत्साहित कर रहे हैं। वृन्दावन में कृष्ण के रहते हुए असंलय असुरों ने वहाँ के दिव्य वातावरण को क्षुब्ध कर रखा था और भगवान् उनको अपनी दैनिक लीला के रूप में मार देंगे। चूँकि कृष्ण बहुत से असुरों का वध कर चुके थे अत: आज के दिन उन्होंने बलराम को यह श्रेय देना चाहा कि उन्हें प्रथम असुर धेनुकासुर का वध करना होगा। *यदि रोचते* कथन से ग्वालबालों का आशय यह है कि कृष्ण तथा बलराम इस असुर का वध ग्वालबालों को तुष्ट करने के लिए नहीं अपितु उन्हें ठीक लगे तभी करें।  