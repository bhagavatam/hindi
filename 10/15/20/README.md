**राम राम महाबाहो कृष्ण दुष्टनिबर्हण ।** **इतोऽविदूरे सुमहद्वनं तालालिसङ्कुलम् ॥ २१॥** 

**शब्दार्थ** 

**राम राम—** **हे राम** **; महा-बाहो—** **हे शक्तिशाली भुजाओं वाले** **; कृष्ण—** **हे कृष्ण** **; दुष्ट-निबर्हण—** **दुष्टों का अन्त करने वाले** **;** **इत:—** **यहाँ से** **; अविदूरे—** **दूर नहीं** **; सु-महत्—** **अत्यन्त विस्तृत** **; वनम्—** **जंगल** **; ताल-आलि—** **ताड़ वृक्षों की पंक्तियों से** **;** **सङ्कुलम्—** **परिपूर्ण।** **.** 

**ग्वालबालों ने कहा** **: हे राम, हे महाबाहु, हे कृष्ण, हे दुष्टों के संहर्ता, यहाँ से कुछ ही** **दूरी पर एक बहुत ही विशाल जंगल है, जो ताड़ वृक्षों की पाँतों से परिपूर्ण है।** **तात्पर्य :** *वराह पुराण* में कहा गया है— *अस्ति गोवर्धनं नाम क्षेत्रं परमदुर्लभम्।* *मथुरापश्चिमे भागे अदूराद् योजनद्वयम्।* ''मथुरा के पश्चिम दो योजन (सोलह मील) की दूरी पर गोवर्धन नामक एक पवित्र स्थान है, जिसे प्राप्त कर पाना अत्यन्त कठिन है।ÓÓ *वराह पुराण* में यह भी कहा गया है : *अस्ति तालवनं नाम धेनुकासुररक्षितम्।* *मथुरापश्चिमे भागे अदूराद् एकयोजनम्॥* ''मथुरा से पश्चिम दिशा में निकट ही एक योजन (आठ मील) की दूरी पर तालवन नामक जंगल है, जिसकी रखवाली धेनुकासुर करता था। ÓÓअत: ऐसा प्रतीत होता है कि तालवन मथुरा तथा गोवर्धन पर्वत के बीचोबीच स्थित है। *श्रीहरिवंश पुराण* में तालवन का वर्णन इस प्रकार प्राप्त होता है : *स तु देश: सम: स्निग्ध: सुमहान् कृष्णमृत्तिक:।* *दर्भप्राय: स्थुलीभूतो लोष्ट्र-पाषाणवॢजत:॥* ''यहाँ की भूमि समतल एवं अत्यन्त विस्तीर्ण है। उसकी मिट्टी काली है, दर्भ घास से ढकी है और कंकड़-पत्थर से रहित है।ÓÓ  