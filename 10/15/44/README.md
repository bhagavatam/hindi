**नोचेत्प्रमत्तमसदिन्द्रियवाजिसूता** **नीत्वोत्पथं विषयदस्युषु निक्षिपनि्त ।** **ते दस्यव: सहयसूतममुं तमोऽन्धे** **संसारकूप उरुमृत्युभये क्षिपन्ति ॥ ४६॥** 

**शब्दार्थ** 

**नोचेत्—** **यदि हम अच्युत कृष्ण के उपदेशों का पालन नहीं करते तथा बलराम की शरण नहीं ग्रहण करते** **; प्रमत्तम्—** **लापरवाह** **;** **असत्—** **जो सदैव भौतिक चेतना की ओर उन्मुख रहती हैं** **; इन्द्रिय—** **इन्द्रियाँ** **; वाजि—** **घोड़े की तरह कार्य करते हुए** **; सूता:—** **रथ हाँकने वाला (बुद्धि)** **; नीत्वा—** **लाकर** **; उत्पथम्—** **भौतिक इच्छा रूपी पथ पर** **; विषय—** **इन्द्रिय विषय** **; दस्युषु—** **लुटेरों के** **हाथों में** **; निक्षिपनि्त—** **फेंकते हैं** **; ते—** **वे** **; दस्यव:—** **लुटेरों** **; स—** **सहित** **; हय-सूतम्—** **घोड़े तथा सारथी को** **; अमुम्—** **वे सब** **;** **तम:—** **अंधकार** **; अन्धे—** **अंधा** **; संसार-कूपे—** **संसार रूपी कुएँ में** **; उरु—** **विशाल** **; मृत्यु-भये—** **मृत्यु का डर** **; क्षिपन्ति—** **फेंकते** **हैं।** **.** 

**अन्यथा यदि मनुष्य अच्युत कृष्ण तथा बलदेव की शरण ग्रहण नहीं कर लेता तो इन्द्रियाँ** **रूपी घोड़े तथा बुद्धि रूपी सारथी दोनों ही भौतिक कल्मष के प्रति उन्मुख होने से अनजाने ही** **शरीर रूपी रथ को इन्द्रियतृप्ति के मार्ग पर ला खड़ा करते हैं। इस प्रकार जब विषय के धूर्तों—** **खाना, सोना तथा मैथुन—के द्वारा वह आकृष्ट होता है, तो घोड़े तथा सारथी संसार के अन्धकूप** **में गिरा दिए जाते हैं और मनुष्य पुन: जन्म-मृत्यु की घातक तथा अत्यन्त भयावह स्थिति में आ** **पड़ता है।** **तात्पर्य :** गौर-निताइ—कृष्ण-बलराम—की रक्षा के बिना मनुष्य संसार के अज्ञान-रूपी अंधकूप से बाहर नहीं निकल सकता। इसका संकेत यहाँ *नोचेत्* शब्द से मिलता है, जिसका अर्थ है कि मनुष्य सदा भौतिक संसार के अंधकूप में रहता रहेगा। जीव को *निताइ-गौर* अर्थात् कृष्ण तथा बलराम से बल प्राप्त करना चाहिए। निताई-गौर की कृपा के बिना अज्ञान के इस अंधकूप से निकलने का कोई रास्ता नहीं है। जैसाकि चैतन्य-चरितामृत (आदि १.२) में कहा गया है— *वन्दे श्रीकृष्णचैतन्यनित्यानन्दो सहोदितौ।* *गौडोदये पुष्पवन्तौ चित्रौ शन्दौ तमोनुदौ॥* ''मैं श्रीकृष्ण चैतन्य तथा भगवान् नित्यानन्द को सादर नमस्कार करता हूँ जो सूर्य तथा चन्द्रमा के समान हैं। वे एकसाथ गौड़ के क्षितिज में अज्ञान का अंधकार दूर करने के लिए उदित हुए हैं और इस प्रकार आश्चर्यजनक रीति से सबों को वर दे रहे हैं।ÓÓ यह भौतिक जगत अज्ञान का अंधकूप है। इस अंधकूप में पतित आत्मा को गौर-निताइ के चरणकमलों की शरण ग्रहण करनी चाहिए क्योंकि तब वह इस जगत से सरलता से उबर सकता है। उनके बल के बिना मीमांसात्मक ज्ञान के बल पर पदार्थ भौतिकता के बन्धन से निकलने का प्रयास अपर्याप्त होगा।  