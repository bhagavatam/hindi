**निषेकादिश्मशानान्तै: संस्कारै: संस्कृतो दि्वज: ।** **इन्द्रियेषु क्रियायज्ञान्ज्ञानदीपेषु जुह्वति ॥ ५२॥** 

**शब्दार्थ** 

**निषेक-आदि—** **जीवन का प्रारश्भ (गर्भाधान संस्कार)** **; श्मशान-अन्तै:—** **तथा मृत्यु के समय, जब शरीर को श्मशान घाट पर** **जला कर राख कर दिया जाता है** **; संस्कारै:—** **संस्कार द्वारा** **; संस्कृत:—** **शुद्ध किया गया** **; द्विज:—** **दो बार जन्म लेने वाला** **ब्राह्मण** **; इन्द्रियेषु—** **इन्द्रियों में** **; क्रिया-यज्ञान्—** **कर्म तथा यज्ञ (जिनसे उच्च लोक में जाया जाता है)** **; ज्ञान-दीपेषु—** **असली ज्ञान** **के प्रकाश से** **; जुह्वति—** **अॢपत करता है।** **.** 

**द्विज (द्वि-जन्मा ब्राह्मण) को गर्भाधान संस्कार के द्वारा अपने माता-पिता की अनुकश्पा से** **अपना जीवत्व प्राप्त होता है। जीवन के अन्त में अन्त्येष्टि क्रिया सश्पन्न की जाती है। और तब** **तक अन्य संस्कार भी संपन्न किए जाते हैं। इस तरह योग्य ब्राह्मण को कुछ समय के बाद** **भौतिकतावादी कार्यों तथा यज्ञों में अरुचि हो जाती है, किन्तु वह ऐन्द्रिय यज्ञों को पूर्ण ज्ञान के** **साथ कर्मेन्द्रियों को अॢपत कर देता है, जो ज्ञान की अग्नि से प्रकाशित रहती हैं।** **तात्पर्य :** जो लोग भौतिकतावादी कार्यों में रुचि लेते हैं, वे जन्म-मृत्यु के चक्र में फंसे रहते हैं। पिछले श्लोक में प्रवृत्ति मार्ग की व्यालया की जा चुकी है। अब इस श्लोक में बताया जा रहा है कि जिसे पूर्ण ब्रह्मज्ञान होता है, वह उच्च लोकों तक उठने की विधि त्याग कर *निवृत्ति मार्ग* ग्रहण करता है। दूसरे शब्दों में, वह भगवद्धाम जाने की तैयारी करता है। जो लोग ब्राह्मण न होकर नास्तिक होते हैं, वे *प्रवृत्ति* या *निवृत्ति* मार्ग के विषय में कुछ नहीं जानते। वे हर हालत में आनन्द प्राप्त करना चाहते हैं। अतएव हमारा कृष्णभावनामृत आन्दोलन भक्तों को *प्रवृत्ति मार्ग* छोडऩे और *निवृत्ति मार्ग* को स्वीकार करने का प्रशिक्षण देता है, जिससे भगवद्धाम वापस जाया जा सके। यद्यपि इसे समझ पाना कुछ कठिन है किन्तु यदि कोई गश्भीरतापूर्वक कृष्णभावनामृत अपना ले और कृष्ण को समझने का प्रयास करे तो यह अत्यन्त सरल है। कृष्णभावनाभावित व्यक्ति यह समझ सकता है कि *कर्मकाण्ड* पद्धति के अनुसार यज्ञ करना समय का अपव्यय है और मात्र कर्मकाण्ड को त्याग कर ज्ञानकाण्ड को स्वीकार करना भी व्यर्थ है। अतएव नरोत्तम दास ठाकुर ने *प्रेम भक्ति चन्द्रिका* में लिखा है— *कर्मकाण्ड, ज्ञानकाण्ड,—केवल विषेर भाण्ड,* *अमृतÓ बलिया येबा खाय।* *नाना योनि सदा फिरे, कदर्य भक्षण करे,* *तार जन्म अध:पाते याय॥* कर्मकाण्ड या ज्ञानकाण्ड का जीवन विष-पात्र के तुल्य है और जो ऐसा जीवन पाता है उसके मानो भाग्य फूटे हों। *कर्मकाण्ड* पद्धति में मनुष्य को पुन:-पुन: जन्म-मृत्यु स्वीकार करना होता है। इसी प्रकार *ज्ञानकाण्ड* में मनुष्य को पुन: इसी जगत में आना होता है। एकमात्र परम पुरुष की पूजा ही भगवद्धाम जाने की सुरक्षा प्रदान करता है।  