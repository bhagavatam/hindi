**ततश्च पौगण्डवय:श्रीतौ व्रजे** **बभूवतुस्तौ पशुपालसश्मतौ ।** **गाश्चारयन्तौ सखिभि: समं पदै-** **र्वृन्दावनं पुण्यमतीव चक्रतु: ॥ १॥** 

**शब्दार्थ** 

**श्री-शुक: उवाच—** **श्री शुकदेव गोस्वामी ने कहा** **; तत:—** **तब** **; च—** **तथा** **; पौगण्ड वय:—** **पौगण्ड अवस्था (६ से १० वर्ष** **तक)** **; श्रितौ—** **प्राप्त करके** **; व्रजे—** **वृन्दावन में** **; बभूवतु:—** **बन गये** **; तौ—** **दोनों (राम तथा कृष्ण)** **; पशु-पाल—** **ग्वालों के** **रूप में** **; सश्मतौ—** **नियुक्त** **; गा:—** **गौवें** **; चारयन्तौ—** **चराते हुए** **; सखिभि: समम्—** **अपने मित्रों के साथ साथ** **; पदै:—** **पाँवों के** **चिह्नों से** **; वृन्दावनम्—** **श्री वृन्दावन को** **; पुण्यम्—** **पावन** **; अतीव—** **अत्यन्त** **; चक्रतु:—** **उन्होंने बना दिया।** **.** 

**शुकदेव गोस्वामी ने कहा : वृन्दावन में रहते हुए जब राम तथा कृष्ण ने पौगण्ड अवस्था** **(६-१० वर्ष) प्राप्त कर ली तो ग्वालों ने उन्हें गौवें चराने के कार्य की अनुमति प्रदान कर दी।** **इस तरह अपने मित्रों के साथ इन दोनों बालकों ने वृन्दावन को अपने चरणकमलों के चिन्हों से** **अत्यन्त पावन बना दिया।** **तात्पर्य :** भगवान् कृष्ण अपने उन ग्वालबाल मित्रों को प्रोत्साहित करना चाहते थे जिन्हें पहले अघासुर ने निगल लिया था और बाद में ब्रह्माजी चुरा ले गये थे। फलत: भगवान् ने तय किया कि वे उन्हें तालवन ले जायेंगे जहाँ स्वादिष्ट पके हुए बहुत से फल थे। चूँकि अब कृष्ण का आध्यात्मिक शरीर, आयु तथा बल में कुछ बढ़ा हुआ दिखने लगा था अत: नन्द महाराज समेत वृन्दावन के गुरुजनों ने कृष्ण को बछड़े चराने वाले से बढ़ाकर नियमित गोपालक के पद पर प्रोन्नत करने का निश्चय किया। अब कृष्ण प्रौढ़ गौवों, साँड़ों तथा बैलों की रखवाली किया करते थे। इसके पूर्व नन्द महाराज स्नेहवश कृष्ण को नन्हा जानकर तथा गाय-बैलों की रखवाली करने में अक्षम मानते रहे। *पद्मपुराण* के काॢतक माहात्श्य अनुभाग में कहा गया है : *शुक्लाष्टमी काॢत्तक तु स्मृता गोपाष्टमी बुधै।* *तद्दिनाद् वासुदेवोऽभूद् गोप: पूर्वं तु वत्सप:॥* ''विद्वान लोग काॢतक मास की शुक्लाष्टमी को गोपाष्टमी के नाम से जानते हैं। उसी दिन से भगवान् वासुदेव गौवों की सेवा करने लगे जबकि इसके पूर्व वे बछड़े चराते थे।ÓÓ *पदै* शब्द से सूचित होता है कि भगवान् कृष्ण ने पृथ्वी को अपने चरणकमलों से पवित्र बनाया। वे न तो जूता पहनते थे, न कोई अन्य पदत्राण। अपितु वे नंगे पाँव जंगल में घूमते थे जिससे वृन्दावन की बालाओं को महान् चिन्ता रहती थी कि उनके कोमल चरणकमलों को कहीं चोट न लग जाय।  