**ज्ञाननिष्ठाय देयानि कव्यान्यानन्त्यमिच्छता ।** **दैवे च तदभावे स्यादितरेवयो यथार्हत: ॥ २॥** 

**शब्दार्थ** 

**ज्ञान-निष्ठाय—** **निॢवशेषवादी या ब्रह्म में लीन होने के इच्छुक अध्यात्मवादी को** **; देयानि—** **दान में दिया जाने वाला** **; कव्यानि—** **पितरों को तर्पण में दी गई सामग्री** **; आनन्त्यम्—** **भव बन्धन से मुक्ति** **; इच्छता—** **इच्छुक व्यक्ति को** **; दैवे—** **देवताओं को दी जाने** **वाली सामग्री** **; च—** **भी** **; तत्-अभावे—** **ऐसे प्रगत अध्यात्मवादियों के न रहने पर** **; स्यात्—** **किया जाय** **; इतरेवय:—** **अन्यों को** **(यथा सकाम कॢमयों को)** **; यथा-अर्हत:—** **योग्यता अनुसार, विवेक से।** **.** 

**जो व्यक्ति अपने पितरों या स्वयं की मुक्ति का इच्छुक हो उसे चाहिए कि ऐसे ब्राह्मण को** **दान दे जो निॢवशेष-अद्वैतवाद में निष्ठा (ज्ञान निष्ठा) रखता हो। ऐसे उच्च ब्राह्मण के अभाव में,** **सकाम कर्मों (कर्मकाण्ड) में अनुरक्त ब्राह्मण को दान दिया जाय।** **तात्पर्य :** भवबन्धन से छूटने की दो विधियाँ हैं—पहली विधि *ज्ञान काण्ड* तथा *कर्म काण्ड* है तथा दूसरी विधि *उपासना काण्ड* है। वैष्णव कभी भी ब्रह्म में लीन नहीं होना चाहते, वे तो भगवान् के नित्य दास बनकर उनकी प्रेमाभक्ति करना चाहते हैं। इस श्लोक में *आनन्त्यम् इच्छता* शब्द उन व्यक्तियों को बताते हैं, जो भवबन्धन से छूट कर भगवान् में लीन होना चाहते हैं। किन्तु जिन भक्तों का लक्ष्य भगवान् की साक्षात् संगति करना है उन्हें कर्मकाण्ड या ज्ञानकाण्ड के कार्यों को स्वीकार करने की कोई इच्छा नहीं रहती, क्योंकि शुद्ध भक्त इन सबके ऊपर है। *अन्याभिलाषिता शून्यं* *ज्ञानकर्माद्यनावृतम्।* शुद्ध भक्ति में ज्ञान या कर्म का लेश भी नहीं रहता। फलस्वरूप जब वैष्णवजन दान वितरण करते हैं, तो वे ज्ञानकाण्डी या कर्मकाण्डी ब्राह्मण नहीं ढूँढ़ते। इस प्रसंग में अद्वैत गोस्वामी का उदाहरण सर्वश्रेष्ठ है जिन्होंने अपने पिता का श्राद्धकर्म करने के बाद हरिदास ठाकुर को दान दिया, यद्यपि प्रत्येक व्यक्ति यह जानता था कि हरिदास ठाकुर मुसलमान परिवार में उत्पन्न हुए हैं, ब्राह्मण परिवार में नहीं, अतएव वे ज्ञानकाण्डी या कर्मकाण्डी नहीं थे। अतएव दान तो उच्चकोटि के अध्यात्मवादी भक्त को ही देना चाहिए, क्योंकि शाषों की संस्तुति है— *मुक्तानामपि सिद्धानां नारायणपरायण:।* *सुदुर्लभ: प्रशान्तात्मा कोटिष्वपि महामुने॥* ''हे महमुनि! लाखों मुक्त तथा मुक्ति ज्ञान में सिद्ध व्यक्तियों में से कोई एक भगवान् नारायण या कृष्ण का भक्त होता है। ऐसे भक्त जो पूर्णत: शान्त हों वे अत्यन्त दुर्लभ होते हैं।ÓÓ ( *भागवत*  ६.१४.५)। वैष्णव का पद ज्ञानी से ऊँचा होता है अतएव अद्वैत आचार्य ने दान देने के लिए हरिदास ठाकुर को उपयुक्त पात्र समझा। परमेश्वर भी कहते हैं ( *हरि भक्ति विलास* १०.१२७)— *न मेऽभक्तश्चतुर्वेदी मद्भक्त: श्वपच: प्रिय:।* *तस्मै देयं ततो ग्राह्यं स च पूज्यो यता ह्यहम्॥* ''भले ही कोई व्यक्ति संस्कृत वैदिक-साहित्य का अत्यन्त पंडित क्यों न हो उसे तब तक मेरा भक्त नहीं माना जाता जब तक वह शुद्ध भक्त न हो, किन्तु यदि श्वपच के परिवार में भी उत्पन्न होकर कोई शुद्ध भक्त है और उसे कर्म या ज्ञान का उपभोग करने की लालसा नहीं है, तो वह मुझे अत्यन्त प्रिय होता है। निस्सन्देह उसका सभी तरह से सश्मान होना चाहिए और वह जो भी दे उसे ग्रहण करना चाहिए। ऐसे भक्त मेरे ही समान पूज्य हैं।ÓÓ अतएव कोई ब्राह्मणकुल में उत्पन्न हो या न हो, किन्तु भगवान् की भक्ति करने से वह कर्मकाण्डी या ज्ञानकाण्डी ब्राह्मणों से ऊपर होता है। इस प्रसंग में यह उल्लेखनीय है कि वृन्दावन के कर्मकाण्डी तथा ज्ञानकाण्डी ब्राह्मण कभी-कभी हमारे मन्दिर के निमंत्रण को अस्वीकार कर देते हैं, क्योंकि हमारा मन्दिर *अंग्रेज मन्दिर* कहलाता है। किन्तु शाषों के साक्ष्य तथा अद्वैत आचार्य द्वारा प्रस्तुत उदाहरण के अनुसार हम भक्तों को प्रसाद देते हैं चाहे वे भारत के हों अथवा यूरप या अमरीका के। यह शाष का निष्कर्ष है कि तमाम ज्ञानकाण्डी या कर्मकाण्डी ब्राह्मणों को खिलाने की अपेक्षा एक शुद्ध ब्राह्मण को खिलाना श्रेष्ठ है चाहे वह जहाँ का हो। इसकी पुष्टि *भगवद्गीता* (९.३०) में हुई है— *अपि चेत् सुदुराचारो भजते मामनन्यभाक्।* *साधुरेव स मन्तव्य: सश्यग्व्यवसितो हि स:॥* ''कोई चाहे कितना ही गॢहत कर्म क्यों न करे, यदि वह भकि्त में लगा रहता है, तो वह साधु माना जाता है, क्योंकि वह सश्यक् रीति से स्थित रहता है।ÓÓ अतएव इससे कोई अन्तर नहीं पड़ता कि कोई ब्राह्मण परिवार का है या अब्राह्मण परिवार का। यदि वह कृष्ण में पूर्णतया अनुरक्त है, तो वह *साधु* है।  