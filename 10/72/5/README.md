**तद्देवदेव भवतश्चरणारविन्द-** **सेवानुभावमिह पश्यतु लोक एष: ।** **ये त्वां भजन्ति न भजन्त्युत वोभयेषां** **निष्ठां प्रदर्शय विभो कुरुसृञ्जयानाम् ॥ ५॥** 

शब्दार्थ **** 

**तत्—** **इसलिए** **; देव-देव—** **हे स्वामियों के स्वामी** **; भवत:—** **आपके** **; चरण-अरविन्द—** **चरणकमलों की** **; सेवा—** **सेवा की** **;** **अनुभावम्—** **शक्ति** **; इह—** **इस संसार में** **; पश्यतु—** **वे देख सकें** **; लोक:—** **जनता** **; एष:—** **यह** **; ये—** **जो** **; त्वाम्—** **तुमको** **;** **भजन्ति—** **पूजते हैं** **; न भजन्ति—** **पूजा नहीं करते** **; उत वा—** **अथवा अन्य कुछ** **; उभयेषाम्—** **दोनों की** **; निष्ठाम्—** **पद को** **;** **प्रदर्शय—** **दिखलाइये** **; विभो—** **हे सर्वशक्तिमान** **; कुरु-सृञ्जयानाम्—** **कुरुओं तथा सृञ्जयों के।** **.** 

**अतएव हे देव-देव, इस संसार के लोग देख लें कि आपके चरणकमलों में की गई भकि्त** **की शक्ति कितनी है। हे सर्वशक्तिमान, आप उन्हें उन कुरुओं तथा सृञ्जयों की शक्ति दिखला दें,** **जो आपकी पूजा करते हैं और उनकी भी स्थिति दिखला दें, जो पूजा नहीं करते।** **तात्पर्य :** यहाँ पर हमें प्रचारक का हृदय स्पष्ट दिखता है। महान् भक्त युधिष्ठिर महाराज भगवान् कृष्ण से याचना करते हैं कि वे अपनी पूजा करने तथा पूजा न करने का फल स्पष्ट दिखला दें। यदि संसार के लोग इसे समझ सकते, तो वे पहचानने लगते कि कृष्ण ही परमेश्वर हैं और हर व्यकि्त का स्वार्थ इसी में निहित है कि उनकी शरण में जाये। जैसाकि महाजनों ने पुष्टि की है, युधिषि्ठर महाराज शुद्ध भगवद्भक्त हैं, अत: राजा के रूप में कर्तव्य निर्वाह करने के पीछे असली मन्तव्य भगवान् कृष्ण की श्रेष्ठता स्थापित करना था। यही है असली सार पाण्डवों के कार्यों का जिन्हें *श्रीमद्भागवत* तथा *महाभारत* दोनों में वॢणत किया गया है।  