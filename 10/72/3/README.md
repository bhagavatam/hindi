**क्रतुराजेन गोविन्द राजसूयेन पावनी: ।** **यक्ष्ये विभूतीर्भवतस्तत्सश्पादय न: प्रभो ॥ ३॥** 

शब्दार्थ **** 

**श्री-युधिष्ठिर: उवाच—** **श्री युधिष्ठिर ने कहा** **; क्रतु—** **मुलय अग्नि यज्ञों के** **; राजेन—** **राजा** **; गोविन्द—** **हे कृष्ण** **; राजसूयेन—** **राजसूय से** **; पावनी:—** **पवित्र करने वाला** **; यक्ष्ये—** **मैं पूजा करना चाहता हूँ** **; विभूती:—** **ऐश्वर्यशाली अंशों द्वारा** **; भवत:—** **आपकी** **; तत्—** **उस** **; सश्पादय—** **कृपया करने की अनुमति दें** **; न:—** **हमें** **; प्रभो—** **हे स्वामी।** **.** 

**श्री युधिष्ठिर ने कहा : हे गोविन्द, मैं आपके शुभ ऐश्वर्यशाली अंशों की पूजा वैदिक उत्सवों** **के राजा, राजसूय यज्ञ द्वारा करना चाहता हूँ। हे प्रभु, हमारे इस प्रयास को सफल बनायें।** **तात्पर्य :** श्रील श्रीधर स्वामी कहते हैं कि *विभूतिभि:* शब्द भगवान् कृष्ण के अंशों (अंशान्) का द्योतक है और श्रील विश्वनाथ चक्रवर्ती ठाकुर इससे भी आगे कहते हैं कि *विभूतिभि:* शब्द इस संसार के भीतर भगवान् कृष्ण के ऐश्वर्यवान् अंशों यथा देवताओं तथा शक्तिप्रदत्त जीवों का सूचक है। अत: श्रील प्रभुपाद ने *श्रीकृष्ण* में इस श्लोक की व्यालया इस प्रकार की है ''प्रिय कृष्ण! राजसूय यज्ञ नाम वाला यज्ञ सम्राट द्वारा सश्पन्न किया जाता है और उसे समस्त यज्ञों का राजा कहा जाता है। इस यज्ञ को सश्पन्न करके मैं उन सारे देवताओं को तुष्ट करना चाहता हूँ, जो इस भौतिक जगत में आपके शक्तिप्रदत्त प्रतिनिधि हैं। मैं चाहूँगा कि आप कृपा करके इस महान् कार्य में मेरी सहायता करें, जिससे इसे सफलतापूर्वक सश्पन्न किया जा सके। जहाँ तक हम पाण्डवों का प्रश्न है, देवताओं से हमें कुछ भी नहीं माँगना है। हम आपके भक्त बनकर निजी रूप से सन्तुष्ट हैं। जैसाकि आपने *भगवद्गीता* में कहा है ''जो लोग भौतिक इच्छाओं से मोहग्रस्त हैं, वे ही देवताओं को पूजते हैं।ÓÓ किन्तु हमारा उद्देश्य भिन्न है। मैं यह राजसूय यज्ञ करना चाहता हूँ और देवताओं को आमंत्रित करके यह दिखलाना चाहता हूँ कि आपके बिना उनके पास स्वयं कोई शक्ति नहीं होती। वे सभी आपके दास हैं और आप पूर्ण पुरुषोत्तम भगवान् हैं। अल्पज्ञान की कमी के कारण मूर्ख व्यक्ति आपको सामान्य मनुष्य मानते हैं। कभी वे आपमें दोष निकालने का प्रयत्न करते हैं, तो कभी वे आपको बदनाम करना चाहते हैं। अतएव मैं यह राजसूय यज्ञ सश्पन्न करना चाहता हूँ। मैं ब्रह्मा, शिव तथा स्वर्गलोक के सभी अन्य प्रमुख देवताओं को आमंत्रित करना चाहता हूँ। ब्रह्माण्ड के सारे भागों से आये देवताओं की उस महान् सभा में मैं यह प्रमाणित करना चाहता हूँ कि आप भगवान् हैं और प्रत्येक व्यकि्त आपका दास है।ÓÓ  