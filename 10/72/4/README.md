**त्वत्पादुके अविरतं परि ये चरन्ति** **ध्यायन्त्यभद्रनशने शुचयो गृणन्ति ।** **विन्दन्ति ते कमलनाभ भवापवर्ग-** **माशासते यदि त आशिष ईश नान्ये ॥ ॥** 

शब्दार्थ **** 

**त्वत्—** **तुश्हारे** **; पादुके—** **खड़ाऊँ को** **; अविरतम्—** **निरन्तर** **; परि—** **पूर्णतया** **; ये—** **जो** **; चरन्ति—** **सेवा करते हैं** **; ध्यायन्ति—** **ध्यान** **करते हैं** **; अभद्र—** **अशुभ वस्तुओं के** **; नशने—** **विनाश करने वाली** **; शुचय:—** **पवित्र** **; गृणन्ति—** **तथा शब्दों द्वारा वर्णन करते हैं** **;** **विन्दन्ति—** **प्राप्त करते हैं** **; ते—** **वे** **; कमल—** **कमल (स²श)** **; नाभ—** **हे कमलनाभ** **; भव—** **भौतिक जीवन का** **; अपवर्गम्—** **मोक्ष** **; आशासते—** **इच्छा लगाये रहते हैं** **; यदि—** **यदि** **; ते—** **वे** **; आशिष:—** **इच्छित वस्तुएँ प्राप्त करते हैं** **; ईश—** **हे प्रभु** **; न—** **नहीं** **;** **अन्ये—** **अन्य पुरुष।** **.** 

**हे कमलनाभ, वे पवित्र व्यक्ति जो निरन्तर आपकी उन पादुकाओं की सेवा करते हैं, ध्यान** **करते हैं और उनका यशोगान करते हैं, जो समस्त अशुभ वस्तुओं को विनष्ट करने वाली हैं, उन्हें** **निश्चित रूप से इस भौतिक संसार से मुक्ति प्राप्त हो जाती है। यदि वे इस जगत में किसी वस्तु** **की आकांक्षा करते हैं, तो वे उसे प्राप्त करते हैं, किन्तु हे प्रभु, अन्य लोग, जो आपकी शरण** **ग्रहण नहीं करते, कभी भी तुष्ट नहीं होते।** **तात्पर्य :** इस संदर्भ में श्रील प्रभुपाद लिखते हैं कि मुक्त कृष्णभावनाभावित व्यकि्त ''न तो इस भौतिक जगत से मुक्त ही होना चाहते हैं, न भौतिक ऐश्वर्य का भोग करना चाहते हैं, उनकी इच्छाओं की पूॢत कृष्णभावनाभावित कार्यों से हो जाती है। जहाँ तक हमारा (राजा युधिष्ठिर का) प्रश्न है, हम तो पूर्णतया आपके चरणकमलों में शरणागत हैं और आपकी कृपा से आपका साक्षात् दर्शन कर पाने के भाग्यशाली हैं। अत: स्वाभाविक है कि हमें भौतिक ऐश्वर्यों की कोई इच्छा नहीं है। वैदिक ज्ञान का निर्णय है कि आप भगवान् हैं। मैं इस तथ्य को स्थापित करना चाहता हूँ और मैं दुनिया को आपको भगवान् के रूप में तथा सामान्य शक्तिशाली ऐतिहासिक पुरुष के रूप में स्वीकार करने के अन्तर को दिखलाना चाहता हूँ। मैं दुनिया को यह दिखला देना चाहता हूँ कि आपके चरणकमलों की शरण ग्रहण करने मात्र से जीवन की सर्वोच्च सिद्धि प्राप्त की जा सकती है, जिस तरह जड़ों को सींचकर पूरे वृक्ष की शाखाओं, पत्तियों तथा फूलों को तुष्ट किया जा सकता है। इस प्रकार यदि कोई कृष्णभावानामृत को ग्रहण करता है, तो उसका जीवन भौतिक तथा आध्याति्मक ²ष्टि से पूर्ण बन जाता है।ÓÓ इसी तरह से युधिष्ठिर के कथन की श्रील विश्वनाथ चक्रवर्ती, व्यालया करते हैं: न तो हमें राजसूय यज्ञ करने की उतावली है, न ही इसमें हमारा कोई स्वार्थ निहित है, क्योंकि हम आपके चरणकमलों का दर्शन तो पा ही रहे हैं और आपकी असीम कृपा से हमें आपका सान्निध्य भी प्राप्त है। किन्तु इस संसार में कुछ ऐसे लोग भी हैं, जिनके हृदय दूषित हैं, अत: वे लोग सोचते हैं कि आप भगवान् न होकर सामान्य व्यक्ति हैं। या फिर वे आपमें दोष निकालते हैं और आपकी आलोचना तक कर डालते हैं। यह तीर हमारे हृदयों में बेध रहा है। अतएव अपने हृदयों से इस तीर को निकालने के लिए हमें इस स्थान पर—राजसूय के बहाने— ब्रह्मा, रुद्र तथा अन्य चतुर ब्रह्मचारियों एवं देवताओं को बुलाना चाहिए, जो चौदहों लोकों में निवास करते हैं। जब ऐसी उच्च श्रेणी की भीड़ एकत्र हो जायेगी, तो परमावश्यक हो जायेगा कि सबसे पहले *अग्रपूजा* के लिए व्यवस्था की जाय। और जब उन्हें यह प्रत्यक्ष दिखला दिया जायेगा कि आप, अर्थात् कृष्ण ही पूर्णपुरुषोत्तम भगवान् हैं, तो हमारे हृदयों को बेधने वाला तीर निकल जायेगा।ÓÓ  