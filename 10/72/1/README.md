और तब जरासन्ध को पराजित करने के लिए भीमसेन को नियुक्त किया। एक दिन जब भगवान् कृष्ण राजसभा में बैठे थे तो राजा युधिष्ठिर ने उन्हें सश्बोधित किया, ''हे प्रभु! मैं राजसूय यज्ञ करना चाहता हूँ। जिनकी रुचि आपकी भक्ति में नहीं है, वे आपके भक्तों की श्रेष्ठता तथा अभक्तों की निकृष्टता का स्वयं अवलोकन इस यज्ञ में कर सकेंगे। वे आपके चरणकमलों का दर्शन भी कर सकेंगे।ÓÓ भगवान् कृष्ण ने राजा युधिष्ठिर के प्रस्ताव की बढ़ा-चढ़ा कर प्रशंसा करते हुए कहा, ''आपकी योजना इतनी उत्तम है कि इससे आपकी लयाति विश्व-भर में फैल जायेगी। निस्सन्देह सारे जीवों को इस यज्ञ के सश्पन्न होने की कामना करनी चाहिए। किन्तु इस यज्ञ को सश्भव बनाने के पूर्व आपको पृथ्वी के सारे राजाओं को परास्त करना होगा और इसके लिए आवश्यक सामग्री जुटानी होगी।ÓÓ भगवान् कृष्ण के शब्दों से तुष्ट होकर युधिष्ठिर ने अपने भाइयों को विविध दिशाओं को जीतने के लिए भेज दिया। अपनी अपनी नियत दिशाओं के राजाओं को—या उनकी वफादारी को—जीत कर वे युधिष्ठिर के लिए अथाह सश्पत्ति साथ में ले आये। किन्तु उन्होंने यह जानकारी दी कि जरासन्ध पराजित नहीं किया जा सका। जब युधिष्ठिर मन में यह विचार कर रहे थे कि जरासन्ध को किस तरह दमित किया जाय, तो श्रीकृष्ण ने उद्धव की सलाह का पालन करते हुए युधिष्ठिर से इसे पूरा करने के साधनों को प्रकट कर दिया। तब भीम, अर्जुन तथा श्रीकृष्ण ने ब्राह्मणों का वेश बनाया और फिर जरासन्ध के महल में गये। जरासन्ध ब्राह्मणों का भक्त था। उन्होंने राजा जरासन्ध से अपना परिचय अपने को ब्राह्मण बतला कर दिया और उसके सत्कार की लयाति की प्रशंसा की तथा अपनी इच्छा पूरी करने के लिए उससे याचना की। उनके अंगों पर धनुष की डोरी के निशान देखकर जरासन्ध समझ गया कि ये तीनों योद्धा हैं, ब्राह्मण नहीं, अत: भयभीत होते हुए भी उसने उनकी इच्छा पूरी करने का वचन दिया। तभी भगवान् कृष्ण ने अपना वेश उतार फेंका और जरासंध से द्वन्द्व युद्ध करने के लिए कहा। किन्तु जरासन्ध ने यह कहकर इनकार कर दिया कि तुम कायर हो क्योंकि एक बार युद्धभूमि से भाग चुके हो। जरासन्ध ने अर्जुन से भी इसलिए लडऩे से इनकार कर दिया, क्योंकि वह आयु तथा आकार में उससे निकृष्ट था। किन्तु भीम को उसने योग्य प्रतिद्वन्द्वी स्वीकार किया। इस प्रकार जरासन्ध ने भीम को एक गदा दी और स्वयं भी एक गदा ले ली और दोनों युद्ध करने के लिए नगर से बाहर चले गये। जब कुछ समय तक युद्ध चलता रहा तो यह स्पष्ट हो गया कि दोनों ही विजय पाने के लिए समान रूप से बलशाली हैं। तब कृष्ण ने वृक्ष की एक छोटी टहनी को तोड़ कर दो खण्ड कर दिये और इस तरह भीम को दिखला दिया कि जरासन्ध को वह कैसे मारे। भीम ने जरासन्ध को भूमि पर पटक दिया, उसके एक पाँव पर अपना पाँव रखा और दूसरे पाँव को अपने हाथों से पकड़ कर गुदा से लेकर सिर तक चीर डाला। जरासन्ध को मरा हुआ देखकर उसके सश्बन्धी तथा उसकी प्रजा शोक से रोने-चिल्लाने लगीं। तब भगवान् कृष्ण ने जरासन्ध के पुत्र को मगध का राजा नियुक्त किया और उन राजाओं को मुक्त किया, जिन्हें जरासन्ध ने बन्दी बना रखा था।  

**श्रीशुक उवाच** 