**प्रणतदेहिनां पापकर्षणं** **तृणचरानुगं श्रीनिकेतनम् ।** **फणिफणाॢपतं ते पदाश्बुजं** **कृणु कुचेषु न: कृन्धि हृच्छयम् ॥ ७॥** 

**शब्दार्थ** 

**प्रणत—** **आपके शरणागत** **; देहिनाम्—** **देहधारी जीवों के** **; पाप—** **पाप** **; कर्षणम्—** **हटाने वाले** **; तृण—** **घास** **; चर—** **चरने वाली** **(गाय)** **; अनुगम्—** **पीछे पीछे चलते हुए** **; श्री—** **लक्ष्मीजी के** **; निकेतनम्—** **धाम** **; फणि—** **सर्प (कालिय) के** **; फणा—** **फनों पर** **;** **अॢपतम्—** **रखा** **; ते—** **तुश्हारे** **; पद-अश्बुजम्—** **चरणकमल** **; कृणु—** **कृपया रखें** **; कुचेषु—** **स्तनों पर** **; न:—** **हमारे** **; कृन्धि—** **काट** **डालिए** **; हृत्-शयम्—** **हमारे हृदय की कामवासना।** **.** 

**आपके चरणकमल आपके शरणागत समस्त देहधारियों के विगत पापों को नष्ट करने वाले** **हैं। वे ही चरण गौवों के पीछे पीछे चरागाहों में चलते हैं और लक्ष्मीजी के दिव्य धाम हैं। चूँकि** **आपने एक बार उन चरणों को महासर्प कालिय के फनों पर रखा था अत: अब आप उन्हें हमारे** **स्तनों पर रखें और हमारे हृदय की कामवासना को छिन्नभिन्न कर दें।** **तात्पर्य :** याचना करती हुई गोपियाँ संकेत करती हैं कि भगवान् कृष्ण के चरणकमल सभी शरणागत बद्धजीवों के पापों को विनष्ट कर देते हैं। भगवान् इतने दयालु हैं कि वे गौवों को चराने चरागाह भी जाते हैं और इस तरह उनके चरणकमल घास में भी उनका पीछा करते हैं। उन्होंने अपने चरणकमल लक्ष्मीजी को प्रदान किये हैं और उन्हें कालिय नाग के फनों पर भी रखा है। अतएव इन सबों पर विचार करते हुए भगवान् को अपने चरणकमल गोपियों के स्तनों पर रखकर उनकी इच्छाओं को पूरा करना चाहिए। गोपियाँ यहाँ यही तर्क उपस्थित करती हैं।  