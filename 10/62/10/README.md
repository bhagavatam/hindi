**इत्युक्त: कुमतिर्हृष्ट: स्वगृहं प्राविशन्नृप ।** **प्रतीक्षन्गिरिशादेशं स्ववीर्यनशनश्कुधी: ॥ ९॥** 

**शब्दार्थ** 

**इति—** **इस प्रकार** **; उक्त:—** **कहे जाने पर** **; कु-मति:—** **मूर्ख** **; हृष्ट:—** **प्रसन्न** **; स्व—** **अपने** **; गृहम्—** **घर में** **; प्राविशत्—** **प्रवेश किया** **;** **नृप—** **हे राजा (परीक्षित)** **; प्रतीक्षन्—** **प्रतीक्षा करते हुए** **; गिरिश—** **शिव की** **; आदेशम्—** **भविष्यवाणी को** **; स्व-वीर्य—** **अपने** **पराक्रम से** **; नशनम्—** **विनाश** **; कु-धी:—** **अज्ञानी।** **.** 

**इस प्रकार उपदेश दिये जाने पर अज्ञानी बाणासुर प्रसन्न हुआ। तत्पश्चात् हे राजन्, गिरीश ने** **जो भविष्यवाणी की थी उसकी प्रतीक्षा करने—अपने पराक्रम के विनाश की प्रतीक्षा करने—** **वह अपने घर चला गया।** **तात्पर्य :** यहाँ पर बाणासुर को *कुधी* तथा *कुमति* बतलाया गया है क्योंकि उसने वास्तविक स्थिति का दूसरा ही अर्थ लगाया। यह असुर इतना गर्वीला था कि उसे विश्वास हो गया कि उसे कोई भी नहीं हरा सकता। वह यह सुनकर प्रसन्न था कि शिवजी जितना बलशाली कोई व्यकि्त उससे लडऩे आयेगा और युद्ध करने की उसकी खुजलाहट को दूर करेगा। यद्यपि शिवजी ने यह बतला दिया था कि वह व्यक्ति बाणासुर की ध्वजा तोड़ कर उसके पराक्रम को चूर-चूर कर देगा किन्तु वह इतना मूर्ख था कि उसने उस कथन को गश्भीरता से नहीं लिया और उत्सुकतापूर्वक युद्ध करने की प्रतीक्षा करने लगा। आज के समय में भी भौतिकतावादी व्यक्ति इन्द्रिय-तृप्ति की नाना अभूतपूर्व सुविधाओं से प्रसन्न हो जाते हैं। यद्यपि उनको यह स्पष्ट रहता है कि व्यष्टि तथा समष्टि रूप से मृत्यु उनके पास आ रही है किन्तु आधुनिक इनि्द्रयलोलुप अपरिहार्य विनाश को भूले हुए हैं। जैसाकि *भागवत* (२.१.४) में कहा गया है— *पश्यन्नपि न पश्यति* —यद्यपि उनका विनाश सन्निकट होता है किन्तु यौन-सुख तथा पारिवारिक अनुरक्ति के कारण वे मदान्ध रहते हैं और अंधे की भाँति उसे नहीं देखते हैं। इसी तरह बाणासुर अपने भौतिक पराक्रम के कारण मदोन्मत्त था और उसे विश्वास ही नहीं हो रहा था कि उसका पतन होने वाला है।  