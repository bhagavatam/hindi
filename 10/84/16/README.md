**अथापि काले स्वजनाभिगुप्तये** **बिभॢष सत्त्वं खलनिग्रहाय च ।** **स्वलीलया वेदपथं सनातनं** **वर्णाश्रमात्मा पुरुष: परो भवान् ॥ १८॥** 

**शब्दार्थ** 

**अथ अपि—** **तो भी** **; काले—** **सही समय पर** **; स्व-जन—** **अपने भक्तों की** **; अभिगुप्तये—** **रक्षा के लिए** **; बिभॢष—** **धारण करते** **हो** **; सत्त्वम्—** **सतोगुण** **; खल—** **दुष्टों को** **; निग्रहाय—** **दण्ड देने के लिए** **; च—** **तथा** **; स्व—** **अपनी** **; लीलया—** **लीलाओं से** **; वेद-** **पथम्—** **वेदों का मार्ग** **; सनातनम्—** **नित्य** **; वर्ण-आश्रम—** **वर्णों तथा आश्रमों का** **; आत्मा—** **आत्मा** **; पुरुष:—** **भगवान्** **; पर:—** **सर्वोच्च** **; भवान्—** **आप।** **.** 

**तो भी उचित अवसरों पर आप अपने भक्तों की रक्षा करने तथा दुष्टों को दण्ड देने के लिए** **शुद्ध सतोगुणी रूप धारण करते हैं। इस तरह वर्णाश्रम के आत्मास्वरूप आप भगवान् अपनी** **आनन्द-लीलाओं का भोग करते हुए वेदों के शाश्वत पथ को बनाये रखते हैं।** **तात्पर्य :** इस श्लोक में भगवान् द्वारा जनसामान्य को प्रबुद्ध करने ( *जनसंग्रह:* ) तथा सांसारिक आचरण का अनुकरण करने का वर्णन है। चूँकि भगवान् सदैव पूर्ण बने रहते हैं, अतएव वे इस जगत में आकर जिस शरीर को प्रकट करते हैं वह भौतिक सत्त्व से छुआ नहीं जाता, प्रत्युत वह *विशुद्ध सत्त्व*  की अभिव्यक्ति होता है अर्थात् वही दिव्य तत्त्व जिससे उनका मूल-स्वरूप बनता है।  