**न यं विदन्त्यमी भूपा एकारामाश्च वृष्णय: ।** **मायाजवनिकाच्छन्नमात्मानं कालमीश्वरम् ॥ २३॥** 

**शब्दार्थ** 

**न—** **नहीं** **; यम्—** **जिसको** **; विदन्ति—** **जानते हैं** **; अमी—** **ये** **; भू-पा:—** **राजागण** **; एक—** **एकसाथ** **; आरामा:—** **भोग करने वाले** **;** **च—** **तथा** **; वृष्णय:—** **वृष्णिगण** **; माया—** **माया की दैवी शक्ति के** **; जवनिका—** **पर्दे द्वारा** **; आच्छन्नम्—** **आच्छादित** **; आत्मानम्—** **परमात्मा को** **; कालम्—** **काल को** **; ईश्वरम्-थे सुप्रेमे चोन्त्रोल्लेर्.** 

**न तो ये राजा, न ही वृष्णिगण, जो आपकी घनिष्ठ संगति का आनन्द उठाते हैं, आपको** **समस्त सृष्टि के आत्मा, काल की शक्ति तथा परम नियन्ता के रूप में जानते हैं। उनके लिए तो** **आप माया के पर्दे से ढके रहते हैं।** **तात्पर्य :** श्रील विश्वनाथ चक्रवर्ती की व्यालया है कि भगवान् कृष्ण का परिवार अर्थात् वृष्णिजन उनसे भलीभाँति परिचित थे, किन्तु वे यह अनुभव नहीं कर सकते थे कि वे हर प्राणी के हृदय में वास करने वाले परमात्मा हैं। और कुरुक्षेत्र में आये वे राजा जो कृष्णभक्त नहीं थे, उन्हें काल के रूप में अर्थात् हर वस्तु के संहारक के रूप में नहीं पहचान सके। भक्त तथा अभक्त दोनों ही माया द्वारा आच्छन्न होते हैं, किन्तु भिन्न भिन्न तरीकों से। भौतिकतावादियों के लिए माया मोह होती है, किन्तु वैष्णवों के साथ वह योगमाया के रूप में कार्य करती है और वह भगवान् की महानता के प्रति उनकी भिज्ञता को आच्छादित करती है और उन्हें उनकी नित्य आनन्द-लीलाओं में लगाती है।  