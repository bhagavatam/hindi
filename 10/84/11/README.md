**यस्यात्मबुद्धि: कुणपे त्रिधातुके** **स्वधी: कलत्रादिषु भौम इज्यधी: ।** **यत्तीर्थबुद्धि: सलिले न कॢहचि-** **ज्जनेष्वभिज्ञेषु स एव गोखर: ॥ १३॥** 

**शब्दार्थ** 

**यस्य—** **जिसकी** **; आत्म—** **आत्मा के रूप में** **; बुद्धि:—** **विचार** **; कुणपे—** **शव में** **; त्रि-धातुके—** **तीन मूल तत्त्वों से बनी** **; स्व—** **निज के रूप में** **; धी:—** **विचार** **; कलत्र-आदिषु—** **पत्नी इत्यादि में** **; भौमे—** **पृथ्वी पर** **; इज्य—** **पूज्य के रूप में** **; धी:—** **विचार** **;** **यत्—** **जिसका** **; तीर्थ—** **तीर्थस्थान के रूप में** **; बुद्धि:—** **विचार** **; सलिले—** **जल में** **; न कॢहचित्—** **कभी नहीं** **; जनेषु—** **लोगों में** **;** **अभिज्ञेषु—** **ज्ञानी** **; स:—** **वह** **; एव—** **निस्सन्देह** **; ग:—** **गाय** **; खर:—** **या गधा।** **.** 

**जो व्यक्ति कफ, पित्त तथा वायु से बने निष्क्रिय काया को स्वयं मान बैठता है, जो अपनी** **पत्नी तथा अपने परिवार को स्थायी रूप से अपना मानता है, जो मिट्टी की प्रतिमा या अपनी** **जन्मभूमि को पूज्य मानता है या जो तीर्थस्थल को केवल जल मानता है, किन्तु आध्यात्मिक** **ज्ञानियों को अपना ही रूप नहीं मानता, उनसे सश्बन्ध का अनुभव नहीं करता, उनकी पूजा नहीं** **करता अथवा उनके दर्शन नहीं करता—ऐसा व्यक्ति गाय या गधे के तुल्य है।** **तात्पर्य :** असली बुद्धि तो आत्म की मिथ्या पहचान से मनुष्य की उन्मुक्तता द्वारा प्रदॢशत होती है। जैसाकि *बृहस्पति संहिता* में कहा गया है— *अज्ञात भगवद्धर्मा मन्त्रविज्ञानसंविद:।* *नरास्ते गोखरा ज्ञेया अपि भूपालवन्दिता:॥* ''जो लोग भगवान् की भक्ति के सिद्धान्तों को नहीं जानते, उन्हें गौवें तथा गधे के रूप में जानना चाहिए भले ही वे वैदिक मन्त्रों की पारिभाषिक व्यालया करने में पटु क्यों न हों और विश्व-नेताओं द्वारा क्यों न पूजे जाते हों।ÓÓ द्वितीय श्रेणी के पद की ओर अग्रसर होने वाला अपूर्ण वैष्णव अपनी पहचान उन मुनियों से करता है, जो सत्य आध्यात्मिक मार्ग स्थापित कर चुके होते हैं, भले ही उसमें अब भी शरीर, परिवार इत्यादि के प्रति निश्न भौतिक आसक्ति क्यों न बनी हो। ऐसा भगवद्भक्त न तो मूर्ख गाय होता है, न ही अधिकांश भौतिकतावादियों की तरह अडिय़ल गधा। किन्तु सर्वोत्तम वैष्णव वह है, जिसने भगवान् की विशेष कृपा प्राप्त कर ली है और जिसने माया और आसक्ति के बन्धनों से अपने को सर्वथा मुक्त कर लिया है। श्रील विश्वनाथ चक्रवर्ती के अनुसार *भौम-इज्य-धी:* शब्द जिसका अर्थ ''जो मिट्टी की बनी प्रतिमा को पूज्य मानता हैÓÓ है, वह मन्दिर में भगवान् के अर्चाविग्रह का नहीं, अपितु देवताओं के अर्चाविग्रहों का सूचक है। इसी तरह *यत्-तीर्थ-बुद्धि: सलिले* पद जिसका अर्थ ''जो तीर्थस्थल को केवल जल मानता हैÓÓ है, वह गंगा-यमुना जैसी पवित्र नदियों का नहीं, अपितु छोटी-छोटी नदियों का द्योतक है।  

**श्रीशुक उवाच** 