**नातिचित्रमिदं विप्रा वसुदेवो बुभुत्सया ।** **कृष्णश्मत्वार्भकं यन्न: पृच्छति श्रेय आत्मन: ॥ ३०॥** 

**शब्दार्थ** 

**श्री-नारद: उवाच—** **श्री नारद ने कहा** **; न—** **नहीं** **; अति—** **अत्यन्त** **; चित्रम्—** **विचित्र** **; इदम्—** **यह** **; विप्रा:—** **हे ब्राह्मणो** **;** **वसुदेव:—** **वसुदेव** **; बुभुत्सया—** **जानने की इच्छा से** **; कृष्णम्—** **कृष्ण को** **; मत्वा—** **सोच कर** **; अर्भकम्—** **बालक** **; यत्—** **यह** **तथ्य कि** **; न:—** **हमसे** **; पृच्छति—** **पूछता है** **; श्रेय:—** **सर्वोच्च मंगल के विषय में** **; आत्मन:—** **अपने लिए।** **.** 

**श्री नारद मुनि ने कहा : हे ब्राह्मणो, यह उतना आश्चर्यजनक नहीं है कि जानने की उत्सुकता** **से वसुदेव ने अपने चरम लाभ के विषय में हमसे प्रश्न किया है, क्योंकि वे कृष्ण को मात्र एक** **बालक ही मानते हैं।** **तात्पर्य :** श्रील जीव गोस्वामी नारद के विचारों का वर्णन करते हुए लिखते हैं: श्री नारद समझ गये कि किस तरह वसुदेव ने अपने को सामान्य गृहस्थ मानते हुए मुनियों से *कर्मयोग* के विषय में पूछा यद्यपि उन्हें पहले ही वह आध्यात्मिक लक्ष्य प्राप्त हो चुका था, जिसे बड़े-बड़े योगी तथा ऋषि भी प्राप्त नहीं कर पाते। तो भी नारद को चिन्ता हुई कि वसुदेव इतने सारे मुनियों के सामने कहीं भगवान् कृष्ण को निरा बालक समझ कर कोई दुविधाजनक भाव न उत्पन्न कर दें। नारद तथा अन्य मुनियों ने भगवान् कृष्ण के प्रति आदर-भाव बनाये रखना उचित समझा, इसीलिए कृष्ण की अवहेलना करके वसुदेव को उत्तर क्योंकर देने देते? इसी परेशानी से बचने के लिए नारद ने वहाँ पर उपस्थित सारे व्यक्तियों के समक्ष श्रीकृष्ण की सर्वश्रेष्ठता का स्मरण दिलाना चाहा।  