**ज्ञानं तदेतदमलं दुरवापमाह** **नारायणो नरसख: किल नारदाय ।** **एकान्तिनां भगवतस्तदकिञ्चनानां** **पादारविन्दरजसाप्लुतदेहिनां स्यात् ॥ २७॥** 

**शब्दार्थ** 

**ज्ञानम्—** **ज्ञान** **; तत्—** **वह** **; एतत्—** **यह** **; अमलम्—** **कल्मषरहित** **; दुरवापम्—** **समझ पाना कठिन (भक्ति की कृपा के बिना)** **;** **आह—** **बतलाया** **; नारायण:—** **भगवान् नारायण ने** **; नर-सख:—** **सारे जीवों (विशेषतया मनुष्यों) के मित्र** **; किल—** **निश्चय ही** **;** **नारदाय—** **महॢष नारद को** **; एकान्तिनाम्—** **उनका, जिन्होंने एकमात्र भगवान् की शरण ले रखी है** **; भगवत:—** **भगवान् का** **;** **तत्—** **वह (ज्ञान)** **; अकिञ्चनानाम्—** **जिन्हें कोई भौतिक सश्पति्त नहीं चाहिए** **; पाद-अरविन्द—** **भगवान् के चरणकमलों की** **;** **रजसा—** **धूल से** **; आप्लुत—** **स्नात, नहाये हुए** **; देहिनाम्—** **जिनके शरीर** **; स्यात्—** **सश्भव है।** **.** 

**समस्त जीवों के शुभचिन्तक एवं मित्र भगवान् नारायण ने यह दिव्य ज्ञान पहले परम सन्त** **नारद को दिया। ऐसा ज्ञान नारद जैसे सन्त पुरुष की कृपा के बिना समझ पाना कठिन है, किन्तु** **जिसने भी नारद की परश्परा की शरण ले रखी है, वह इस गुह्य ज्ञान को समझ सकता है।** **तात्पर्य :** यहाँ यह बताया गया है कि गुह्य ज्ञान को समझ पाना अत्यन्त कठिन है फिर भी यदि शुद्ध भक्त की शरण ग्रहण कर ली जाये तो इसे समझना सरल है। इस गुह्य ज्ञान का उल्लेख *भगवद्गीता* में भी अन्त में हुआ है जहाँ भगवान् कहते हैं— *सर्व धर्मान्परित्यज्य मामेकं शरणं व्रज* — तुम सभी प्राकर के धर्मों को त्याग दो और मेरी शरण ग्रहण करो। यह ज्ञान गुह्यतम है, किन्तु यदि कोई नारद की परश्परा में स्थित गुरु के माध्यम से भगवान् तक पहुँचता है, तो इसे समझा जा सकता है। प्रह्लाद महाराज असुरपुत्रों को यह बताना चाहते थे कि यद्यपि ऐसा ज्ञान केवल नारद जैसे सन्त पुरुष के द्वारा समझा जाता है, किन्तु उन्हें निराश नहीं होना चाहिए, क्योंकि यदि कोई भौतिक गुरुओं के बजाय नारद की शरण ग्रहण करता है, तो इस ज्ञान को समझना सश्भव हो जाता है। इसे समझना उच्चकुलीनता पर निर्भर नहीं है। जीव निश्चय ही आध्यात्मिक पद पर शुद्ध होता है, अतएव जो कोई गुरु की कृपा से आध्यात्मिक पद को प्राप्त कर लेता है, वह गुह्य ज्ञान को भी समझ लेता है।  