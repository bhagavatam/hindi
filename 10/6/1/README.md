सारे के सारे असुरों के पुत्र मित्रों से प्रह्लाद महाराज ने बल देकर कहा कि मानव समाज में प्रत्येक जीव को जीवन के प्रारश्भ से ही आध्यात्मिक अनुभूति में रुचि लेनी चाहिए। बचपन में ही मनुष्यों को पढ़ाया जाना चाहिए कि भगवान् हर एक का आराध्यदेव है। मनुष्य को भौतिक भोग में अधिक रुचि नहीं दिखानी चाहिए, अपितु उसे आसानी से जितना भौतिक लाभ हो जाये उसी से सन्तुष्ट रहना चाहिए। चूँकि मनुष्य की आयु अत्यल्प है, अतएव उसे अपना प्रत्येक क्षण आध्यात्मिक उन्नति में लगाना चाहिए। यदि कोई गलती से यह सोचता है कि चलो, प्रारश्भ में भौतिक सुविधाओं को भोग लिया जाये और बुढ़ापे में कृष्ण भक्ति करेंगे तो यह गलत है। ऐसे भौतिकतावादी विचार व्यर्थ होते हैं, क्योंकि कोई भी व्यकि्त वृद्धावस्था में आध्यात्मिक जीवन-शैली नहीं अपना सकता। अतएव मनुष्य को जीवन के प्रारश्भ से ही भक्ति में (श्रवणं कीर्तनं विष्णो:) प्रवृत्त होना चाहिए। यह सभी जीवों का धर्म है। भौतिक शिक्षा प्रकृति के तीन गुणों से प्रभावित होती है, लेकिन मानव समाज में जिस आध्याति्मक शिक्षा की नितान्त आवश्यकता है, वह दिव्य होती है। प्रह्लाद महाराज ने उस रहस्य को भी प्रकट कर दिया जिस तरह उन्होंने नारद मुनि से शिक्षा प्राप्त की थी। परश्परा को प्राप्त प्रह्लाद महाराज के चरणकमलों को ग्रहण करके कोई भी आध्यात्मिक जीवन की पद्धति को समझ सकता है। इस जीवन को स्वीकार करने के लिए कोई भौतिक योग्यता नहीं चाहिए। प्रह्लाद महाराज के सहपाठियों ने उनकी बात सुन लेने के बाद उनसे पूछा कि वे किस तरह इतने विद्वान तथा उन्नत बने हैं। इस प्रकार इस अध्याय की समाप्ति होती है।  

**श्रीप्रह्राद उवाच** 