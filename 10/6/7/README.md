**पुंसो वर्षशतं ह्यायुस्तदर्धं चाजितात्मन: ।** **निष्फलं यदसौ रात्र्यां शेतेऽन्धं प्रापितस्तम: ॥ ६॥** 

**शब्दार्थ** 

**पुंस:—** **प्रत्येक मनुष्य के लिए** **; वर्ष-शतम्—** **एक सौ वर्ष** **; हि—** **निस्सन्देह** **; आयु:—** **आयु, उम्र** **; तत्—** **उसका** **; अर्धम्—** **आधा** **;** **च—** **तथा** **; अजित-आत्मन:—** **ऐसे व्यक्ति का जो अपनी इन्द्रियों का दास है** **; निष्फलम्—** **बिना लाभ के, निरर्थक** **; यत्—** **क्योंकि** **; असौ—** **वह व्यक्ति** **; रात्र्याम्—** **रात में** **; शेते—** **सोता है** **; अन्धम्—** **अज्ञान (अपने शरीर तथा आत्मा को भूल कर)** **;** **प्रापित:—** **पूर्णतया प्राप्त करके** **; तम:—** **अंधकार।** **.** 

**प्रत्येक व्यक्ति की अधिकतम आयु एक सौ वर्ष है, किन्तु जो व्यक्ति अपनी इन्द्रियों को वश** **में नहीं कर पाता, उसकी आयु के आधे वर्ष तो रात्रि में बारह घण्टे अज्ञानवश सोने में ही बीत** **जाते हैं। अतएव ऐसे व्यक्ति की आयु केवल पचास वर्ष होती है।** **तात्पर्य :** चाहे ब्रह्माजी हों या एक मनुष्य अथवा एक चींटी—सभी एक सौ वर्ष तक जीवित रहते हैं, लेकिन उनकी एक सौ वर्ष की उम्र एक दूसरे से भिन्न होती है। यह संसार सापेक्ष है, अतएव इसके काल के सापेक्ष क्षण भिन्न हैं। इस तरह ब्रह्माजी के सौ वर्ष मनुष्य के सौ वर्ष के समान नहीं होते। *भगवद्गीता* से हमें पता चलता है कि ब्रह्माजी के एक दिन अर्थात् बारह घण्टे ४३००००० & १००० वर्षों के तुल्य है ( *सहस्रयुगपर्यन्तमहर्यद् ब्रह्मणो विदु:* )। अतएव काल, व्यक्ति तथा परिस्थितियों के अनुसार *वर्ष शतम्* या सौ वर्ष सापेक्षतया भिन्न-भिन्न होते हैं। जहाँ तक मनुष्य का सश्बन्ध है यहाँ पर दी गई गणना सामान्य लोगों के लिए सही है। यद्यपि मनुष्य की अधिक से अधिक आयु सौ वर्ष की होती है, किन्तु सोने के कारण वह अपने पचास वर्ष गँवा देता है। खाना, सोना, मैथुन तथा भय—ये चार शारीरिक आवश्यकताएँ हैं, किन्तु जो व्यकि्त आध्यात्मिक चेतना में आगे बढऩा चाहता है उसे चाहिए कि इन कार्यकलापों में कमी करके अपने जीवन का पूरा-पूरा लाभ उठाये। इससे उसे अपनी आयु का पूर्ण सदुपयोग करने का अवसर प्राप्त हो सकेगा।  