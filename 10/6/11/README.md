**को न्वर्थतृष्णां विसृजेत्प्राणेवयोऽपि य ईपि्सत: ।** **यं क्रीणात्यसुभि: प्रेष्ठैस्तस्कर: सेवको वणिक् ॥ १०॥** 

**शब्दार्थ** 

**क:—** **कौन** **; नु—** **निस्सन्देह** **; अर्थ-तृष्णाम्—** **धन अॢजत करने की प्रबल इच्छा को** **; विसृजेत्—** **त्याग सकता है** **; प्राणेवय:—** **जीवन की अपेक्षा** **; अपि—** **निस्सन्देह** **; य:—** **जो** **; ईप्सित:—** **अधिक वांछित** **; यम्—** **जिसको** **; क्रीणाति—** **प्राप्त करने का प्रयास** **करता है** **; असुभि:—** **अपने ही प्राण से** **; प्रेष्ठै:—** **अत्यन्त प्रिय** **; तस्कर:—** **चोर** **; सेवक:—** **नौकर** **; वणिक्—** **व्यापारी।** **.** 

**धन इतना प्रिय होता है कि लोग इसे मधु से भी मीठा मानने लगते हैं, अतएव ऐसा कौन** **होगा जो धन संग्रह करने की तृष्णा का परित्याग कर सकता है और वह भी गृहस्थ जीवन में?** **चोर, व्यावसायिक नौकर (सैनिक) तथा व्यापारी अपने प्रिय प्राणों की बाजी लगाकर भी धन** **प्राप्त करना चाहते हैं।** **तात्पर्य :** इस श्लोक में इंगित किया गया है कि धन किस तरह प्राणों से भी प्रिय हो सकता है। चोर अपने प्राणों को संकट में डाल कर धनवान के घर में धन चुराने के लिए प्रवेश करते हैं। भले ही वे अतिक्रमण के कारण बन्दूकों से मार डाले जाँय या संतरी कुत्ते उन पर आक्रमण कर दें, किन्तु फिर भी वे सेंध लगाने का प्रयत्न करते हैं। तो वे अपना जीवन संकट में क्यों डालते हैं? मात्र कुछ धन पाने के लिए। इसी प्रकार व्यावसायिक सैनिक सेना में भर्ती होता है और वह युद्धक्षेत्र में मरने की परवाह न करके मात्र धन के लिये इस नौकरी को स्वीकार करता है। इसी प्रकार व्यापारीगण भी नावों में सवार होकर अपने प्राणों को संकट में डाल कर एक देश से दूसरे देश में जाते हैं या मोती तथा अन्य अमूल्य रत्न चुनने के लिए समुद्र के जल में गोते लगाते हैं। इस प्रकार यह सिद्ध है और इसे सभी स्वीकार करेंगे कि धन मृत्यु से भी मधुर होता है। धन प्राप्त करने के लिए कुछ भी किया जा सकता है और यह उन धनी मनुष्यों पर विशेष रूप से चरितार्थ होता है, जो गृहस्थ जीवन में अत्यधिक लिप्त हैं। पूर्वकाल में उच्च जाति के सदस्य—ब्राह्मण, क्षति्रय तथा वैश्य (शूद्रों के अतिरिक्त अन्य सारे लोग) गुरुकुल में ब्रह्यचर्य तथा योगावयास द्वारा वैराग्य तथा इन्द्रिय-संयम का जीवन बिताते थे। तब उन्हें गृहस्थ जीवन में प्रविष्ट होने दिया जाता था। फलस्वरूप ऐसे अनेक उदाहरण प्राप्त हैं जहाँ बड़े-बड़े राजाओं तथा सम्राटों ने गृहस्थ जीवन का परित्याग किया है। यद्यपि वे अत्यन्त ऐश्वर्यवान् थे तथा साम्राज्यों के स्वामी थे तो भी वे अपना सारा वैभव इसीलिए छोड़ सके, क्योंकि उन्हें शुरू से ही ब्रह्मचर्य व्रत का प्रशिक्षण प्राप्त होता था। अतएव प्रह्लाद महाराज का यह उपदेश अत्यन्त अनुकूल है— *कौमार आचरेत प्राज्ञो धर्मान् भागवतानिह।* *दुर्लभं मानुषं जन्म तदप्यध्रुवमर्थदम्॥* ''पर्याप्त बुद्धिमान मनुष्य को चाहिए कि वह जीवन के प्रारश्भ से ही अर्थात् बाल्यकाल से ही अन्य सारे कर्मों को छोड़कर भक्ति कार्यों के अवयास में अपने शरीर का उपयोग करे। यह मनुष्य शरीर अत्यन्त दुर्लभ है और अन्य शरीरों की भाँति नाशवान होते हुए भी अर्थपूर्ण है, क्योंकि मनुष्य जीवन में ही भक्ति सश्पन्न की जा सकती है। यदि निष्ठापूर्वक ङ्क्षकचित भी भक्ति की जाये तो पूर्ण सिदि्ध प्राप्त हो सकती है।ÓÓ मानव समाज को इस उपदेश से लाभ उठाना चाहिए।  