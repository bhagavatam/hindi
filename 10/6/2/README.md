**नन्द: पथि वच: शौरेर्न मृषेति विचिन्तयन् ।** **हङ्क्षर जगाम शरणमुत्पातागमशङ्कित: ॥ १॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; नन्द:—** **नन्द महाराज ने** **; पथि—** **घर आते हुए, रास्ते में** **; वच:—** **शब्द** **;** **शौरे:—** **वसुदेव के** **; न—** **नहीं** **; मृषा—** **निरर्थक** **; इति—** **इस प्रकार** **; विचिन्तयन्—** **अपने पुत्र के अशुभ के विषय में सोच कर** **;** **हरिम्—** **भगवान्, नियन्ता की** **; जगाम—** **ग्रहण की** **; शरणम्—** **शरण** **; उत्पात—** **उपद्रवों की** **; आगम—** **आशा से** **; शङ्कित:—** **भयभीत हुए।** **.** 

**शुकदेव गोस्वामी ने कहा : हे राजन्! जब नन्द महाराज घर वापस आ रहे थे तो उन्होंने** **विचार किया कि वसुदेव ने जो कुछ कहा था वह असत्य या निरर्थक नहीं हो सकता। अवश्य ही** **गोकुल में उत्पातों के होने का कुछ खतरा रहा होगा। ज्योंही नन्द महाराज ने अपने सुन्दर पुत्र** **कृष्ण के लिए खतरे के विषय में सोचा त्योंही वे भयभीत हो उठे और उन्होंने परम नियन्ता के** **चरणकमलों में शरण ली।** **तात्पर्य :** जब कभी कोई संकट आ पड़ता है, तो शुद्ध भक्त सदैव भगवान् द्वारा दी जाने वाली संरक्षण तथा आश्रया के विषय में सोचता है। *भगवद्गीता* में भी (९.३३) इसी का उपदेश है— *अनित्यमसुखं लोकमिमं प्राप्य भजस्व माम्।* इस जगत में पग पग पर संकट (विपदा) है ( *पदं पदं* *यद्विपदाम्* )। अतएव भक्त के लिए पद-पद पर भगवान् की शरण में जाने के अतिरिक्त कोई अन्य उपाय नहीं रहता।  