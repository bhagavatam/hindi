**नम: पङ्कजनाभाय नम: पङ्कजमालिने ।** **नम: पङ्कजनेत्राय नमस्तेपङ्कजाङ्घ्रये ॥ २६॥** 

**शब्दार्थ** 

**नम:—** **सादर नमस्कार** **; पङ्कज-नाभाय—** **भगवान् को, जिनके उदर के बीच में कमल के फूल जैसा गड्ढा है** **; नम:—** **नमस्कार** **;** **पङ्कज-मालिने—** **जो सदैव कमल के फूलों की माला से सुसज्जित रहते हैं** **; नम:—** **नमस्कार** **; पङ्कज-नेत्राय—** **जिनकी चितवन** **कमल के फूल जैसी शीतलता प्रदान करने वाली है** **; नम: ते—** **आपको नमस्कार** **; पङ्कज-अङ्घ्रये—** **आपको, जिनके पैरों के** **तलवों पर कमल के फूल अंकित हैं।** **.** 

**हे प्रभु, आपको मेरा सादर नमस्कार है। आपके उदर में कमल के फूल जैसा गड्ढा अंकित** **है, आप सदैव कमल के फूल की मालाओं से सुसज्जित रहते हैं, आपकी चितवन कमल जैसी** **शीतल है और आपके चरणों में कमल अंकित हैं।** **तात्पर्य :** महारानी कुन्ती ने भी यही स्तुति की थी जो *श्रीमद्भागवत* के प्रथम स्कंध (१.८.२२) में पाई जाती है। इस श्लोक के शब्दार्थ तथा भावार्थ श्रील प्रभुपाद द्वारा की गई टीका से लिये गये हैं। यह ध्यान देने की बात है कि यद्यपि कुन्ती द्वारा की गई स्तुति *श्रीमद्भागवत* में पहले आई है किन्तु यहाँ वॢणत घटना के अनेक वर्षों बाद उन्होंने यह स्तुति की थी।  