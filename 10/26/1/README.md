मुख से सुना था। भगवान् कृष्ण की शक्ति से अनजान होने के कारण गोपगण उनके विविध असामान्य कार्यों को देखकर चकित रह जाते थे। फलत: लोग नन्द महाराज के पास आते और उनसे कहते कि जिस तरह से उन्होंने सात वर्षीय कृष्ण को पर्वत उठाते तथा इससे पहले पूतना राक्षसी का वध करते देखा है उससे प्रत्येक वृन्दावनवासी के हृदय में उनके प्रति असीम आकर्षण उत्पन्न हो चुका है और उनको सन्देह होता है कि कृष्ण ने ग्वाल समुदाय के इस अनुपयुक्त वातावरण में कैसे जन्म लिया है। नन्द ने उन्हें कृष्ण के विषय में गर्ग मुनि द्वारा कही गई बात बतलाई। गर्ग मुनि ने बतलाया था कि इससे पूर्व तीन युगों में नन्द का बालक श्वेत, लाल तथा पीत रूपों में प्रकट हो चुका है और अब द्वापर में उसने *कृष्ण रूप* (गहरा-नीला) धारण किया है। चूँकि वह वसुदेव के पुत्र के रूप में अवतरित हुआ है अतएव उसका एक नाम वासुदेव है और उसके नाना गुणों तथा कार्यों को बतलाने वाले उसके अन्य अनेक नाम हैं। गर्ग मुनि ने भविष्यवाणी की थी कि कृष्ण गोकुल पर आने वाले सारे संकटों को रोकेंगे, असीम मंगल का प्रसार करेंगे और गोपों तथा गोपिकाओं के आनन्द को वॢधत करेंगे। विगत युग में उन्होंने निश्नजाति के डाकुओं द्वारा सताये गये सन्त ब्राह्मणों की रक्षा की थी। चूँकि जिस तरह उच्च लोकों के असुरगण उन देवताओं को कभी नहीं हरा सकते जिनकी ओर भगवान् विष्णु हों उसी तरह जो लोग कृष्ण से प्रेम करते हैं उन्हें कोई भी शत्रु पराजित नहीं कर सकता। अपने भक्तों के प्रति अपने अनुराग तथा अपने ऐश्वर्य एवं शक्ति में कृष्ण साक्षात् नारायण के समान हैं। गर्ग मुनि के कथन से अतीव हॢषत तथा आश्चर्य से स्तश्भित हुए ग्वालों ने यह निष्कर्ष निकाला कि हो न हो कृष्ण भगवान् नारायण के शक्त्वाष्टि प्रतिनिधि हैं। अत: उन्होंने कृष्ण तथा नन्द महाराज की पूजा की।  

**श्रीशुक उवाच** 