**एवंविधानि कर्माणि गोपा: कृष्णस्य वीक्ष्य ते ।** **अतद्वीर्यविद: प्रोचु: समवयेत्य सुविस्मिता: ॥ १॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; एवम्-विधानि—** **इस तरह के** **; कर्माणि—** **कार्यों को** **; गोपा:—** **ग्वाले** **;** **कृष्णस्य—** **कृष्ण के** **; वीक्ष्य—** **देखकर** **; ते—** **वे** **; अतत्-वीर्य-विद:—** **उनकी शक्ति को समझने में असमर्थ** **; प्रोचु:—** **बोले** **;** **समवयेत्य—** **(नन्द महाराज के) पास जाकर** **; सु-विस्मिता:—** **अत्यन्त विस्मित होकर।** **.** 

**शुकदेव गोस्वामी ने कहा : जब गोपों ने गोवर्धन पर्वत उठाने जैसे कृष्ण के कार्यों को देखा** **तो वे विस्मित हो गये। उनकी दिव्य शक्ति को न समझ पाने के कारण वे नन्द महाराज के पास** **गये और इस प्रकार बोले।** **तात्पर्य :** श्रील विश्वनाथ चक्रवर्ती ठाकुर ने इस श्लोक की व्यालया इस प्रकार की है श्रीगोवर्धन पर्वत उठाने की लीला के समय ग्वालों ने भगवान् के कार्य की छानबीन किये बिना केवल आध्यात्मिक आनन्द लूटा। किन्तु बाद में जब वे अपने घर लौट आये तो उनके मन में चिन्ता उठने लगी। उन्होंने सोचा ''अब तो हमने बालक कृष्ण को गोवर्धन पर्वत उठाते अपनी आँखों से देख लिया और हमें यह स्मरण है ही कि उसने किस तरह पूतना तथा अन्य असुरों को मारा, जंगल की आग बुझाई इत्यादि- इत्यादि। उस समय हमने सोचा था कि ये अदि्वतीय कार्य ब्राह्मणों के आशीर्वाद या नन्द महाराज के सौभाग्य या शायद इस बालक पर नारायण की कृपा से उसे मिली शक्ति से सश्पन्न हुए होंगे। किन्तु हमारी ये सारी कल्पनाएँ झूठी हैं क्योंकि एक सात साल का सामान्य बालक इस तरह पूरे सात दिनों तक पर्वतराज को उठाये नहीं रह सकता था। कृष्ण मानव नहीं है। वह अवश्य ही स्वयं भगवान् होगा।ÓÓ किन्तु दूसरी ओर जब हम कृष्ण को दुलारते हैं, तो उसे अच्छा लगता है और जब हम उसके चाचा तथा शुभचिन्तक भोलेभाले ग्वाले उसकी ओर ध्यान नहीं देते तो वह खिन्न हो जाता है। वह भूखा-प्यासा होने लगता है, दूध तथा दही चुराता है, कभी शैतानी करता है, झूठ बोलता है, बालकों जैसी बातें करता है और बछड़े चराता है। यदि वह सचमुच भगवान् है, तो फिर ऐसी बातें क्यों करता है? तो क्या इससे यह सूचित नहीं होता कि वह एक सामान्य बालक है?ÓÓ ''हम उसकी पहचान के बारे में सच्चाई जान पाने में असमर्थ हैं। अत: चलो, चलकर परम चतुर व्रजराज नन्द महाराज से पूछा जाय। वे ही हमारे संशयों को दूर करेंगे।ÓÓ श्रील विश्वनाथ चक्रवर्ती ठाकुर के अनुसार ग्वालों ने संकल्प किया और वे नन्द महाराज के विशाल सभासदन में गये और उनसे अगले श्लोक में वॢणत प्रश्न किए।  