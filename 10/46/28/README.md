**एतौ हि विश्वस्य च बीजयोनी** **रामो मुकुन्द: पुरुष: प्रधानम् ।** **अन्वीय भूतेषु विलक्षणस्य** **ज्ञानस्य चेशात इमौ पुराणौ ॥ १॥** 

**शब्दार्थ** 

**एतौ—** **ये दोनों** **; हि—** **निस्सन्देह** **; विश्वस्य—** **ब्रह्माण्ड के** **; च—** **तथा** **; बीज—** **बीज** **; योनी—** **तथा गर्भ** **; राम:—** **बलराम** **;** **मुकुन्द:—** **कृष्ण** **; पुरुष:—** **सृजन करने वाले भगवान्** **; प्रधानम्—** **उनकी सृजन शक्ति** **; अन्वीय—** **प्रवेश करके** **; भूतेषु—** **सारे** **जीवों के भीतर** **; विलक्षणस्य—** **भ्रमित या अनुभव करते** **; ज्ञानस्य—** **ज्ञान का** **; च—** **तथा** **; ईशाते—** **नियंत्रण करते हैं** **; इमौ—** **दोनों** **; पुराणौ—** **प्राचीन, आदि।** **.** 

**मुकुन्द तथा बलराम—ये दोनों विभु ब्रह्माण्ड के बीज तथा योनि, स्रष्टा तथा उनकी सृजन** **शक्ति हैं। ये जीवों के हृदयों में प्रवेश करके उनकी बद्ध जागरूकता को नियंत्रित करते हैं। ये** **आदि परम पुरुष हैं।** **तात्पर्य :** *विलक्षण* शब्द का अर्थ या तो ''स्पष्ट अनुभव करतेÓÓ या ''दिग्भ्रमित है जो प्रसंग के अनुसार 'विÓ उपसर्ग को समझकर निकाला जाता है।ÓÓ प्रबुद्ध जीवों के पक्ष में *विलक्षण* का अर्थ है ''शरीर तथा आत्मा के सही अन्तर की अनुभूति।ÓÓ इस तरह से जैसाकि *ईशाते* शब्द से सूचित है भगवान् कृष्ण आध्यात्मिक रूप से प्रगति करने वाले व्यक्ति का मार्गदर्शन करते हैं। *विलक्षण* का दूसरा अर्थ ''दिग्भ्रमितÓÓ या ''मोहग्रस्तÓÓ है, जो उन पर स्पष्ट रूप से लागू होता है जिन्होंने आत्मा तथा शरीर के अन्तर को या जीवात्मा तथा परमात्मा के अन्तर को ठीक से नहीं समझा है। ऐसे मोहग्रस्त जीव भगवान् के धाम को—नित्य वैकुण्ठ लोक को—नहीं जाते अपितु प्रकृति के नियमानुसार क्षणिक गन्तव्य प्राप्त करते हैं। वैष्णव साहित्य से ज्ञात होता है कि श्रीराम बलराम हैं, जो कृष्ण के स्वांश होने से उनके संग रहते हैं और उनसे सर्वथा अभिन्न हैं। भगवान् एक हैं फिर भी वे अपना विस्तार करते हैं और इस तरह बलराम एकेश्वरवाद से समझौता नहीं करते।  