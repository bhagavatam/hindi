**धन्या: स्म मूढगतयोऽपि हरिण्य एता** **या नन्दनन्दनमुपात्तविचित्रवेशम् ।** **आकण्र्य वेणुरणितं सहकृष्णसारा:** **पूजां दधुॢवरचितां प्रणयावलोकै: ॥ ११॥** 

**शब्दार्थ** 

**धन्या:—** **धन्य** **; स्म—** **निश्चय ही** **; मूढ-गतय:—** **अज्ञानी पशु योनि में जन्म लेकर** **; अपि—** **यद्यपि** **; हरिण्य:—** **हिरणी** **; एता:—** **ये** **;** **या:—** **जो** **; नन्द-नन्दनम्—** **महाराज नन्द के पुत्र को** **; उपात्त-विचित्र-वेशम्—** **अत्यन्त आकर्षक वष पहने** **; आकण्र्य—** **सुनकर** **;** **वेणु-रणितम्—** **उनकी वंशी की ध्वनि** **; सह-कृष्ण-सारा:—** **कृष्ण हिरणों (अपने पतियों) के साथ** **; पूजाम् दधु:—** **पूजा की** **;** **विरचिताम्—** **सश्पन्न किया** **; प्रणय-अवलोकै:—** **अपनी प्रेमपूर्ण चितवनों से।** **.** 

**ये मूर्ख हिरनियाँ धन्य हैं क्योंकि ये नन्द महाराज के पुत्र के निकट पहुँच गई हैं, जो खूब** **सजेधजे हुए हैं और अपनी बाँसुरी बजा रहे हैं। सचमुच ही हिरनी तथा हिरन दोनों ही प्रेम तथा** **स्नेह-भरी चितवनों से भगवान् की पूजा करते हैं।** **तात्पर्य :** उपर्युक्त उद्धरण श्रील प्रभुपाद कृत *चैतन्य-चरितामृत* (मध्य १७.३६) से लिया गया है। आचार्यों के अनुसार गोपियाँ इस प्रकार सोच रही थीं: ''हिरनियाँ अपने पतियों के साथ कृष्ण के पास तक पहुँच सकती हैं क्योंकि हिरन के लिए कृष्ण ही स्नेह के परम लक्ष्य हैं। कृष्ण के प्रति स्नेह होने से वे कृष्ण द्वारा अपनी पत्नियों के आकृष्ट होने से प्रोत्साहित होते हैं और अपने गृहस्थ जीवन को धन्य मानते हैं। निस्सन्देह उन्हें यह देखकर प्रसन्नता होती है कि उनकी पत्नियाँ किस तरह कृष्ण की खोज में लगी हैं और वे उनके साथ होकर अपनी पत्नियों से याचना करते हैं कि वे भगवान् के पास चलें। दूसरी ओर हमारे पति हैं, जो कृष्ण से ईष्र्या करते हैं और उनके प्रति भक्ति का अभाव होने से वे उनकी सुगन्धि से भी भागते हैं। अत: हमारे जीवन का क्या लाभ है?  