**हन्तायमद्रिरबला हरिदासवर्यो** **यद्रामकृष्णचरणस्परशप्रमोद: ।** **मानं तनोति सहगोगणयोस्तयोर्यत्** **पानीयसूयवसकन्दरकन्दमूलै: ॥ १८॥** 

**शब्दार्थ** 

**हन्त—** **ओह** **; अयम्—** **यह** **; अद्रि:—** **पर्वत** **; अबला:—** **हे सखियो** **; हरि-दास-वर्य:—** **भगवान् के सेवकों में से सर्वश्रेष्ठ** **; यत्—** **चूँकि** **; राम-कृष्ण-चरण—** **कृष्ण तथा बलराम के चरणकमलों के** **; स्परश—** **स्पर्श से** **; प्रमोद:—** **हॢषत** **; मानम्—** **आदर** **;** **तनोति—** **प्रदान करता है** **; सह—** **साथ** **; गो-गणयो:—** **गौवें, बछड़े तथा ग्वालबाल के** **; तयो:—** **उन दोनों (श्रीकृष्ण तथा** **बलराम) को** **; यत्—** **क्योंकि** **; पानीय—** **पेय जल के साथ** **; सूयवस—** **अत्यन्त मुलायम घास** **; कन्दर—** **गुफाएँ** **; कन्द-मूलै:—** **तथा खाद्य कन्दों से।** **.** 

**यह गोवर्धन पर्वत समस्त भक्तों में सर्वश्रेष्ठ है। सखियो, यह पर्वत कृष्ण तथा बलराम के** **साथ ही साथ उनकी गौवों, बछड़ों तथा ग्वालबालों की सभी प्रकार की आवश्यकताओं** — **पीने** **का पानी, अति मुलायम घास, गुफाएँ, फल, फूल तथा तरकारियों** — **की पूॢत करता है। इस तरह** **यह पर्वत भगवान् का आदर करता है। कृष्ण तथा बलराम के चरणकमलों का स्पर्श पाकर** **गोवर्धन पर्वत अत्यन्त हॢषत प्रतीत होता है।** **तात्पर्य :** उपर्युक्त उद्धरण श्रील प्रभुपाद कृत *चैतन्य-चरितामृत* (मध्य १८.३४) से लिया गया है। श्रील विश्वनाथ चक्रवर्ती ठाकुर ने गोवर्धन पर्वत के ऐश्वर्य की विवेचना इस प्रकार की है : *पानीय*  गोवर्धन पर्वत के झरनों से प्राप्त सुगंधित शीतल जल का द्योतक है, जिसे कृष्ण तथा बलराम पिया करते थे और जिससे अपने पाँव और मुख धोया करते थे। गोवर्धन पर्वत शहद, आम का रस तथा पीलू रस जैसे अन्य पेय भी प्रदान करता है। *सूयवस दूर्वा* अर्थात् दूब (घास) को बतलाता है, जिससे *अघ्र्य*  की धाॢमक भेंट दी जाती है। गोवर्धन पर्वत में घास भी होती है, जो सुगंधित, मुलायम तथा गौवों की वृद्धि एवं उनमें दूध बढ़ाने के लिए लाभप्रद है। इस तरह यह घास आध्यात्मिक पशुओं को खिलाने के काम आती है। *कन्दर* गुफाओं का सूचक है जहाँ कृष्ण, बलराम तथा उनके संगी खेलते, बैठते और लेटते थे। ये गुफायें तब आनन्द देती हैं जब या तो बहुत गर्मी हो, या सर्दी हो या फिर वर्षा हो रही हो। गोवर्धन पर्वत में खाने के मुलायम कन्द, शरीर सजाने के रत्न, बैठने के लिए समतल स्थान तथा चिकने पत्थर, चमकीले जल और अन्य प्राकृतिक वस्तुओं के रूप में दर्पण तथा दीपक प्रदान करता है।  