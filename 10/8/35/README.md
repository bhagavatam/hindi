**नाहं भक्षितवानश्ब सर्वे मिथ्याभिशंसिन: ।** **यदि सत्यगिरस्तॢह समक्षं पश्य मे मुखम् ॥ ३५॥** 

शब्दार्थ **** 

**न—** **नहीं** **; अहम्—** **मैंने** **; भक्षितवान्—** **मिट्टी खाई है** **; अश्ब—** **हे माता** **; सर्वे—** **वे सभी** **; मिथ्य-अभिशंसिन:—** **सभी झूठे हैं, केवल** **मेरी शिकायत करते हैं कि आप मुझे डाँटें** **; यदि—** **यदि यह यथार्थ है** **; सत्य-गिर:—** **कि उन्होंने सच बोला है** **; तॢह—** **तो** **;** **समक्षम्—** **प्रत्यक्ष** **; पश्य—** **देखिये** **; मे—** **मेरा** **; मुखम्—** **मुँह।** **.** 

**श्रीकृष्ण ने उत्तर दिया, ''हे माता, मैंने मिट्टी कभी नहीं खाई। मेरी शिकायत करने वाले मेरे** **सारे मित्र झूठे हैं। यदि आप सोचती हैं कि वे सच बोल रहे हैं, तो आप मेरे मुँह के भीतर प्रत्यक्ष** **देख सकती हैं।** **तात्पर्य :** मातृ-स्नेह के दिव्य आनन्द को बढ़ाने के लिए कृष्ण ने अपने आप को निर्दोष रूप में प्रस्तुत किया। शाष में वर्णन हुआ है— *ताडनभयान् मिथ्योक्तिर्वात्सल्यरसपोषिका।* इसका अर्थ है कि छोटा बालक कभी कभी झूठ बोलता है। उदाहरणार्थ, वह किसी वस्तु को चुराने पर या कुछ खाने पर भी इनकार करता है कि उसने ऐसा नहीं किया। सामान्यतया भौतिक जगत में ऐसा देखा जाता है किन्तु कृष्ण के साथ बात और ही है। ऐसी क्रीड़ाएँ भक्तों को दिव्य आनन्द प्रदान करने के निमित्त हैं। भगवान् झूठे की भूमिका अदा कर रहे थे और अन्य भक्तों पर झूठा होने का आरोप लगा रहे थे। *श्रीमद्भागवत* (.१२.११) में कहा गया है— *कृतपुण्यपुञ्जा:* —अनेकानेक जन्मों तक भक्ति करने के बाद भक्त को ऐसी आनन्दानुभूति हो सकती है। जिन लोगों ने प्रचुर पुण्यकर्मों के फल संचित कर रखे हैं उन्हें ही कृष्ण का सान्निध्य और उनके साथ सामान्य खिलाडिय़ों की तरह खेलने का अवसर प्राप्त होता है। इन दिव्य सेवा-कार्यकलापों को झूठे आरोप नहीं समझना चाहिए। ऐसे भक्तों पर सामान्य बालकों की तरह झूठ बोलने का कभी आरोप नहीं लगाना चाहिए क्योंकि कृष्ण का ऐसा सान्निध्य प्राप्त करने के लिए उन्होंने बड़ी तपस्या की है ( *तपसा ब्रह्मचर्येण शमेन च दमेन च* )।  