**अथो यथावन्न वितर्कगोचरं** **चेतोमन:कर्मवचोभिरञ्जसा ।** **यदाश्रयं येन यत: प्रतीयते** **सुदुॢवभाव्यं प्रणतास्मि तत्पदम् ॥ ४१॥** 

शब्दार्थ **** 

**अथो—** **इसलिए उसने भगवान् की शरण में जाने का निश्चय किया** **; यथा-वत्—** **जितनी पूर्णता से कोई अनुभव कर सकती है** **;** **न—** **नहीं** **; वितर्क-गोचरम्—** **समस्त तर्क, इन्द्रिय बोध से परे** **; चेत:—** **चेतना से** **; मन:—** **मन से** **; कर्म—** **कर्म से** **; वचोभि:—** **अथवा शब्दों से** **; अञ्जसा—** **सबको मिलकर भी हम उन्हें नहीं समझ सकते** **; यत्-आश्रयम्—** **जिसके नियंत्रण में** **; येन—** **जिसके** **द्वारा** **; यत:—** **जिससे** **; प्रतीयते—** **अनुभव किया जा सकता है कि हर वस्तु उन्हीं से उद्भूत है** **; सु-दुॢवभाव्यम्—** **हमारी चेतना से** **परे** **; प्रणता अस्मि—** **शरणागत हूँ** **; तत्-पदम्—** **उनके चरणों में।** **.** 

**अतएव मैं उन भगवान् की शरण ग्रहण करती हूँ और उन्हें नमस्कार करती हूँ जो मनुष्य की** **कल्पना, मन, कर्म, विचार तथा तर्क से परे हैं, जो इस विराट जगत के आदि-कारण हैं, जिनसे** **यह सश्पूर्ण ब्रह्माण्ड पालित है और जिनसे हम इस जगत के अस्तित्व का अनुभव करते हैं। मैं** **उन्हें सादर नमस्कार ही कर सकती हूँ क्योंकि वे मेरे चिन्तन, अनुमान तथा ध्यान से परे हैं। वे मेरे** **समस्त भौतिक कर्मों से भी परे हैं।** **तात्पर्य :** मनुष्य को भगवान् की महानता का केवल अनुभव करना होता है। उसे स्थूल या सूक्ष्म किसी भी भौतिक उपाय से उन्हें समझने का प्रयास नहीं करना चाहिए। सरल स्वभाव की षी होने के कारण माता यशोदा इस ²श्य का असली कारण नहीं समझ पाईं अतएव मातृ-स्नेहवश उन्होंने भगवान् को केवल नमस्कार किया कि वे उनके बालक की रक्षा करें। वे उन्हें नमस्कार करने के अतिरिक्त कर ही क्या सकती थीं? कहा गया है— *अचिन्त्या: खलु ये भावा न तांस्तर्केण योजयेत्* ( *महाभारत भीष्म* *पर्व* ५.२२)। तर्क से परम कारण को समझने का प्रयास नहीं करना चाहिए। जब हम किसी ऐसी समस्या से घिर जाते हैं जिसका कोई कारण ढूँढे नहीं मिलता तो हमारे पास भगवान् की शरण में जाने और उन्हें सादर नमस्कार करने के अतिरिक्त कोई दूसरा विकल्प नहीं रह जाता। तभी हम सुरक्षित रह सकते हैं। इस स्थिति में माता यशोदा ने भी यही विधि अपनाई। जो कुछ घटता है उसका मूल कारण भगवान् होता है ( *सर्वकारण कारणम्* )। जब कारण का पता न चले तो हमें भगवान् के चरणकमलों पर नमस्कार मात्र करना चाहिए। माता यशोदा इसी निष्कर्ष पर पहुँचीं कि अपने पुत्र के मुख में जो अद्भुत वस्तुएँ उन्होंने देखीं वे उसी बालक के कारण थीं, भले ही वे कारण सुनिश्चित नहीं कर पाईं। अतएव जब भक्त को किसी कष्ट का कारण निश्चित नहीं हो पाता तो वह इसी निष्कर्ष पर पहुँचता है— *तत्तेऽनुकश्पा सुसमीक्षसमाणो* *भुञ्जन एवात्मकृतं विपाकम्।* *हृद्वाग्वपुॢभॢवदधन्नमस्ते* *जीवेत यो मुक्ति पदे स दायभाक्॥* ( *भागवत* .१४.८) भक्त यह स्वीकार करता है कि उसे अपने विगत दुष्कर्मों के कारण ही भगवान् ने यह किञ्चित कष्ट दिया है। इस तरह वह भगवान् को बारश्बार नमस्कार करता है। ऐसा भक्त *मुक्ति पदे स दायभाक्*  कहलाता है अर्थात् इस भौतिक जगत से उसकी मुक्ति सुनिश्चित है। *भगवद्गीता* (२.१४) में कहा गया है— *मात्रास्पर्शास्तु कौन्तेय शीतोष्णसुखदु:खदा:।* *आगमापायिनो नित्यास्तांस्तितिक्षस्व भारत॥* हमें जानना चाहिए कि भौतिक शरीर से उत्पन्न भौतिक कष्ट आते-जाते रहते हैं अतएव हमें चाहिए कि कष्ट सहन करें और आध्यात्मिक गुरु द्वारा आदिष्ट अपना कर्तव्य निबाहें।  