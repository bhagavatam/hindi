**प्रत्यानीता: परम भवता त्रायता न: स्वभागा** **दैत्याक्रान्तं हृदयकमलं तद्गृहं प्रत्यबोधि ।** **कालग्रस्तं कियदिदमहो नाथ शुश्रूषतां ते** **मुक्तिस्तेषां न हि बहुमता नारङ्क्षसहापरै: किम् ॥ ४२॥** 

**शब्दार्थ** 

**श्री-इन्द्र: उवाच—** **स्वर्ग के राजा इन्द्र ने कहा** **; प्रत्यानीता:—** **लौटना है** **; परम—** **हे परम** **; भवता—** **आपके द्वारा** **; त्रायता—** **रक्षा** **किये जाकर** **; न:—** **हम** **; स्व-भागा:—** **यज्ञ का अंश** **; दैत्य-आक्रान्तम्—** **दैत्य से पीडि़त** **; हृदय-कमलम्—** **अपने कमल रूपी** **हृदय** **; तत्-गृहम्—** **जो आपका वास्तविक धाम है** **; प्रत्यबोधि—** **प्रकाशित किया जा चुका** **; काल-ग्रस्तम्—** **समय द्वारा कवलित** **;** **कियत्—** **नगण्य** **; इदम्—** **यह (संसार)** **; अहो—** **ओह** **; नाथ—** **हे स्वामी** **; शुश्रूषताम्—** **सेवा में लगे रहने वालों के लिए** **; ते—** **तुश्हारा** **; मुक्ति:—** **भवबन्धन से मोक्ष** **; तेषाम्—** **उनका (शुद्ध भक्तों का)** **; न—** **नहीं** **; हि—** **निस्सन्देह** **; बहुमता—** **बहुत आवश्यक** **समझा** **; नार-ङ्क्षसह—** **हे नृङ्क्षसह देव** **; अपरै: किम्—** **अन्य किसी सश्पत्ति से क्या लाभ?** **.** 

**राजा इन्द्र ने कहा : हे परमेश्वर, आप हमारे उद्धारक तथा रक्षक हैं। आपने दैत्य से हमारे** **वास्तविक यज्ञ भाग जो वास्तव में आपके हैं लौटाये हैं। चूँकि असुरराज हिरण्यकशिपु अत्यन्त** **भयानक था, अत: आपके स्थायी निवास हमारे हृदय उसके द्वारा विजित हो चुके थे। अब** **आपकी उपस्थिति से हमारे हृदयों से निराशा तथा अंधकार दूर हो गये हैं। हे प्रभु, जो लोग** **आपकी सेवा में सदैव लगे रहते हैं उनके लिए सारा भौतिक ऐश्वर्य तुच्छ है, क्योंकि आपकी** **सेवा मोक्ष से भी बढ़कर है। वे जब मोक्ष की भी परवाह नहीं करते तो काम, अर्थ तथा धर्म के** **विषय में क्या कहा जाये?** **तात्पर्य :** इस भौतिक जगत में दो प्रकार के लोग हैं—देवतागण तथा असुर। यद्यपि देवता भी भौतिक भोग के प्रति आसक्त होते हैं, लेकिन वे होते हैं भगवान् के भक्त जो वैदिक आदेशों के अनुसार कर्म करते हैं। हिरण्यकशिपु के राज्य काल में प्रत्येक व्यक्ति को वैदिक सवयता के नित्य कर्तव्यों को निबाहने में अवरोध होता था। जब हिरण्यकशिपु मार डाला गया तो देवताओं को अपने सामान्य जीवन यापन में विशेष उसासी हुई, क्योंकि वे हिरण्यकशिपु द्वारा विचलित रहते थे। चूँकि कलियुग में सरकार असुरों से पूर्ण रहती है, अतएव भक्तों का जीवन संकट में रहता है। वे यज्ञ नहीं कर सकते, अतएव भगवान् विष्णु की पूजा के लिए किये जाने वाले यज्ञ का प्रसाद ग्रहण नहीं कर सकते। देवताओं के हृदयों में सदैव असुरों का भय समाया रहता है, अतएव वे भगवान् के विषय में सोच भी नहीं पाते। देवताओं का कार्य है अपने हृदयों में भगवान् का सदैव चिन्तन करना। भगवान् *भगवद्गीता* (६.४७) में कहते हैं— *योगिनाम् अपि सर्वेषां मद्गतेनान्तरात्मना।* *श्रद्धावान् भजते यो मां स मे युक्ततमो मत:॥* ''समस्त योगियों में जो दिव्य प्रेमाभक्ति से मेरी पूजा करते हुए सदैव श्रद्धापूर्वक मुझमें निवास करता है, वह योग में मुझसे घनिष्ठतापूर्वक बँध जाता है और सर्वोच्च होता है।ÓÓ देवतागण पूर्ण योगी बनने के लिए सदैव भगवान् के ध्यान में लीन रहते हैं, लेकिन असुरों की उपस्थिति के कारण उनके हृदय सदैव असुरों के कार्यकलापों से भरे रहते हैं। इस तरह उनके हृदय, यद्यपि परमेश्वर के वास के निमित्त हैं, किन्तु व्यावहारिक रूप से वे शत्रुओं द्वारा आच्छन्न रहते हैं। अतएव जब हिरण्यकशिपु मर गया तो देवताओं को उसासी हुई, क्योंकि अब वे भगवान् के विषय में आसानी से सोच सकेंगे। अब उन्हें यज्ञ-फल प्राप्त हो सकेगा और इस भौतिक जगत में भी सुखी बन सकेंगे।  

**श्रीऋषय ऊचु:** 