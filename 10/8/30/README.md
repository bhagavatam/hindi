**द्यौस्तत्सटोत्क्षिप्तविमानसङ्कुला** **प्रोत्सर्पत क्ष्मा च पदाभिपीडिता ।** **शैला: समुत्पेतुरमुष्य रंहसा** **तत्तेजसा खं ककुभो न रेजिरे ॥ ३३॥** 

**शब्दार्थ** 

**द्यौ:—** **बाह्य आकाश** **; तत्-सटा—** **उनके बालों से** **; उत्क्षिप्त—** **बाहर फेंका हुआ** **; विमान-सङ्कुला—** **विमानों से पूरित** **;** **प्रोत्सर्पत—** **स्थान से सरक गया** **; क्ष्मा—** **पृथ्वी** **; च—** **भी** **; पद-अभिपीडिता—** **भगवान् के चरणकमलों के गुरु भार से पीडि़त** **;** **शैला:—** **पर्वत** **; समुत्पेतु:—** **ऊपर उठ गया** **; अमुष्य—** **उस (भगवान्) के** **; रंहसा—** **असह्य बल से** **; तत्-तेजसा—** **उसके तेज से** **;** **खम्—** **आकाश** **; ककुभ:—** **दसों दिशाएँ** **; न रेजिरे—** **नहीं चमकीं।** **.** 

**नृङ्क्षसह देव के सिर के बालों से वायुयान (विमान) बाह्य आकाश तथा उच्च लोकों में जा** **गिरे। भगवान् के चरणकमलों के दबाव से पृथ्वी अपनी स्थिति से छिटकती प्रतीत हुई और** **उनके असह्य बल से सारे पर्वत ऊपर उछल गये। भगवान् के शारीरिक तेज से आकाश तथा** **समस्त दिशाओं का प्राकृतिक प्रकाश घट गया।** **तात्पर्य :** इस श्लोक से पता चलता है कि बहुत समय पहले आकाश में विमान उड़ा करते थे। *श्रीमद्भागवत* की रचना पाँच हजार वर्ष पूर्व हुई और इस श्लोक के कथन से सिद्ध होता है कि उस समय उच्चलोकों में तथा अधोलोकों में भी अत्यन्त विकसित सवयता विद्यमान थी। आधुनिक विज्ञानी तथा दार्शनिक मूर्खतावश यह बताते हैं कि तीन हजार वर्ष पूर्व कोई सवयता न थी, किन्तु इस श्लोक के कथन से ऐसे अटपटे निर्णय निरस्त हो जाते हैं। वैदिक सवयता लाखों वर्ष पूर्व विद्यमान थी। वह इस ब्रह्माण्ड की सृष्टि के समय से ही विद्यमान थी और उसमें सारी आधुनिक सुविधाएँ तथा इससे भी अधिक व्यवस्थाएं प्राप्त थीं।  