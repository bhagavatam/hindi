**व्यक्तं त्वं मर्तुकामोऽसि योऽतिमात्रं विकत्थसे ।** **मुमूर्षूणां हि मन्दात्मन्ननु स्युॢवक्लवा गिर: ॥ ११॥** 

**शब्दार्थ** 

**श्री-हिरण्यकशिपु: उवाच—** **वर प्राप्त हिरण्यकशिपु ने कहा** **; व्यक्तम्—** **स्पष्ट रूप से** **; त्वम्—** **तुम** **; मर्तु-काम:—** **मृत्यु के इच्छुक** **;** **असि—** **हो** **; य:—** **जो** **; अतिमात्रम्—** **असीम** **; विकत्थसे—** **डींग मार रहे हो (मानो तुमने इन्द्रियों जीत ली हों और तुश्हारे पिता ने न** **जीती हों)** **; मुमूर्षूणाम्—** **तुरन्त ही मरने वाले व्यक्तियों का** **; हि—** **निस्सन्देह** **; मन्द-आत्मन्—** **हे मूर्ख** **; ननु—** **निश्चय ही** **; स्यु:—** **हो** **जाते हैं** **; विक्लवा:—** **ऊटपटाँग** **; गिर:—** **शब्द।** **.** 

**हिरण्यकशिपु ने उत्तर दिया: रे मूर्ख! तू मेरे महत्त्व को घटाने का प्रयास कर रहा है मानो तू** **मुझसे अधिक इन्द्रिय-संयमी है। यह अति-बुद्धिमत्ता है। अतएव मैं समझ रहा हूँ कि तुम मेरे** **हाथों मरना चाहते हो, क्योंकि ऐसी बेसिर-पैर की (ऊटपटाँग) बातें वे ही करते हैं, जो** **मरणासन्न होते हैं।** **तात्पर्य :** *हितोपदेश* में कहा गया है— *उपदेशो हि मूर्खाणां प्रकोपाय न शान्तये।* यदि किसी मूर्ख व्यक्ति को अच्छा उपदेश दिया जाता है, तो वह उसका लाभ न उठा कर उल्टे और अधिक क्रुद्ध होता है। प्रह्लाद महाराज के प्रामाणिक उपदेशों को उसके पिता हिरण्यकशिपु ने सत्य करके नहीं माना प्रत्युत वह शुद्ध भक्त एवं महान् पुत्र पर अधिकाधिक क्रुद्ध हो उठा। ऐसी कठिनाई हमेशा उत्पन्न हो जाती है जब कोई भक्त हिरण्यकशिपु जैसे व्यक्तियों को, जो धन तथा षियों द्वारा आकृष्ट होते हैं, कृष्णभावनामृत का उपदेश देता है ( *हिरण्य* का अर्थ है ''सोनाÓÓ तथा *कशिपु* का अर्थ है ''बढिय़ा गद्दाÓÓ)। यही नहीं, पिता कभी नहीं चाहता कि उसका पुत्र उसे उपदेश दे, विशेष रूप से यदि पिता असुर हो। किन्तु प्रह्लाद महाराज का वैष्णव उपदेश अप्रत्यक्षत: उनके आसुरी पिता पर फलित हो रहा था, क्योंकि हिरण्यकशिपु कृष्ण तथा उनके भक्त के प्रति अत्यधिक ईष्र्या के कारण अपने मारे जाने के लिए नृङ्क्षसहदेव को शीघ्रता से बुला रहा था। इस प्रकार वह साक्षात् भगवान् द्वारा मारे जाने के लिए तेजी ला रहा था। यद्यपि हिरण्यकशिपु असुर था, किन्तु यहाँ उसे *श्री* शब्द से पुकारा गया है। क्यों? इसका उत्तर यह है कि सौभाग्यवश उनका पुत्र प्रह्लाद महाराज जैसा महाभागवत था। इस प्रकार असुर होते हुए भी उसे मोक्ष प्राप्त होगा और वह भगवद्धाम लौटेगा।  