**त्वं नस्तप: परममात्थ यदात्मतेजो** **येनेदमादिपुरुषात्मगतं ससक्र्थ ।** **तद्विप्रलुप्तममुनाद्य शरण्यपाल** **रक्षागृहीतवपुषा पुनरन्वमंस्था: ॥ ४३॥** 

**शब्दार्थ** 

**श्री-ऋषय: ऊचु:—** **ऋषियों ने कहा** **; त्वम्—** **तुम** **; न:—** **हमारी** **; तप:—** **तपस्या** **; परमम्—** **सर्वोच्च** **; आत्थ—** **उपदेश दिया** **; यत्—** **जो** **; आत्म-तेज:—** **आपकी आध्यात्मिक शक्ति** **; येन—** **जिससे** **; इदम्—** **यह (भौतिक जगत)** **; आदि-पुरुष—** **हे परम आदि** **भगवान्** **; आत्म-गतम्—** **आपके भीतर लीन** **; ससक्र्थ—** **(आपने) उत्पन्न किया** **; तत्—** **तप की वह विधि** **; विप्रलुप्तम्—** **चुराई** **गई** **; अमुना—** **उस दैत्य (हिरण्यकशिपु) द्वारा** **; अद्य—** **अब** **; शरण्य-पाल—** **शरणागत के परम पालक** **; रक्षा-गृहीत-वपुषा—** **आपके शरीर द्वारा जिसे आप रक्षा प्रदान करने के लिए धारण करते हैं** **; पुन:—** **फिर** **; अन्वमंस्था:—** **आपने अनुमोदित किया है।** **.** 

**सारे उपस्थित ऋषियों ने उनकी इस प्रकार स्तुति की: हे प्रभु, हे शरणागत पालक, हे आदि** **पुरुष, आपने हमें पहले जिस तपस्या की विधि का उपदेश दिया है, वह आपकी ही आध्यात्मिक** **शक्ति है। आप तपस्या से ही भौतिक जगत का सृजन करते हैं। यह तपस्या आपमें सुप्त रहती है।** **इस दैत्य ने अपने कार्यकलापों से इसी तपस्या को रोक सा रखा था, किन्तु अब हम लोगों की** **रक्षा करने के लिए आप जिस नृङ्क्षसह देव के रूप में प्रकट हुए हैं उससे तथा इस असुर को मारने** **से तपस्या की विधि का फिर से अनुमोदन हुआ है।** **तात्पर्य :** सारे जीव चौरासी लाख योनियों में भ्रमण करते हुए आत्म-साक्षात्कार का अवसर मनुष्य रूप में प्राप्त करते हैं और तब धीरे-धीरे देवता, किन्नर तथा चारण के पद को पाते हैं जिसका वर्णन आगे किया जाएगा। मनुष्य जीवन से ऊपर सभी उच्च स्तरों पर मुलय कर्तव्य तपस्या है। जैसाकि ऋषभदेव ने अपने पुत्रों को उपदेश दिया था— *तपो दिव्यं पुत्रका येन सत्त्वं शुद्ध्येत्।* अपने भौतिक जीवन को सुधारने के लिए तपस्या परमावश्यक है, किन्तु जब सामान्य लोग असुर के अधीन हो जाते ह, या आसुरी शासन के नियंत्रण में आ जाते हैं, तो वे इस प्रक्रिया को आगे भूल जाते है और क्रमश: आसुरी बन जाते हैं। अतएव सारे ऋषि जो सामान्यतया तपस्या में लगे थे नृङ्क्षसह देव द्वारा हिरण्यकशिपु के मारे जाने पर चिन्तामुक्त हो गये। उन्होंने अनुभव किया कि भगवान् द्वारा मानव जीवन सश्बन्धी मूल उपदेश की—कि यह आत्म-साक्षात्कार हेतु तपस्या करने के लिए है—पुन: पुष्टि की गई जब उन्होंने हिरण्यकशिपु का वध कर दिया।  

**श्रीपितर ऊचु:** 