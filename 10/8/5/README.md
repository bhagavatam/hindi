**हे दुॢवनीत मन्दात्मन्कुलभेदकराधम ।** **स्तब्धं मच्छासनोद्वृत्तं नेष्ये त्वाद्य यमक्षयम् ॥ ५॥** 

**शब्दार्थ** 

**श्री-हिरण्यकशिपु: उवाच—** **वरदान प्राप्त हिरण्यकशिपु ने कहा** **; हे—** **अरे** **; दुॢवनीत—** **अत्यन्त बेशर्म, धृष्ट** **; मन्द-आत्मन्—** **अरे** **मूर्ख** **; कुल-भेद-कर—** **परिवार को फोडऩे वाले** **; अधम—** **अरे नीच** **; स्तब्धम्—** **अत्यन्त हठी** **; मत्-शासन—** **मेरी आज्ञा का** **;** **उद्वृत्तम्—** **उल्लंघन करके** **; नेष्ये—** **मैं भेजूँगा** **; त्वा—** **तुमको** **; अद्य—** **आज** **; यम-क्षयम्—** **मृत्यु के अधीक्षक यमराज के पास।** **.** 

**हिरण्यकशिपु ने कहा : अरे उद्दण्ड, निपट दुर्बुद्धि, परिवार को फोडऩे वाले! अरे नीच!** **तुमने अपने ऊपर शासन करने वाली शक्ति का उल्लघंन किया है, अतएव तू हठी मूर्ख है। आज** **मैं तुझे यमराज के घर भेजूंगा।** **तात्पर्य :** हिरण्यकशिपु ने अपने वैष्णव पुत्र की भत्र्सना उसके *दुॢवनीत* अर्थात् असवय, उद्दण्ड या बेशर्म होने के कारण की। किन्तु श्रील विश्वनाथ चक्रवर्ती ठाकुर ने इस *दुॢवनीत* शब्द का अर्थ सरस्वती देवी की कृपा लगाया है। उनका कहना है कि *दु:* का अर्थ यह भौतिक जगत है। इसकी पुष्टि भगवान् कृष्ण द्वारा *भगवद्गीता* में दिये गये उपदेश से होती है कि यह भौतिक जगत *दु:खालयम्* है अर्थात् भौतिक दशाओं से ओत-प्रोत है। *वि* का अर्थ *विशेष* होता है और *नीत* का अर्थ है 'लाया गयाÓ। भगवान् की कृपा से प्रह्लाद महाराज को भौतिक जगत के लोगों को यह शिक्षा देने के लिए लाया गया था कि वे सब किस तरह इस भव-सागर से बाहर निकलें। भगवान् कृष्ण कहते हैं— *यदा यदा हि* *धर्मस्य ग्लानिर्भवति भारत।* जब सारी जनता या कुछ लोग अपने कर्तव्य को भूल जाते हैं, तो भगवान् कृष्ण प्रकट होते हैं। जब कृष्ण उपस्थित नहीं रहते तो उनका भक्त उपस्थित रहता है, लेकिन ध्येय एक ही होता है—बेचारे बद्धजीवों को माया के चंगुल से मुक्त करना जो उन्हें दुख देती रहती है। श्रील विश्वनाथ चक्रवर्ती ठाकुर और भी बताते हैं कि *मन्दात्मन्* शब्द का अर्थ है *मन्द* —अत्यन्त बुरा या आध्यात्मिक अनुभूति में अत्यन्त कमजोर। जैसाकि *श्रीमद्भागवत* (१.१.१०) में कहा गया है— *मन्दा: सुमनन्दमतयो मन्दभाग्या।* प्रह्लाद महाराज उन सभी *मन्दों* अर्थात् मायावशीभूत जीवों के पथ- प्रदर्शक हैं। वे इस जगत में मन्द तथा दुष्ट जीवों के भी उपकारी हैं। *कुलभेदकराधम्* —प्रह्लाद महाराज अपने कार्यों से उन महापुरुषों को मात कर गये जिन्होंने बड़े-बड़े कुल स्थापित किये थे। प्रत्येक व्यक्ति अपने ही परिवार में तथा अपने वंश को विलयात बनाने में रुचि रखता है, किन्तु प्रह्लाद महाराज इतने उदार थे कि उन्होंने जीव जीव में कोई भेदभाव नहीं बरता। अतएव वे उन *प्रजापतियों* से भी महान् थे जिन्होंने अपने वंशों को स्थापित किया था। *स्तब्धम्* शब्द हठी या जिद्दी का सूचक है। भक्त असुरों के आदेशों की कभी परवाह नहीं करता। जब वे आदेश देते हैं, तो वह शान्त रहता है। भक्त तो कृष्ण के आदेशों की परवाह करता है, असुरों या अभक्तों की नहीं। वह असुरों का सश्मान नहीं करता भले ही वह उसका पिता क्यों न हो। *मच्छासनोद् वृत्तम्* —प्रह्लाद महाराज अपने असुर पिता के प्रति आज्ञाकारी न थे। *यम-क्षयम्* —प्रत्येक बद्धजीव यमराज के वश में है, किन्तु हिरण्यकशिपु कहता था कि वह प्रह्लाद महाराज को ही अपना मोक्षदाता मानता है, क्योंकि प्रह्लाद महाराज हिरण्यकशिपु को जन्म-मरण चक्कर से मुक्त करने वाले थे। वे एक महान् भक्त होने के नाते एक योगी से बढ़कर थे, अतएव हिरण्यकशिपु को *भक्तियोगियों* के समाज में लाया जाना था। श्रील विश्वनाथ चक्रवर्ती ठाकुर ने इन शब्दों की अत्यन्त रोचक व्यालया की है, जिससे वे विद्या की देवी सरस्वती के पक्ष से समझे जा सके।  