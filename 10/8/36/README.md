**कोपकालो युगान्तस्ते हतोऽयमसुरोऽल्पक: ।** **तत्सुतं पाह्युपसृतं भक्तं ते भक्तवत्सल ॥ ४१॥** 

**शब्दार्थ** 

**श्री-रुद्र: उवाच—** **शिवजी ने स्तुति की** **; कोप-काल:—** **(ब्रह्माण्ड का संहार करने के लिए) आपके क्रोध का उचित समय** **;** **युग-अन्त:—** **कल्प का अन्त** **; ते—** **तुश्हारे द्वारा** **; हत:—** **मारा गया** **; अयम्—** **यह** **; असुर:—** **महान् दैत्य** **; अल्पक:—** **नगण्य** **; तत्-** **सुतम्—** **उसके पुत्र (प्रह्लाद महाराज) की** **; पाहि—** **रक्षा करो** **; उपसृतम्—** **शरणागत होकर पास ही खड़ा** **; भक्तम्—** **भक्त** **; ते—** **तुश्हारा** **; भक्त-वत्सल—** **हे भक्तों के प्रति अत्यन्त वत्सल प्रभु!** **.** 

**शिव जी ने कहा : कल्प का अन्त ही आपके क्रोध का समय होता है। अब जबकि यह** **नगण्य असुर हिरण्यकशिपु मारा जा चुका है, हे भक्तवत्सल प्रभु, कृपा करके उसके पुत्र प्रह्लाद** **महाराज की रक्षा करें जो आपके निकट पूर्ण शरणागत भक्त के रूप में खड़ा हुआ है।** **तात्पर्य :** भगवान् इस भौतिक जगत के स्रष्टा हैं। सृष्टि में तीन प्रक्रम होते हैं—सृजन, पालन तथा अन्त में संहार। संहार के समय, प्रत्येक युग के अन्त में भगवान् क्रुद्ध होते हैं और यह क्रुद्ध होने का कार्य शिवजी द्वारा सश्पन्न होता है, अतएव वे रुद्र कहलाते हैं। जब भगवान् हिरण्यकशिपु को मारने के लिए अत्यन्त क्रुद्ध हुए तो सभी लोग उनके रुख को देखकर भयभीत थे, लेकिन शिवजी भयभीत नहीं हुए, क्योंकि उन्हें ज्ञात था कि भगवान् का क्रोध भी एक लीला है। उन्हें पता था कि उन्हें ही भगवान् के क्रोध की भूमिका निभानी पड़ेगी। *काल* का अर्थ है शिवजी (भैरव) तथा *कोप* का अर्थ है भगवान् का क्रोध। इन दोनों के संयोग से निॢमत *कोप-काल* का प्रयोग प्रत्येक कल्प के अन्त के लिए हुआ है। भगवान् भले ही अत्यन्त क्रुद्ध क्यों न प्रतीत हों, वास्तव में वे अपने भक्तों के प्रति सदा वत्सल रहते हैं। चूँकि वे *अव्ययात्मा* हैं अर्थात् वे कभी च्युत नहीं होते, अतएव वे क्रुद्ध रहने पर भी भक्तों के प्रति वत्सल बने रहते हैं। अतएव शिवजी ने भगवान् को याद दिलाया कि वे प्रह्लाद महाराज के प्रति पितृतुल्य वत्सल बनें जो उनकी बगल में विनीत शरणागत भक्त की तरह खड़े थे।  

**श्रीइन्द्र उवाच** 