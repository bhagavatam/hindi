इस अध्याय में बताया गया है कि किस तरह भृगु मुनि ने भगवान् विष्णु की श्रेष्ठता सिद्ध की और भगवान् कृष्ण तथा अर्जुन किस तरह द्वारका में एक दुखियारे ब्राह्मण के मृत पुत्रों को फिर से वापस लाये। बहुत काल पहले, एक बार सरस्वती नदी के तट पर ऋषियों के एक समूह में यह वार्ता छिड़ी कि ब्रह्मा, विष्णु तथा शिव—इन तीनों देवों में सबसे बड़ा कौन है। इसका पता लगाने के लिए उन्होंने भृगु मुनि को नियुक्त किया। भृगु ने देवों की सहनशक्ति की परीक्षा करने का निश्चय किया, क्योंकि यह गुण महानता का निश्चित लक्षण है। अतएव, वे सर्वप्रथम अपने पिता ब्रह्माजी के दरबार में, उन्हें प्रणाम किये बिना ही प्रविष्ट हुए। इससे ब्रह्मा को क्रोध आ गया, किन्तु उन्होंने इस क्रोध को दबा लिया, क्योंकि भृगु उनके पुत्र थे। इसके बाद भृगु अपने बड़े भाई शिव के पास गये जिन्होंने अपने आसन से उठ कर उनका आङ्क्षलगन किया। किन्तु भृगु ने शिवजी को पथभ्रष्ट विधर्मी कहते हुए उनके आङ्क्षलगन को स्वीकार नहीं किया। ज्योंही वे अपने त्रिशूल से भृगु को मारने जा रहे थे कि देवी पार्वती ने रोक दिया और अपने पति को शान्त किया। इसके बाद भगवान् नारायण की परीक्षा लेने भृगु वैकुण्ठ-लोक गये। भगवान् देवी लक्ष्मी की गोद में अपना सिर रखे लेटे थे, तभी उनके पास जाकर भृगु ने उनकी छाती पर लात मारी। किन्तु क्रुद्ध होने की बजाय भगवान् तथा उनकी प्रेयसी, दोनों ने खड़े होकर भृगु का स्वागत किया। भगवान् ने कहा, ''स्वागत है। बैठ जाइये और थोड़े समय के लिए विश्राम कीजिये। हे प्रभु! हमें क्षमा करें, क्योंकि हमने आपको आते नहीं देखा।ÓÓ जब भृगु ने ऋषियों की सभा में जाकर उन्हें जो कुछ हुआ था बतलाया, तो उन्होंने यही निष्कर्ष निकाला कि विष्णु निश्चय ही सर्वश्रेष्ठ हैं। एक बार, द्वारका में एक ब्राह्मण की पत्नी ने एक पुत्र को जन्म दिया, जो तुरन्त मर गया। ब्राह्मण अपने मृत पुत्र को राजा उग्रसेन के दरबार में ले गया और राजा को भला-बुरा कहने लगा, ''इस छद्मी, ब्राह्मणों के लोभी शत्रु ने मेरे पुत्र की मृत्यु कराई है, क्योंकि इसने अपने कर्तव्यों का सही पालन नहीं किया।ÓÓ इस ब्राह्मण के साथ यही दुर्घटना हर बार घटती रही और वह अपने मृत पुत्र का शरीर राज- दरबार में लाता और राजा को भला-बुरा कहता। जब उसका नौवाँ पुत्र जन्म लेते ही मर गया तो अर्जुन ने अचानक ब्राह्मण की शिकायत सुन ली, अत: उन्होंने कहा, ''हे प्रभु! मैं आपकी सन्तान की रक्षा करूँगा और यदि मैं नहीं कर पाया, तो अपने पाप का प्रायश्चित्त करने के लिए अग्नि में प्रविष्ट हो जाऊँगा।ÓÓ कुछ काल बाद ब्राह्मणी को दसवीं बार पुत्र होने वाला था। जब अर्जुन को पता चला, तो वे प्रसूति-गृह गये और उसे बाणों के रक्षात्मक ङ्क्षपजरे से घेर दिया। किन्तु अर्जुन का प्रयास व्यर्थ हुआ, क्योंकि शिशु जन्म लेते ही रोने लगा और आकाश-मार्ग में लुप्त हो गया। जब ब्राह्मण ने अर्जुन का खूब उपहास किया, तो वह योद्धा मृत्यु के देवता यमराज के घर के लिए चल पड़ा। किन्तु अर्जुन को ब्राह्मण का पुत्र वहाँ नहीं मिला और चौदहों लोकों को छान मारने पर भी, उस शिशु का नाम-निशान भी नहीं मिल पाया। ब्राह्मण के पुत्र की रक्षा न कर पाने के कारण, अब अर्जुन पवित्र अग्नि में प्रवेश करके मरने पर तुले थे। जब वे ऐसा करने जा ही रहे थे, तो कृष्ण ने उन्हें रोकते हुए कहा, ''मैं तुमको ब्राह्मण के सारे पुत्र दिखलाऊँगा। तुम अपने को इस प्रकार मत कोसो।ÓÓ तब भगवान् कृष्ण ने अर्जुन को अपने दिव्य रथ पर चढ़ाया और दोनों ने सात द्वीपों तथा सात समुद्रों को पार किया, फिर लोकालोक पर्वतश्रेणी को पार करते हुए गहन अंधकार के प्रदेश में प्रविष्ट हुए। चूँकि घोड़े अपना रास्ता नहीं ढूँढ़ पा रहे थे, इसलिए अंधकार को भेदने के लिए कृष्ण ने अपना ज्वलित सुदर्शन चक्र आगे-आगे भेजा। धीरे-धीरे वे कारण सागर में आये, जिसके भीतर उन्हें महाविष्णु की नगरी मिली। वहाँ उन्होंने एक हजार फनों वाले सर्प अनन्त को देखा, जिसके ऊपर महाविष्णु लेटे थे। महाप्रभु ने श्रीकृष्ण तथा अर्जुन का यह कहते हुए सत्कार किया, ''मैं ब्राह्मण के पुत्रों को यहाँ, इसीलिए ले आया था, क्योंकि मैं तुम दोनों को देखना चाहता था। कृपया नर-नारायण ऋषियों के रूपों में सामान्य जनों को अपना धाॢमक व्यवहार दिखाते हुए लाभान्वित करते रहो।ÓÓ तब भगवान् कृष्ण तथा अर्जुन ने ब्राह्मण-पुत्रों को लिया और द्वारका लौट आये जहाँ, इन शिशुओं को उनके पिता को दे दिया। श्रीकृष्ण की महानता का प्रत्यक्ष अनुभव करके, अर्जुन चकित थे। उन्होंने यही निष्कर्ष निकाला कि एकमात्र भगवान् की कृपा से कोई जीव कोई शकि्त या ऐश्वर्य प्रदॢशत कर सकता है।  

**श्रीशुक उवाच** 