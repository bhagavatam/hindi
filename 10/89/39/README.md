**सप्त द्वीपान्ससिन्धूंश्च सप्त सप्त गिरीनथ ।** **लोकालोकं तथातीत्य विवेश सुमहत्तम: ॥ ७॥** 

**शब्दार्थ** 

**सप्त—** **सात** **; द्वीपान्—** **द्वीपों** **; स—** **सहित** **; सिन्धून्—** **समुद्रों** **; च—** **तथा** **; सप्त सप्त—** **सात सात** **; गिरीन्—** **पर्वतों को** **; अथ—** **तब** **; लोक-अलोकम्—** **अंधकार से प्रकाश को पृथक् करने वाली पर्वत माला को** **; तथा—** **भी** **; अतीत्य—** **लाँघ कर** **; विवेश—** **प्रविष्ट हुआ** **; सु-महत्—** **विशाल** **; तम:—** **अंधकार।** **.** 

**भगवान् का रथ मध्यवर्ती ब्रह्माण्ड के सात द्वीपों के ऊपर से गुजरा, जिनके अपने अपने** **समुद्र तथा सात सात मुलय पर्वत थे। तब उस रथ ने लोकालोक सीमा पार की और पूर्ण अंधकार** **के विशाल क्षेत्र में प्रवेश किया।** **तात्पर्य :** श्रील प्रभुपाद ने *भगवान् श्रीकृष्ण* में लिखा है, ''कृष्ण इन सारे लोकों से होते हुए ब्रह्माण्ड के आवरण में जा पहुँचे। *श्रीमद्भागवत* में इस आवरण को महत्-अंधकार कहा गया है। यह पूरा भौतिक संसार अंधकारमय कहा जाता है। खुले भाग में सूर्य-प्रकाश रहता है, अतएव वह प्रकाशित रहता है, किन्तु सूर्य-प्रकाश की अनुपस्थिति के कारण, आवरण स्वाभाविक रूप से अंधकारमय रहता है।ÓÓ  