**नेमं विरिञ्चो लभते प्रसादं** **न श्रीर्न शर्व: किमुतापरेऽन्ये ।** **यन्नोऽसुराणामसि दुर्गपालो** **विश्वाभिवन्द्यैरभिवन्दिताङ्घ्रि: ॥ ६॥** 

**शब्दार्थ** 

**श्री-प्रह्राद: उवाच—** **प्रह्लाद महाराज ने कहा** **; न—** **नहीं** **; इमम्—** **यह** **; विरिञ्च:—** **ब्रह्माजी भी** **; लभते—** **प्राप्त कर सकता है** **;** **प्रसादम्—** **आशीर्वाद** **; न—** **न तो** **; श्री:—** **लक्ष्मीजी** **; न—** **न तो** **; शर्व:—** **शिवजी** **; किम् उत—** **क्या कहा जाये** **; अपरे अन्ये—** **अन्य** **; यत्—** **जो आशीर्वाद** **; न:—** **हम** **; असुराणाम्—** **असुरों का** **; असि—** **हो** **; दुर्ग-पाल:—** **पालक** **; विश्व-अभिवन्द्यै:—** **समस्त** **ब्रह्माण्ड में पूजित ब्रह्माजी तथा शिवजी जैसे महापुरुषों के द्वारा** **; अभिवन्दित-अङ्घ्रि:—** **जिनके चरणकमल पूज्य हैं।** **.** 

**प्रह्लाद महाराज ने कहा : हे भगवान्! आप विश्वपूज्य हैं, यहाँ तक कि ब्रह्माजी तथा शिवजी** **भी आपके चरणकमलों की पूजा करते हैं। इतने महान् होते हुए भी आपने कृपापूर्वक हम असुरों** **की रक्षा करने का वचन दिया है। मेरा विचार है कि ब्रह्माजी, शिवजी या लक्ष्मीजी को भी कभी** **ऐसी दया प्राप्त नहीं हुई** ; **तो अन्य देवताओं या सामान्य व्यक्तियों की बात ही क्या है!** **तात्पर्य :** *दुर्गपाल* शब्द महत्त्वपूर्ण है। *दुर्ग* का अर्थ है ''जो सरलता से नहीं जाता।ÓÓ सामान्यत: दुर्ग का अर्थ किला होता है, जिसमें आसानी से प्रवेश नहीं किया जा सकता। दुर्ग का अन्य अर्थ ''कठिनाईÓÓ है। चूँकि भगवान् ने बलि महाराज तथा उनके संगियों की सभी संकटों से रक्षा करने का वचन दिया इसीलिए उन्हें यहाँ दुर्गपाल कहा गया है—अर्थात् वे भगवान् जो समस्त कष्टप्रद दशाओं में संरक्षण देते हैं।  