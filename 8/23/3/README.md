**अहो प्रणामाय कृत: समुद्यम:** **प्रपन्नभक्तार्थविधौ समाहित: ।** **यल्लोकपालैस्त्वदनुग्रहोऽमरै-** **रलब्धपूर्वोऽपसदेऽसुरेऽॢपत: ॥ २॥** 

**शब्दार्थ** 

**श्री-बलि: उवाच—** **बलि महाराज ने कहा** **; अहो—** **ओह** **; प्रणामाय—** **अपना सादर नमस्कार अॢपत करने के लिए** **; कृत:—** **मैंने** **किया** **; समुद्यम:—** **केवल एक प्रयास** **; प्रपन्न-भक्त-अर्थ-विधौ—** **शुद्ध भक्तों द्वारा माने जाने वाले विधि-विधानों में** **;** **समाहित:—** **समर्थ है** **; यत्—** **जो** **; लोक-पालै:—** **विभिन्न लोकों के प्रधानों द्वारा** **; त्वत्-अनुग्रह:—** **आपकी अहैतुकी कृपा** **;** **अमरै:—** **देवताओं द्वारा** **; अलब्ध-पूर्व:—** **इसके पूर्व अप्राप्त** **; अपसदे—** **मुझ जैसे पतित व्यक्ति पर** **; असुरे—** **असुर वंश वाले** **;** **अॢपत:—** **अॢपत।** **.** 

**बलि महाराज ने कहा : आपको सादर नमस्कार करने के प्रयास में भी कैसा अद्भुत प्रभाव** **है! मैंने तो आपको अपना नमस्कार अॢपत करने का प्रयास ही किया था, किन्तु वह प्रयास शुद्ध** **भक्तों के प्रयासों के समान सफल सिद्ध हुआ। आपने मुझ पतित असुर पर जो अहैतुकी कृपा** **प्रदॢशत की है, वह देवताओं या लोकपालों को भी कभी प्राप्त नहीं हुई।** **तात्पर्य :** जब वामनदेव बलि महाराज के समक्ष प्रकट हुए तो उन्होंने वामनदेव को तुरन्त सादर नमस्कार करना चाहा, किन्तु शुक्राचार्य एवं अन्य असुर संगियों की उपस्थिति के कारण वे वैसा न कर पाये। लेकिन भगवान् इतने दयालु हैं कि यद्यपि बलि महाराज वास्तव में नमस्कार न कर पाये और, केवल मन में ही वैसा करने का प्रयास किया, तथापि भगवान् ने उन पर इतनी कृपा दिखला दी जितनी की देवता भी कभी आशा नहीं कर सकते थे। जैसाकि *भगवद्गीता* (२.४०) में पुष्टि की गई है— *स्वल्पमप्यस्य धर्मस्य त्रायते महतो भयात्* —इस पथ पर थोड़ी सी प्रगति से भी अत्यन्त घातक भय से मनुष्य की रक्षा हो सकती है। भगवान् *भावग्राही जनार्दन* कहलाते हैं क्योंकि वे भक्त के भाव का सार मात्र ग्रहण कर लेते हैं। यदि भक्त निष्ठापूर्वक शरणागत बनता है, तो प्रत्येक हृदय में स्थित परमात्मा- स्वरूप भगवान् इसे तुरन्त समझ जाते हैं। इस प्रकार भले ही कोई भक्त ऊपर से पूर्ण सेवा न करे, किन्तु यदि वह अन्त:करण से निष्ठावान् एवं गश्भीर होता है, तो भगवान् उसकी सेवा का स्वागत करते हैं। इस तरह भगवान् *भावग्राही जनार्दन* कहलाते हैं क्योंकि वे मनुष्य की भक्तिमयी प्रवृत्ति के सार को ग्रहण करते हैं।  

**श्रीशुक उवाच** 