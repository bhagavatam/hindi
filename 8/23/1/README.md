प्रकार सुतललोक गये और भगवान् ने किस तरह इन्द्र को स्वर्गलोक में प्रवेश करने की अनुमति दी। महात्मा बलि महाराज ने अनुभव किया कि जीवन का सर्वोच्च लाभ भगवान् के चरणकमलों की पूर्ण शरण में रहकर भक्ति प्राप्त करना है। ऐसे निर्णय पर पहुँचकर उन्हों ने प्रेमा-भक्ति से पूरित हृदय एवं अश्रुओं से पूरित नेत्रों से भगवान् को नमस्कार किया और फिर अपने पार्षदों सहित सुतललोक में प्रवेश किया। इस प्रकार भगवान् ने अदिति की इच्छा पूरी की और इन्द्र को पुन:स्थापित किया। जब प्रह्लाद महाराज ने सुना कि बलि को बन्धन से मुक्त कर दिया गया है, तो उन्होंने इस जगत में भगवान् की दिव्य लीलाओं का वर्णन किया। उन्होंने इस भौतिक जगत की सृष्टि करने, सब पर सम²ष्टि रखने तथा भक्तों पर कल्पवृक्ष के समान अत्यन्त उदार होने के लिए भगवान् की प्रशंसा की। निस्सन्देह, उन्होंने यह भी कहा कि भगवान् न केवल अपने भक्तों पर वरन् असुरों पर भी दयालु रहते हैं। इस प्रकार उन्होंने भगवान् की असीम अहैतुकी कृपा का वर्णन किया। तत्पश्चात् हाथ जोड़कर भगवान् को सादर नमस्कार किया और फिर उनकी प्रदकि्षणा करके भगवान् के आदेशानुसार वे भी सुतललोक में प्रविष्ट हुए। तब भगवान् ने शुक्राचार्य को आदेश दिया कि वे बलि महाराज द्वारा यज्ञ सश्पन्न करते समय की गई त्रुटियों और कमियों का विवरण दें। शुक्राचार्य भी भगवान् का पवित्र नाम जपने से सकाम कर्म के बन्धन से मुक्त हो गये और उन्होंने बतलाया कि बद्धजीव किस तरह जप द्वारा अपने दोषों को कम कर सकता है। तब उन्होंने बलि महाराज के यज्ञोत्सव को पूरा किया। समस्त महान् ऋषियों तथा मुनियों ने वामनदेव को इन्द्र का उपकार-कर्ता स्वीकार किया क्योंकि उन्होंने इन्द्र को स्वर्गलोक वापस दिलवाया। उन्होंने भगवान् को ब्रह्माण्ड के सारे कार्यों का पालक स्वीकार किया। इन्द्र ने अपने साथियों सहित अत्यन्त प्रसन्न होकर वामनदेव को अपने समक्ष रखा और तब अपने विमान से स्वर्गलोक वापस गये। सारे देवताओं, सन्तों, पितरों, भूतों तथा सिद्धों ने बलि महाराज की यज्ञशाला में भगवान् विष्णु के अलौकिक कार्यों को देखकर भगवान् की महिमा का पुन:-पुन: गान किया। इस अध्याय का अन्त इस कथन के साथ होता है कि बद्धजीव का सबसे शुभ कार्य है भगवान् विष्णु के महिमायुक्त कार्यों के विषय में श्रवण तथा कीर्तन करना।  

**श्रीशुक उवाच** 