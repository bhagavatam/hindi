प्रकार प्रकट हुए। भगवान् की सलाह के अनुसार देवताओं ने समुद्र-मन्थन से अमृत प्राप्ति के लिए असुरों के साथ सन्धि कर ली। पिछले अध्याय में वॢणत देवताओं की स्तुति से क्षीरोदकशायी विष्णु प्रसन्न होकर उनके समक्ष प्रकट हो गये। सारे देवता उनके दिव्य शारीरिक तेज से लगभग चकाचौंध हो गये। अतएव प्रारश्भ में तो वे उनके शरीर का कोई भी अंग नहीं देख पाये, किन्तु कुछ समय बाद जब ब्रह्माजी ने उन्हें देखा तो उन्होंने शिव समेत भगवान् की स्तुति करनी प्रारश्भ कर दी। ब्रह्माजी ने कहा ''जन्म-मृत्यु से परे होने के कारण भगवान् नित्य हैं। वे भौतिक गुणों से रहित हैं; तो भी वे असीम शुभ गुणों के सागर हैं। वे सूक्ष्म से भी सूक्ष्मतर हैं, वे अ²श्य हैं और उनका रूप अचिन्त्य है। वे सभी देवताओं के लिए पूज्य हैं। उनके स्वरूप में असंलय ब्रह्माण्ड स्थित रहते हैं अतएव वे काल, दिक् या परिस्थिति के द्वारा इन ब्रह्माण्डों से कभी विलग नहीं होते। वे प्रधान हैं। यद्यपि वे भौतिक सृष्टि के आदि, मध्य तथा अन्त हैं, लेकिन मायावादी दार्शनिकों द्वारा कल्पित सर्वेश्वरवाद में कोई दम नहीं है। भगवान् अपने अधीन बहिरंगा शक्ति के द्वारा समस्त भौतिक जगत को नियंत्रित करते हैं। वे अपनी अचिन्त्य दिव्य स्थिति के कारण भौतिक शक्ति के सदैव स्वामी बने रहते हैं। भगवान् अपने नाना रूपों में इस भौतिक जगत में भी सदैव विद्यमान रहते हैं, किन्तु भौतिक गुण उन्हें छू भी नहीं पाते। *भगवद्गीता* में दिये गये उपदेशों के द्वारा ही उनकी स्थिति समझी जा सकती है। जैसाकि *भगवद्गीता* (१०.१०) में कहा गया है— *ददामि बुद्धियोगं तम्। बुद्धियोग* का अर्थ है *भक्तियोग* । केवल *भक्तियोग* की विधि से परमेश्वर को समझा जा सकता है। जब शिवजी तथा ब्रह्माजी ने भगवान् की स्तुति की तो भगवान् प्रसन्न हो गये। अत: उन्होंने सारे देवताओं को उचित आदेश दिया। भगवान् अजित ने देवताओं को सलाह दी कि वे असुरों के समक्ष शान्ति प्रस्ताव रखें जिससे सनि्ध हो जाने पर देवता तथा असुरगण क्षीरसागर का मन्थन कर सकें। इसके लिए सब से बड़े वासुकि सर्प को रस्सी और मन्दराचल पर्वत को मथानी बनाया जाये। इस मन्थन से विष भी उत्पन्न होगा, किन्तु उसे शिवजी ग्रहण कर लेंगे; अतएव भय की कोई आवश्यकता नहीं है। इस मन्थन से अनेक आकर्षक वस्तुएँ उत्पन्न होंगी, किन्तु भगवान् ने देवताओं को सावधान कर दिया कि वे ऐसी वस्तुओं से मोहित न हों और यदि कोई उपद्रव हो तो भी देवता क्रुद्ध न हों। देवताओं को ऐसी सलाह देकर भगवान् उस स्थान से अन्तर्धान हो गये। भगवान् के आदेशानुसार देवताओं ने असुरों के राजा महाराज बलि से सन्धि कर ली। तब देवता तथा असुर दोनों ही मन्दर पर्वत को अपने साथ लेकर समुद्र की ओर चल पड़े। इस पर्वत की गुरुता के कारण देवता तथा असुर दोनों ही थक गये और कुछ तो वास्तव में मर गये। तब भगवान् विष्णु अपने वाहन गरुड़ की पीठ पर बैठकर वहाँ प्रकट हुए और उन्होंने अपनी कृपा से इन देवताओं और असुरों को पुन: जीवित कर दिया। तब भगवान् ने उस पर्वत को अपने एक हाथ से उठाकर गरुड़ की पीठ पर रख दिया और उस पर्वत पर बैठकर उस स्थान पर गये जहाँ मन्थन होना था। गरुड़ ने उस पर्वत को समुद्र के मध्य में रख दिया और तब विष्णु ने गरुड़ को आदेश दिया कि वह वहाँ से चला जाये क्योंकि उसके रहने पर वासुकि वहाँ नहीं आ सकता था।  

**श्रीशुक उवाच** 