**क्षिप्त्वा क्षीरोदधौ सर्वा वीरुत्तृणलतौषधी: ।** **मन्थानं मन्दरं कृत्वा नेत्रं कृत्वा तु वासुकिम् ॥ २२॥** **सहायेन मया देवा निर्मन्थध्वमतनि्द्रता: ।** **क्लेशभाजो भविष्यन्ति दैत्या यूयं फलग्रहा: ॥ २३॥** 

शब्दार्थ **** 

**क्षिप्त्वा—** **डालकर** **; क्षीर-उदधौ—** **क्षीरसागर में** **; सर्वा:—** **सभी प्रकार की** **; वीरुत्—** **लताएँ** **; तृण—** **घास** **; लता—** **वनस्पतियाँ** **;** **औषधी:—** **तथा दवाएँ** **; मन्थानम्—** **मथानी** **; मन्दरम्—** **मन्दर पर्वत को** **; कृत्वा—** **बनाकर** **; नेत्रम्—** **मथने की डोरी** **; कृत्वा—** **बनाकर** **; तु—** **लेकिन** **; वासुकिम्—** **वासुकि सर्प को** **; सहायेन—** **सहायक के साथ** **; मया—** **मेरे द्वारा** **; देवा:—** **सारे देवता** **;** **निर्मन्थध्वम्—** **मथते रहो** **; अतन्द्रिता:—** **सावधानी से, एकाग्र मन से** **; क्लेश-भाज:—** **कष्टों को बँटाने वाले** **; भविष्यन्ति—** **होंगे** **;** **दैत्या:—** **दैत्य** **; यूयम्—** **तुम सब** **; फल-ग्रहा:—** **वास्तविक फल का लाभ उठाने वाले।** **.** 

**हे देवताओ! क्षीरसागर में सभी प्रकार की वनस्पतियाँ, तृण, लताएँ तथा औषधियाँ डाल** **दो। तब मेरी सहायता से मन्दर पर्वत को मथानी तथा वासुकि को मथने की रस्सी बनाकर** **अविचल चित्त से क्षीरसागर का मन्थन करो। इत तरह से दैत्यगण श्रम कार्य में लग जायेंगे,** **किन्तु तुम देवताओं को वास्तविक फल—समुद्र से उत्पन्न अमृत—प्राप्त होगा।** **तात्पर्य :** ऐसा प्रतीत होता है कि जब दूध में सभी प्रकार की औषधियाँ, लताएँ, तृण तथा वनस्पतियाँ डालकर दूध को मथा जाता है, जिस तरह मक्खन निकालने के लिए दूध को मथा जाता है, तो वनस्पतियों तथा औषधियों के सक्रिय तत्त्व दूध से मिल जाते हैं और उसके परिणामस्वरूप अमृत मिलता है।  