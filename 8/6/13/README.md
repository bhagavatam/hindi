**अयमवतारो रजसोपप्लुतकैवल्योपशिक्षणार्थ:. ॥ १२॥** 

शब्दार्थ **** 

**अयम् अवतार:—** **यह अवतार (भगवान् ऋषभदेव)** **; रजसा—** **रजोगुण से** **; उपप्लुत—** **भरा हुआ** **; कैवल्य-उपशिक्षण-अर्थ:—** **लोगों को मुक्ति मार्ग की शिक्षा देने के उद्देश्य से।** **.** 

**इस कलियुग में लोग रजो तथा तमो गुणों से भरे हुए हैं। भगवान् ऋषभदेव ने इन लोगों को** **माया के चंगुल से छुड़ाने के लिए ही अवतार लिया था।** **तात्पर्य :** कलियुग के लक्षणों की भविष्यवाणी *श्रीमद्भागवत* में बारहवें स्कंध में तृतीय अध्याय के अन्तर्गत की गई है। *लावण्यं केश-धारणम्।* यह भविष्यवाणी की गई है कि पतित जीव कैसा आचरण करेगा। वे लश्बे-लश्बे बाल रखकर अपने को अति सुन्दर मानेंगे या फिर जैनियों की भाँति केशों को नुँच वाएँगे। वे गंदे रहेंगे और अपना मुँह नहीं धोएंगे। जैनी भगवान् ऋषभदेव को अपना प्रवर्तक मानते हैं। यदि ऐसे लोग वास्तव में उनके अनुयायी हैं, तो उन्हें उनकी शिक्षाओं का ²ढ़ता से पालन करना चाहिए। इसी स्कंध के पाँचवें अध्याय में ऋषभदेव ने अपने सौ पुत्रों को माया के चंगुल से बचने का उपदेश दिया है। यदि सचमुच कोई उनके उपदेशों का पालन करे तो वह माया के चंगुल से छूटकर परम धाम पहुँच सकता है। यदि कोई पंचम अध्याय में दिये गये ऋषभदेव के उपदेशों का पालन करे तो वह निश्चय ही मुक्त हो सकता है। ऋषभदेव ने विशेष रूप से इन पतित आत्माओं को मोक्ष दिलाने के लिए ही अवतार लिया था।  