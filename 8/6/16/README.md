**को न्वस्य काष्ठामपरोऽनुगच्छे-** **न्मनोरथेनाप्यभवस्य योगी ।** **यो योगमाया: स्पृहयत्युदस्ता** **ह्यसत्तया येन कृतप्रयत्ना: ॥ १॥** 

शब्दार्थ **** 

**क:—** **कौन** **; नु—** **निस्संदेह** **; अस्य—** **भगवान् ऋषभदेव का** **; काष्ठाम्—** **आदर्श** **; अपर:—** **अन्य** **; अनुगच्छेत्—** **अनुगमन कर** **सकता है** **; मन:-रथेन—** **मन से** **; अपि—** **भी** **; अभवस्य—** **अजन्मा का** **; योगी—** **योगी** **; य:—** **जो** **; योग-माया:—** **योग सिद्धि** **;** **स्पृहयति—** **स्पृहा करता है, कामना करता है** **; उदस्ता:—** **ऋषभदेव द्वारा परित्यक्त** **; हि—** **ही** **; असत्तया—** **अपूर्ण होने से, असत् से** **;** **येन—** **जिसके द्वारा (ऋषभदेव द्वारा)** **; कृत-प्रयत्ना:—** **यद्यपि सेवा करने के लिए इच्छुक।** **.** 

**''भला ऐसा कौन योगी है जो अपने मन से भी भगवान् ऋषभदेव के आदर्शों का पालन** **कर सके? उन्होंने उन समस्त योग-सिद्धियों का तिरस्कार कर दिया था जिसके लिए अन्य योगी** **लालायित रहते हैं। भला ऐसा कौन योगी है जो भगवान् ऋषभदेव की समता कर सके?ÓÓ** **तात्पर्य :** सामान्य रूप से योगी अष्ट सिद्धियों की कामना करते हैं। ये हैं—अणिमा, लघिमा, महिमा, प्राकाश्य, प्राप्ति, ईशित्व, वशित्व तथा कामावसायिता। किन्तु भगवान् ऋषभदेव ने इन भौतिक उपादानों की कभी कामना नहीं की। ऐसी सिद्धियाँ भगवान् की माया द्वारा प्रस्तुत की जाती हैं। योगसाधना का मुलय उद्देश्य भगवान् का अनुग्रह और उनकी शरण प्राप्त करना है। किन्तु योगमाया के कारण यह उद्देश्य प्रच्छन्न हो जाता है। फलस्वरूप तथाकथित योगी ऊपरी सिद्धियों के प्रति आकृष्ट होते हैं, अत: वे भगवान् ऋषभदेव की समता नहीं कर सकते।  