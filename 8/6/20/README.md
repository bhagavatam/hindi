**नित्यानुभूतनिजलाभनिवृत्ततृष्ण:** **श्रेयस्यतद्रचनया चिरसुप्तबुद्धे: ।** **लोकस्य य: करुणयाभयमात्मलोकम्** **आलयान्नमो भगवते ऋषभाय तस्मै ॥ १९॥** 

शब्दार्थ **** 

**नित्य-अनुभूत—** **अपने वास्तविक रूप के प्रति सदैव जागरूक होने के कारण** **; निज-लाभ-निवृत्त-तृष्ण:—** **अपने में पूर्ण होने** **के कारण, कामनारहित** **; श्रेयसि—** **जीवन के वास्तविक कल्याण में** **; अ-तत्-रचनया—** **देह को आत्मा मानकर भौतिक क्षेत्र में** **कर्मों का प्रसार करके** **; चिर—** **दीर्घकाल तक** **; सुप्त—** **सोया हुआ** **; बुद्धे:—** **जिसकी बुद्धि** **; लोकस्य—** **लोगों का** **; य:—** **जो** **(भगवान् ऋषभदेव)** **; करुणया—** **अहैतुकी कृपा से** **; अभयम्—** **निर्भय** **; आत्म-लोकम्—** **आत्म-स्वरूप** **; आलयात्—** **उपदेश** **दिया** **; नम:—** **नमस्कार है** **; भगवते—** **भगवान्** **; ऋषभाय—** **ऋषभदेव को** **; तस्मै—** **उस।** **.** 

**भगवान् ऋषभदेव को अपने वास्तविक स्वरूप का बोध था, अत: वे आत्म-तुष्ट थे और** **उन्हें किसी बाह्य तुष्टि की आकांक्षा नहीं रह गई थी। अपने में पूर्ण होने के कारण उन्हें किसी** **सफलता की स्पृहा नहीं थी। जो वृथा ही देहात्मबुद्धि में लगे रहते हैं और भौतिकता का परिवेश** **तैयार करते हैं, वे अपने वास्तविक हित को नहीं पहचानते। भगवान् ऋषभदेव ने अहैतुकी** **कृपावश वास्तविक आत्मबुद्धि तथा जीवन लक्ष्य की शिक्षा दी। अत: हम उन भगवान् ऋषभदेव** **को नमस्कार करते हैं।** **तात्पर्य :** यह इस अध्याय का सारांश है, जिसमें ऋषभदेव के कार्यों का वर्णन है। भगवान् होने के कारण वे स्वयं में पूर्ण हैं। ईश्वर के अंश रूप हम सबों को भगवान् ऋषभदेव के उपदेशों का पालन करना चाहिए और आत्मनिर्भर बनना चाहिए। देहात्मबुद्धि के कारण हमें वृथा की आवश्यकताएँ नहीं बढ़ानी चाहिए। आत्म-सिद्ध होने पर मनुष्य परम तुष्ट रहता है। क्योंकि वह अपने भौतिक दिव्य पद पर स्थित होता है। जैसाकि *भगवद्गीता* (१८.४) में पुष्टि की गई है— *ब्रह्मभूत: प्रसन्नात्मा न शोचति* *न कांक्षति।* समस्त जीवात्माओं का यही लक्ष्य है। इस संसार में स्थित रह कर भी मनुष्य परम सन्तुष्ट हो सकता है और लालसा तथा शोक से रहित हो सकता है यदि *भगवद्गीता* या *श्रीमद्भागवत* में दिये गये भगवान् के उपदेशों का वह पालन करे। आत्म-साक्षात्कार के माध्यम से प्राप्त संतोष *स्वरूपानन्द*  कहलाता है। बद्धजीव शाश्वत अंधकार में सुप्त रहकर कभी भी अपना हित नहीं समझ पाता। वह भौतिक जोड़-तोड़ द्वारा सुखी बनना चाहता है, किन्तु यह असश्भव है। इसीलिए *श्रीमद्भागवत* में कहा गया है— *न ते विदु: स्वार्थगङ्क्षत हि विष्णुम्* —अज्ञान के कारण बद्धजीव यह नहीं जानता कि उसका वास्तविक हित भगवान् विष्णु के चरणकमलों में शरण प्राप्त करना है। भौतिक वातावरण के जोड़-तोड़ द्वारा सुखी बनने का प्रयास व्यर्थ है। भगवान् ऋषभदेव ने अपने आचरण तथा उपदेशों के द्वारा बद्धजीवों को प्रकाश दिखाया और यह भी बताया कि अपनी आध्यात्मिक पहचान से किस प्रकार आत्मनिर्भर बनना चाहिए। *इस प्रकार श्रीमद्भागवत के पंचम स्कन्ध के अन्तर्गत ''भगवान् ऋषभदेव के कार्यकलापÓÓ नामक* *छठे अध्याय के भक्तिवेदान्त तात्पर्य पूर्ण हुए।* 