**अवरोप्य गिङ्क्षर स्कन्धात्सुपर्ण: पततां वर: ।** **ययौ जलान्त उत्सृज्य हरिणा स विसॢजत: ॥ ३९॥** 

शब्दार्थ **** 

**अवरोप्य—** **उतार कर** **; गिरिम्—** **पर्वत को** **; स्कन्धात्—** **अपने कंधे से** **; सुपर्ण:—** **गरुड़** **; पतताम्—** **सारे पक्षियों में** **; वर:—** **सबसे** **महान् या शक्तिमान** **; ययौ—** **गया** **; जल-अन्ते—** **जहाँ जल है** **; उत्सृज्य—** **रखकर** **; हरिणा—** **भगवान् द्वारा** **; स:—** **वह (गरुड़)** **;** **विसॢजत:—** **उस स्थान से चला गया।** **.** 

**तत्पश्चात् पक्षीराज गरुड़ ने अपने कन्धे से मन्दर पर्वत को उतारा और वे उसे जल के निकट** **ले गये। तब भगवान् ने उससे उस स्थान से चले जाने को कहा और वह चला गया।** **तात्पर्य :** भगवान् ने गरुड़ को उस स्थान से चले जाने का आदेश दिया क्योंकि सर्पराज वासुकि, जिसे मन्थन के लिए रस्सी बनाया जाना था, गरुड़ की उपस्थिति में वहाँ नहीं जा सकता था। भगवान् विष्णु का वाहन गरुड़ शाकाहारी नहीं है। वह बड़े-बड़े साँप खा जाता है। वासुकि सर्पराज होने के कारण पक्षियों के नायक गरुड़ का सहज भोज्य होगा। अतएव भगवान् विष्णु ने गरुड़ से चले जाने को कहा जिससे मथानी के रूप में मन्दर पर्वत से समुद्र का मन्थन करने के लिए वासुकि को लाया जा सके। ये सब भगवान् की अद्भुत व्यवस्थाएँ हैं। दैववशात् कुछ भी नहीं घटित होता। पक्षी की पीठ पर मन्दर पर्वत उठाना और उसे सही-सही रखना किसी के लिए भी कठिन होगा चाहे वे देव हो या असुर, किन्तु भगवान् के लिए कुछ भी करना सश्भव है जैसाकि इस लीला से स्पष्ट है। भगवान् को एक ही हाथ से पर्वत उठाने तथा उनके वाहन गरुड़ को सभी देवों और दानवों को ले जाने में भगवत् कृपा से कोई कठिनाई नहीं हुई। भगवान् योगेश्वर कहलाते हैं क्योंकि वे सर्वशकि्तमान हैं। यदि वे चाहें तो किसी भी वस्तु को रुई से भी हल्का तथा ब्रह्माण्ड से भी भारी बना सकते हैं। जो लोग भगवान् की लीलाओं में विश्वास नहीं करते वे यह नहीं बता सकते कि घटनाएँ किस तरह घटित होती हैं। ''दैव या संयोगÓÓ जैसे शब्दों का प्रयोग करके वे अविश्वसनीय विचारों की शरण लेते हैं। कुछ भी आकस्मिक नहीं है। सब भगवान् द्वारा किया जाता है जैसाकि स्वयं भगवान् *भगवद्गीता* में(९.१०) पुष्टि करते हैं— *मयाध्यक्षेण प्रकृति: सूयते सचराचरम्।* संसार में जितनी भी क्रियाए या प्रतिक्रियाए होती हैं, वे भगवान् की अध्यक्षता में होती हैं। लेकिन जब भगवान् अद्भुत कार्य करते हैं, तो असुरगण भगवान् की शक्ति को नहीं समझते अतएव वे सोचते हैं कि वे आकस्मिक हैं। *इस प्रकार श्रीमद्भागवत के अष्टम स्कन्ध के अन्तर्गत ''देवताओं तथा असुरों द्वारा सन्धि की* *घोषणाÓÓ नामक छठे अध्याय के भक्तिवेदान्त तात्पर्य पूर्ण हुए।* 