**मुक्तस्ततो यदि बन्धाद्देवदत्त उपाच्छिनत्ति तस्मादपि विष्णुमित्र इत्यनवस्थिति:. ॥ २४॥** 

शब्दार्थ **** 

**मुक्त:—** **मुक्तिप्राप्त** **; तत:—** **उससे** **; यदि—** **यदि** **; बन्धात्—** **राज्य कारावास से या षी-रक्षक द्वारा प्रताडि़त होने पर** **; देव-दत्त:—** **देवदत्त नामक व्यक्ति** **; उपाच्छिनत्ति—** **उसका धन छीन लेता है** **; तस्मात्—** **देवदत्त से** **; अपि—** **पुन:** **; विष्णु-मित्र:—** **विष्णुमित्र** **नामक व्यक्ति** **; इति—** **इस प्रकार** **; अनवस्थिति:—** **धन एक स्थान पर न रहकर एक हाथ से दूसरे हाथ में चला जाता है।** **.** 

**यह बद्धजीव पराये धन को चुराकर या ठगकर किसी तरह से उसे अपने पास रखता है और** **दण्ड से बच जाता है। तब देवदत्त नामक एक अन्य व्यक्ति इस धन को उससे ठग लेता है। इसी** **प्रकार विष्णुमित्र नामक एक तीसरा व्यक्ति यह धन देवदत्त से छीन लेता है। यह धन किसी भी** **दशा में एक स्थान पर टिकता नहीं है। यह एक हाथ से दूसरे हाथ में जाता रहता है। अन्त में** **इसका कोई उपभोग नहीं कर पाता और यह श्रीभगवान् की सश्पत्ति बन जाता है।** **तात्पर्य :** धन तो सौभाग्य की देवी लक्ष्मी से आता है और लक्ष्मीजी स्वयं पूर्ण पुरुषोत्तम भगवान् श्रीनारायण की सश्पत्ति हैं। नारायण को छोड़कर लक्ष्मी कहीं भी स्थिर नहीं रहतीं। इसीलिए उनका एक नाम चंचला भी है। जब तक वे अपने पति नारायण के संग नहीं होतीं, वे शान्तिपूर्वक नहीं रह पातीं। उदाहरणार्थ, भौतिकतावादी रावण लक्ष्मी को हर ले गया। रावण ने भगवान् राम की पत्नी का अपहरण किया। परिणाम यह हुआ कि रावण का समस्त परिवार, वैभव तथा साम्राज्य विनष्ट हो गया और सौभाग्य की देवी सीताजी उसके चंगुल से मुक्त होकर भगवान् श्रीराम से पुन: मिल गईं। इस प्रकार समस्त धन, वैभव तथा ऐश्वर्य श्रीकृष्ण का है। *भगवद्गीता* (.२९) में कहा भी गया है— *भोक्तारं यज्ञतपसां सर्वलोकमहेश्वरम्* —''पूर्ण पुरुषोत्तम भगवान् समस्त यज्ञों तथा तपों के भोक्ता हैं और सभी लोकों के सर्वोच्च स्वामी हैं।ÓÓ मूर्ख भौतिकतावादी मनुष्य धन संग्रह करते हैं और अन्य चोरों से चुराते हैं, किन्तु उसे अपने पास रख नहीं पाते। प्रत्येक दशा में उसको व्यय होना है। एक व्यक्ति दूसरे को ठगता है और दूसरा किसी अन्य को। अत: लक्ष्मी को वश में रखने की श्रेष्ठ विधि है कि उसे नारायण के निकट रहने दिया जाये। कृष्णभावनामृत आन्दोलन का यही उद्देश्य है। हम नारायण (श्रीकृष्ण) सहित लक्ष्मी (राधारानी) की पूजा करते हैं। हम विभिन्न साधनों से धन संग्रह करते हैं, किन्तु वह धन किसी व्यकि्त का न होकर राधाजी तथा श्रीकृष्ण (लक्ष्मी-नारायण) का होता है। यदि यह धन लक्ष्मी-नारायण की सेवा में लगाया जाता है, तो भक्त स्वत: ही वैभवपूर्ण जीवन बिताता है। किन्तु यदि कोई लक्ष्मी का उपभोग रावण की तरह करना चाहता है, तो प्रकृति के नियमों के द्वारा वह पराजित होगा और जो कुछ उसके अधिकार में है, वह छीन लिया जायगा। अन्त में मृत्यु सब कुछ अपने साथ ले जायेगी और मृत्यु ही श्रीकृष्ण की प्रतिनिधिस्वरूपा है। 

**** 