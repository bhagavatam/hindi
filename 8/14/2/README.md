**स एष देहात्ममानिनां** **सत्त्वादिगुणविशेषविकल्पितकुशलाकुशलसमवहारविनिॢमतविविधदेहावलिभिॢवयोगसंयोगाद्यनादिसंस** **ारानुभवस्य द्वारभूतेन षडिन्द्रियवर्गेण तस्मिन्दुर्गाध्ववदसुगमेऽध्वन्यापतित ईश्वरस्य भगवतो** **विष्णोर्वशवॢतन्या मायया जीवलोकोऽयं यथा वणिक्सार्थोऽर्थपर: स्वदेहनिष्पादितकर्मानुभव:** **श्मशानवदशिवतमायां संसाराटव्यां गतो नाद्यापि विफलबहुप्रतियोगेहस्तत्तापोपशमनीं** **हरिगुरुचरणारविन्दमधुकरानुपदवीमवरुन्धे. ॥ १॥** 

शब्दार्थ **** 

**स:—** **स्वरूपसिद्ध भक्त (श्रीशुकदेव गोस्वामी) ने** **; ह—** **निस्संदेह** **; उवाच—** **कहा** **; स:—** **वह (बद्ध-आत्मा)** **; एष:—** **यह** **; देह-** **आत्म-मानिनाम्—** **अज्ञानवश देह को अपना मानने वाले व्यक्तियों का** **; सत्त्व-आदि—** **सत्त्व, रज तथा तम के** **; गुण—** **गुणों के** **द्वारा** **; विशेष—** **विशेष** **; विकल्पित—** **अज्ञानवश कल्पित** **; कुशल—** **कभी-कभी अनुकूल कर्मों द्वारा** **; अकुशल—** **कभी-कभी** **प्रतिकूल कर्मों के द्वारा** **; समवहार—** **दोनों के मिश्रण द्वारा, समवहार से** **; विनिॢमत—** **प्राप्त** **; विविध—** **नाना प्रकार के** **; देह-** **आवलिभि:—** **देहों की शृंखला के द्वारा** **; वियोग-संयोग-आदि—** **एक प्रकार के देह का त्याग (वियोग) तथा अन्य की स्वीकृति** **(संयोग) द्वारा** **; अनादि-संसार-अनुभवस्य—** **देहान्तर की अनादि प्रक्रिया की प्रतीति का** **; द्वार-भूतेन—** **द्वारों के रूप में विद्यमान** **होकर** **; षट्-इन्द्रिय-वर्गेण—** **इन छ: इन्द्रियों (मन तथा पाँच ज्ञानेन्द्रियों आँख, कान, जीभ, नाक तथा त्वचा) द्वारा** **; तस्मिन्—** **उस पर** **; दुर्ग-अध्व-वत्—** **दुल्र्लंघ्य पथ की भाँति** **; असुगमे—** **पार करने में सुगम न होने से** **; अध्वनि—** **वन के पथ पर** **;** **आपतित:—** **पड़ कर** **; ईश्वरस्य—** **नियन्ता का** **; भगवत:—** **श्रीभगवान्** **; विष्णो:—** **भगवान् विष्णु के** **; वश-वॢतन्या—** **वश में** **रहकर कर्म करते हुए** **; मायया—** **माया द्वारा** **; जीव-लोक:—** **बद्ध जीवात्मा** **; अयम्—** **यह** **; यथा—** **जैसे** **; वणिक्—** **व्यापारी,** **बनिया** **; स-अर्थ:—** **उद्देश्य सहित, सोद्देश्य** **; अर्थ-पर:—** **धन में आसक्त** **; स्व-देह-निष्पादित—** **अपने देह से किया गया** **; कर्म—** **कार्यों का फल** **; अनुभव:—** **जो अनुभव करता है** **; श्मशान-वत् अशिवतमायाम्—** **अशुभ श्मशान भूमि के स²श** **; संसार-** **अटव्याम्—** **भौतिक जीवन के वन में** **; गत:—** **प्रवेश करने पर** **; न—** **नहीं** **; अद्य अपि—** **अब तक** **; विफल—** **असफल** **; बहु-** **प्रतियोग—** **अनेक विघ्नों तथा दुखों से पूर्ण** **; ईह:—** **इस भौतिक जगत में जिनके कार्य** **; तत्-ताप-उपश-मनीम्—** **भौतिक जीवन** **रूपी वन के दुखों को शान्त करने वाला** **; हरि-गुरु-चरण-अरविन्द—** **प्रभु तथा भक्तों के चरणारविन्द में** **; मधुकर-** **अनुपदवीम्—** **भ्रमर स²श अनुरक्त भक्तों के अनुगमन का पथ** **; अवरुन्धे—** **प्राप्त।** **.** 

**राजा परीक्षित् ने जब श्रीशुकदेव गोस्वामी से भौतिक वन का अर्थ स्पष्ट करने के लिए कहा** **तो उन्होंने इस प्रकार उत्तर दिया—हे राजन्, वणिक की रुचि सदैव धन उपार्जन के प्रति रहती** **है। कभी-कभी वह लकड़ी तथा मिट्टी जैसी कुछ अल्पमूल्य की वस्तुएँ प्राप्त करने और उन्हें ले** **जाकर नगर में अच्छे मूल्य में विक्रय करने की आकांक्षा से वन में प्रवेश करता है। इसी प्रकार** **बद्धजीव लोभवश कुछ भौतिक सुख-लाभ करने की इच्छा से इस भौतिक जगत में प्रवेश** **करता है। धीरे-धीरे वह वन के सघन भाग में प्रवेश करता है तथा वह यह नहीं जानता कि बाहर** **कैसे निकले। इस भौतिक जगत में प्रवेश करके शुद्ध जीव सांसारिकता में बँध जाता है, जो** **भगवान् विष्णु के नियंत्रण में उनकी बहिरंगा शक्ति (माया) उत्पन्न करती है। इस प्रकार** **जीवात्मा बहिरंगा शक्ति दैवी माया के वशीभूत हो जाता है। स्वतंत्र होने तथा वन में भटकने के** **कारण वह भगवान् की सेवा में सदैव तत्पर रहने वाले भक्तों का संग प्राप्त नहीं कर पाता। एक** **बार देहात्मबुद्धि के कारण वह माया के वशीभूत होकर और भौतिक गुणों (सत्त्व, रज् तथा** **तम्) के द्वारा प्रेरित होकर एक के पश्चात् एक अनेक प्रकार के शरीर धारण करता है। इस** **प्रकार बद्धजीव कभी स्वर्गलोक तो कभी भूलोक और कभी पाताललोक तथा निश्न योनियों में** **प्रवेश करता है। इस प्रकार अनेक देहों के कारण वह निरन्तर कष्ट सहन करता है। ये कष्ट तथा** **पीड़ाएँ कभी-कभी मिश्रित रहती हैं। कभी तो ये असह्य होती हैं, तो कभी नहीं। ये शारीरिक** **दशाएँ बद्धजीव को मनोकल्पना के कारण प्राप्त होती हैं। वह अपने मन तथा पंचेन्द्रियों का** **उपयोग ज्ञान-प्राप्ति के लिए करता है और इन्हीं से विभिन्न देहें तथा विभिन्न दशाएँ प्राप्त होती हैं।** **बहिरंगा शक्ति माया के नियंत्रण में इन इनि्द्रयों का उपभोग करके जीव को दुख उठाना पड़ता** **है। वह वास्तव में छुटकारा पाने की खोज में रहता है, किन्तु सामान्य रूप से वह भटकता है,** **यद्यपि कभी-कभी अत्यन्त कठिनाई के पश्चात् उसे छुटकारा मिल जाता है। इस प्रकार अस्तित्त्व** **के लिए संघर्षशील रहने के कारण उसे भगवान् विष्णु के चरणारविन्दों में भ्रमरों के समान** **अनुरक्त भक्तों की शरण नहीं मिल पाती है।** **तात्पर्य :** इस श्लोक में सबसे महत्त्वपूर्ण सूचना है, *हरि-गुरु-चरण-अरविन्द-मधुकर-* *अनुपदवीम्* —इस भौतिक जगत में बद्धजीव स्व-कर्मवश भटकता रहता है और कभी-कभी अत्यन्त कठिनाई के पश्चात् इससे छूट पाता है। तात्पर्य यह है कि जीव कभी सुखी नहीं रहता। वह अपने अस्तित्व के लिए मात्र संघर्ष करता है। वास्तव में उसका एकमात्र प्रयोजन गुरु को स्वीकार करना और उनकी शरण में जाकर उन्हीं के माध्यम से श्रीभगवान् के चरणारविन्द को स्वीकार करना है। श्री चैतन्य महाप्रभु ने इसकी व्यालया इस प्रकार की है— *गुरु-कृष्ण-प्रसादे पाय भक्ति-लता-बीज।* इस भौतिक जगत रूपी वन या नगर में अस्तित्त्व के लिए संघर्ष करने वाले प्राणी वास्तव में सुखी नहीं हैं। वे मात्र विविध पीड़ाओं एवं इच्छाओं का भोग कर रहे हैं—सामान्यत: ऐसी पीड़ाएँ जो अशुभ हैं। वे इन दुखों से मुक्ति पाना चाहते हैं, किन्तु अज्ञानवश वे ऐसा नहीं कर पाते। उनके लिए तो वेदों में कहा गया है— *तद् विज्ञानार्थं स गुरुम् एवाभिगच्छेत्।* जब अस्तित्त्व के लिए संघर्ष में इस भौतिक जगत रूपी वन में जीव भटक जाता है, तो उसका प्रथम कार्य होता है ऐसा प्रामाणिक गुरु खोज निकालना जो भगवान् विष्णु के चरणकमलों में निरन्तर अनुरक्त रहता हो। तात्पर्य यह कि यदि वह अस्तित्व के लिए संघर्ष से छुटकारे का इच्छुक होता है, तो उसे चाहिए कि वह प्रामाणिक गुरु खोजे और उसके चरणकमल में रहकर शिक्षा प्राप्त करे। इस प्रकार वह उस संघर्ष से बाहर निकल सकता है। चूँकि भौतिक जगत की तुलना वन से की गयी है। अत: यह तर्क किया जा सकता है कि कलियुग में आधुनिक सवयता मुलयत: नगरों में ही स्थित है। किन्तु एक बड़ा नगर विशाल वन के तुल्य है। सच तो यह है कि नगर का जीवन वन में रहने की अपेक्षा अधिक घातक है। यदि कोई व्यक्ति बिना किसी मित्र और आश्रय के किसी नगर में प्रवेश करता है, तो उसके लिए उस नगर में निवास करना वन में रहने से भी अधिक कठिन है। इस पृथ्वी पर अनेक बड़े-बड़े नगर हैं और जहाँ भी ²ष्टि जाती है अहॢनश जीवन-संघर्ष छिड़ा दिखता है। लोग ७०-८० मील की गति से मोटरकारों में इधर-उधर दौड़ते रहते हैं, जो जीवन-संघर्ष का ²श्य उपस्थित करता है। उन्हें भोर में शीघ्र उठकर मोटर में द्रुतगति से यात्रा करनी होती है। इससे सतत दुर्घटना का भय बना रहता है और काफी सावधानी बरतनी पड़ती है। अपने वाहन में भी मनुष्य अनेकानेक दुश्चिन्ताओं से घिरा रहता है तथा उसका संघर्ष कदापि मंगलकारी नहीं होता। मनुष्य के अतिरिक्त बिल्लियों तथा कुत्तों जैसी योनियाँ भी अपने अस्तित्त्व के लिए अहॢनश कठिन संघर्ष करती हैं; इस प्रकार जीवन-संघर्ष चलता रहता है और यह बद्धजीव एक स्थिति से दूसरी स्थिति को प्राप्त होता है। अल्पकाल के लिए वह शिशु रहता है, तत्पश्चात् वह बालक में बदल जाता है; बालक से युवा और युवा से पुरुष और फिर वृद्धावस्था को प्राप्त होता है। अन्त में जब यह शरीर कार्य करने में अक्षम हो जाता है, तो इसे अन्य योनियों में स्वीकार करना पड़ता हैं। एक शरीर का त्याग करना मृत्यु कहलाती है और दूसरे शरीर को ग्रहण करना जन्म है। मानव शरीर धारण करने का यही लाभ है कि वह प्रामाणिक गुरु की शरण ले करके उनके माध्यम से श्रीभगवान् को प्राप्त करे। यह कृष्णभावनामृत आन्दोलन मानव समाज के सदस्यों को, जो मूर्ख प्रचारकों द्वारा मार्ग से भ्रमित किये जाते हैं, उनको अवसर प्रदान करने के लिए चलाया गया है। कोई भी प्राणी अस्तित्त्व के इस जीवन-संघर्ष से, जो कष्टों से परिपूर्ण है, तब तक छुटकारा नहीं पा सकता जब तक कि वह श्रीभगवान् के शुद्ध भक्त की शरण न ले। भौतिक प्रयास तो एक स्थिति से दूसरी में बदलते हैं, किन्तु वास्तव में किसी को इस जीवन-संघर्ष से छुटकारा नहीं मिल पाता। इसका एकमात्र उपाय प्रामाणिक गुरु के चरणकमल और उनके द्वारा श्रीभगवान् के चरणकमलों की शरण है।  