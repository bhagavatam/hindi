**ज्ञानं चानुयुगं ब्रूते हरि: सिद्धस्वरूपधृक् ।** **ऋषिरूपधर: कर्म योगं योगेशरूपधृक् ॥ ॥** 

**शब्दार्थ** 

**ज्ञानम्—** **दिव्य ज्ञान** **; च—** **तथा** **; अनुयुगम्—** **युग के अनुसार** **; ब्रूते—** **बताता है** **; हरि:—** **भगवान्** **; सिद्ध-स्वरूप-धृक्—** **सनक** **तथा सनातन जैसे मुक्त पुरुषों का रूप धारण करके** **; ऋषि-रूप-धर:—** **याज्ञवल्क्य जैसे महान् ऋषियों का रूप धारण करके** **;** **कर्म—** **कर्म** **; योगम्—** **योग पद्धति** **; योग-ईश-रूप-धृक्—** **दत्तात्रेय जैसे महान् योगी का रूप धारण करके।** **.** 

**प्रत्येक युग में भगवान् हरि दिव्य ज्ञान का उपदेश देने के लिए सनक जैसे सिद्धों का रूप** **धारण करते हैं, याज्ञवल्क्य जैसे महान् ऋषियों का रूप धारण करके वे कर्मयोग की शिक्षा देने** **के लिए तथा योग की विधि सिखाने के लिए दत्तात्रेय जैसे महान् योगियों का रूप धारण करते** **हैं।** **तात्पर्य :** मानव समाज के कल्याण हेतु भगवान् विश्व पर ठीक प्रकार से शासन करने के लिए न केवल मनु के रूप में अवतरित होते हैं, अपितु वे एक शिक्षक, योगी, ज्ञानी इत्यादि का रूप भी प्रदर्शित करते हैं। अतएव मानव समाज का धर्म है कि भगवान् द्वारा बताये गये कर्म के मार्ग को स्वीकार करे। वर्तमान युग में सारे वैदिक ज्ञान का सार *भगवद्गीता* में पाया जाता है, जिसकी शिक्षा स्वयं भगवान् ने दी। वही भगवान् श्री चैतन्य महाप्रभु का रूप धारण करके सारे विश्व में *भगवद्गीता*  की शिक्षाओं का प्रसार करते हैं। दूसरे शब्दों में, भगवान् हरि मानव समाज पर इतने दयालु तथा कृपालु हैं कि वे पतितात्माओं को अपने धाम वापस ले जाने के लिए सदैव उत्सुक रहते हैं।  