**यथा ह्यनुवत्सरं कृष्यमाणमप्यदग्धबीजं क्षेत्रं पुनरेवावपनकाले गुल्मतृणवीरुद्भिर्गह्वरमिव भवत्येवमेव** **गृहाश्रम: कर्मक्षेत्रं यस्मिन्न हि कर्माण्युत्सीदन्ति यदयं कामकरण्ड एष आवसथ:. ॥ ४॥** 

शब्दार्थ **** 

**यथा—** **जिस प्रकार** **; हि—** **निश्चय ही** **; अनुवत्सरम्—** **प्रत्येक वर्ष** **; कृष्यमाणम्—** **जोती जाने पर** **; अपि—** **यद्यपि** **; अदग्ध-** **बीजम्—** **बिना जले हुए बीज** **; क्षेत्रम्—** **खेत** **; पुन:—** **फिर** **; एव—** **निश्चय ही** **; आवपन-काले—** **बीजों को बोते समय** **; गुल्म—** **झाडिय़ों से** **; तृण—** **घास-फूस से** **; वीरुद्भि:—** **लताओं से** **; गह्वरम् इव—** **कुंज तुल्य** **; भवति—** **हो जाता है** **; एवम्—** **इस प्रकार** **;** **एव—** **निश्चय ही** **; गृह-आश्रम:—** **पारिवारिक जीवन, गृहस्थाश्रम** **; कर्म-क्षेत्रम्—** **कार्य रूप खेत, कर्मभूमि** **; यस्मिन्—** **जिसमें** **;** **न—** **नहीं** **; हि—** **निश्चय ही** **; कर्माणि उत्सीदन्ति—** **सकाम कर्म विलुप्त हो जाते हैं** **; यत्—** **अत:** **; अयम्—** **यह** **; काम-करण्ड:—** **फलवती इच्छाएँ** **; एष:—** **यह** **; आवसथ:—** **आवास, निकेतन।** **.** 

**कृषक प्रतिवर्ष अपने अनाज के खेत को जोतकर सारा घास-फूस निकालता रहता है, तो** **भी उनके बीज उसमें पड़े रहते हैं और पूरी तरह न जल पाने के कारण खेत में बोये गये पौधों के** **साथ पुन: उग आते हैं। घास-फूस को जोतकर पलट देने पर भी वे सघन रूप से उगकर निकल** **आते हैं। इसी प्रकार गृहस्थाश्रम एक कर्मक्षेत्र है। जब तक गृहस्थाश्रम भोगने की कामना पूरी** **तरह भस्म नहीं कर दी जाती, तब तक वह पुन: पुन: उदय होती रहती है। पात्र में बन्द कपूर को** **हटा लेने पर भी पात्र से सुगन्ध नहीं जाती। उसी तरह जब तक कामनाओं के बीज विनष्ट नहीं** **कर दिये जाते, तब तक सकाम कर्म का नाश नहीं होता।** **तात्पर्य :** जब तक प्राणीमात्र की कामनाएँ श्रीभगवान् की सेवा में पूर्णत: समॢपत नहीं कर दी जातीं, तब तक संन्यास लेने के बाद भी गृहस्थाश्रम की इच्छा बनी रहती है। कभी-कभी कोई- व्यक्ति हमारे समाज *इस्कान* में भावावेश में आकर संन्यास ग्रहण करता है, किन्तु उसकी कामना पूर्णतया विनष्ट नहीं हुई रहती है, अत: अपनी प्रतिष्ठा तथा अपने नाम को लज्जित करके भी वह पुन: गृहस्थाश्रम में चला आता है। ये उत्कट कामनाएँ तभी पूर्णतया जलकर राख हो सकती हैं जब कोई प्रभु की सेवाभक्ति में पूर्णत: संलग्न हो जाता है।  