**क्वचिदासाद्य गृहं दाववत्प्रियार्थविधुरमसुखोदर्कं शोकाग्निना दह्यमानो भृशं निर्वेदमुपगच्छति. ॥ १॥** 

शब्दार्थ **** 

**क्वचित्—** **कभी-कभी** **; आसाद्य—** **अनुभव करके** **; गृहम्—** **गृहस्थाश्रम को** **; दाव-वत्—** **दावाग्नि तुल्य** **; प्रिय-अर्थ-विधुरम्—** **किसी लाभप्रद प्रयोजन के बिना** **; असुख-उदर्कम्—** **अधिकाधिक दुख ही प्रतिफलित होता है** **; शोक-अग्निना—** **शोक की अग्नि** **से** **; दह्यमान:—** **सन्तप्त होकर** **; भृशम्—** **अत्यधिक** **; निर्वेदम्—** **निराशा** **; उपगच्छति—** **प्राप्त करता है।** **.** 

**इस संसार में गृहस्थाश्रम दावाग्नि के तुल्य है। इसमें तनिक भी सुख नहीं है और मनुष्य** **क्रमश: अधिकाधिक दुख में उलझता जाता है। पारिवारिक जीवन में चिरन्तन सुख के लिए कुछ** **भी अनुकूल नहीं होता। गृहस्थाश्रम में रहने के कारण बद्धजीव पश्चात्ताप की अग्नि से संतप्त** **रहता है। कभी वह अपने को अभागा मानते हुए कोसता है, तो कभी वह कहता है कि पूर्व** **जीवन में शुभ कर्म न करने के कारण ही वह कष्ट का भागी बन रहा है।** **तात्पर्य :** *गुर्वष्टक* में श्रील विश्वनाथ चक्रवर्ती ठाकुर का गान है— *संसार-दावानल-लीढ ़-लोक-* *त्राणाय कारुण्य-घनाघनत्वम्।* यह सांसारिक जीवन सही अर्थों में दावानल के स²श है। जंगल की यह अग्नि किसी के लगाये बिना ही लगती है। इसी प्रकार इस संसार में सभी सुखी रहना चाहते हैं, किन्तु इससे भौतिक जीवन के कष्टों की वृद्धि ही होती है। जब कभी कोई मनुष्य इस भौतिक जगत की अग्नि में फँस जाता है, तो वह अपने को धिक्कारता है, किन्तु देहात्म-बुद्धि के कारण वह चंगुल से निकल नहीं पाता और इसप्रकार अधिकाधिक कष्ट भोगता है।  