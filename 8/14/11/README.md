**स्तूयमानो जनैरेभिर्मायया नामरूपया ।** **विमोहितात्मभिर्नानादर्शनैर्न च ²श्यते ॥ १०॥** 

**शब्दार्थ** 

**स्तूयमान:—** **ढूँढे जाने पर** **; जनै:—** **सामान्य लोगों द्वारा** **; एभि:—** **उन सबके द्वारा** **; मायया—** **माया के वशीभूत** **; नाम-रूपया—** **विभिन्न नामों तथा रूपों से युक्त** **; विमोहित—** **मोहग्रस्त हुआ** **; आत्मभि:—** **भ्रम द्वारा** **; नाना—** **विविध** **; दर्शनै:—** **दार्शनिक विचारों** **से** **; न—** **नहीं** **; च—** **तथा** **; ²श्यते—** **भगवान् को पाया जा सकता है।** **.** 

**सामान्य लोग माया के द्वारा विमोहित हो जाते हैं, अतएव वे परम सत्य भगवान् को विविध** **प्रकार के शोधों तथा दार्शनिक चिन्तन के द्वारा पाने का प्रयास करते हैं। किन्तु इतने पर भी वे** **भगवान् का दर्शन पाने में असमर्थ रहते हैं।** **तात्पर्य :** इस भौतिक जगत में सृष्टि, पालन तथा संहार के लिए जितने भी कार्य-प्रतिकार्य घटित होते हैं, वे वास्तव में एक परम पुरुष द्वारा कराए जाते हैं। ऐसे नाना प्रकार के दार्शनिक हैं, जो परम कारण का अन्वेषण विभिन्न नामों तथा रूपों के अन्तर्गत करने का प्रयास करते हैं, किन्तु वे उन भगवान् कृष्ण को ढूँढ पाने में असमर्थ रहते हैं, जो *भगवद्गीता* में यह बताते हैं कि वे प्रत्येक वस्तु के उद्गम हैं और समस्त कारणों के कारण हैं ( *अहं सर्वस्य प्रभव:* )। यह असमर्थता भगवान् की माया के कारण है। अतएव भक्तगण भगवान् को यथारूप में स्वीकार करते हैं और भगवान् की महिमाओं का कीर्तन करने मात्र से सुखी रहते हैं।  