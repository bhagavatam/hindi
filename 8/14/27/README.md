**क्वचिन्मिथो व्यवहरन्यत्किञ्चिद्धनमन्येवयो वा काकिणिकामात्रमप्यपहरन्यत्किञ्चिद्वा विद्वेषमेति** **वित्तशाठ्यात्. ॥ २६॥** 

शब्दार्थ **** 

**क्वचित्—** **कभी-कभी** **; मिथ:—** **परस्पर** **; व्यवहरन्—** **व्यवहार करते हुए** **; यत् किञ्चित्—** **जो कुछ भी थोड़ा सा** **; धनम्—** **धन** **;** **अन्येवय:—** **अन्यों से** **; वा—** **या** **; काकिणिका-मात्रम्—** **अत्यल्प धन (बीस कौड़ी)** **; अपि—** **निश्चय ही** **; अपहरन्—** **ठग कर ले** **लेने पर** **; यत् किञ्चित्—** **जो कुछ भी अल्प मात्रा** **; वा—** **या** **; विद्वेषम् एति—** **वैर उत्पन्न करता है** **; वित्त-शाठ्यात्—** **ठगने के** **फलस्वरूप।** **.** 

**जहाँ तक धन के लेन-देन का सश्बन्ध है, यदि कोई मनुष्य किसी दूसरे की एक कौड़ी या** **इससे भी कम धन ठग लेता है, तो वे परस्पर शत्रु बन जाते हैं।** **तात्पर्य :** इसे *संसार-दावानल* कहते हैं। दो व्यक्तियों के बीच सामान्य लेन-देन में भी सदैव ठगी होती है, क्योंकि बद्धजीव में चार प्रकार के दोष रहते हैं—वह भ्रम में होता है, वह त्रुटियाँ करता है, उसका ज्ञान अपूर्ण है और उसमें ठगने की प्रवृत्ति पाई जाती है। जब तक सांसारिक बन्धनों से छुटकारा नहीं होता, ये चारों दोष बने रहते हैं। फलस्वरूप प्रत्येक व्यक्ति में ठगने की प्रवृत्ति होती है, जिसे वह व्यापार या रुपयों के लेन-देन में प्रयुक्त करता है। भले ही दो मित्र शान्तिपूर्वक एकसाथ रह रहे हों, किन्तु जब उनमें लेन-देन होता है, तो ठगी-प्रवृत्ति के कारण वे एक दूसरे के शत्रु बन जाते हैं। एक दार्शनिक किसी अर्थशाषी को और एक अर्थशाषी किसी दार्शनिक को, जब वह धन के सश्पर्क में आता है, वंचक (धोखेबाज, ठग) कह सकता है। कुछ भी हो, भौतिक जीवन की यही स्थिति है। कोई कितना भी दर्शन बघारे, किन्तु जब उसे धन की आवश्यकता होती है, तो वह ठग बन जाता है। इस भौतिक संसार में तथाकथित वैज्ञानिक, दार्शनिक तथा अर्थशाषी किसी न किसी रूप में ठग हैं। वैज्ञानिक इसलिए ठग कहे जा सकते हैं, क्योंकि विज्ञान के नाम पर वे अनेक मिथ्या बातें कहते रहते हैं। वे चन्द्रमा पर जाने की योजना बनाकर जनता से अपने प्रयोगों के लिए विशाल धनराशि ठग लेते हैं। वे कोई लाभप्रद कार्य नहीं कर सकते हैं। जब तक उपर्युक्त चार मूलभूत दोषों से मुक्त कोई दिव्य व्यक्ति न मिल जाये, तब तक किसी के परामर्श को नहीं मानना चाहिए। और भौतिक स्थिति का शिकार नहीं बनना चाहिए। सर्वोत्तम विधि तो यह है कि श्रीकृष्ण या उनके प्रामाणिक प्रतिनिधि से ही उपदेश ग्रहण किया जाये। इस तरह इस जीवन में तथा आगे भी सुखी हुआ जा सकता है।  