**क्वचिद्गृहाश्रमकर्मचोदनातिभरगिरिमारुरुक्षमाणो लोकव्यसनकॢषतमना: कण्टकशर्कराक्षेत्रं** **प्रविशन्निव सीदति. ॥ १८॥** 

शब्दार्थ **** 

**क्वचित्—** **कभी-कभी** **; गृह-आश्रम—** **गृहस्थ जीवन** **; कर्म-चोदन—** **सकाम कर्म का पालन** **; अति-भर-गिरिम्—** **ऊँची पहाड़ी** **;** **आरुरुक्षमाण:—** **चढऩे की इच्छा लेकर** **; लोक—** **भौतिक (संसार)** **; व्यसन—** **लत** **; कॢषत-मना:—** **आकॢषत मन वाले** **;** **कण्टक-शर्करा-क्षेत्रम्—** **काँटे तथा कंकड़ों से आच्छादित खेत में** **; प्रविशन्—** **घुसते हुए** **; इव—** **स²श** **; सीदति—** **पश्चात्ताप** **करता है।** **.** 

**गृहस्थाश्रम में नाना प्रकार के यज्ञ तथा कर्मकाण्ड (विशेष रूप से पुत्र-पुत्रियों के लिए** **विवाह यज्ञ और यज्ञोपवीत संस्कार) करने होते हैं। ये सभी गृहस्थ के कर्तव्य हैं। ये अत्यन्त** **व्यापक होते हैं और इनको सश्पन्न करना कष्टदायक होता है। इनकी उपमा एक बड़ी पहाड़ी से** **दी जाती है, जिसे सांसारिक कर्मों में संलग्न होने पर लाँघना ही पड़ता है। जो व्यक्ति इन** **अनुष्ठानों पर विजय प्राप्त करना चाहता है उसे पहाड़ी में चढ़ते समय काँटों तथा कंकड़ों के** **चुभने से होने वाली पीड़ा का-सा अनुभव करना होता है। इस प्रकार बद्धजीव को अनन्त** **यातनाएँ सहनी पड़ती हैं।** **तात्पर्य :** समाज में अपनी प्रतिष्ठा बनाये रखने के लिए अनेक सामाजिक कृत्य करने पड़ते हैं। विभिन्न देशों तथा समाजों में नाना प्रकार के उत्सव तथा अनुष्ठान होते हैं। भारत देश में यह मान्यता है कि पिता अपनी संतानों का विवाह करे। ऐसा कर लेने पर परिवार के प्रति उसका उत्तरदायित्व पूरा हो जाता है। आजकल विवाह तय करना अत्यन्त कष्टसाध्य हो गया है। इस समय न तो कोई ठीक से यज्ञ अनुष्ठान कर सकता है, न ही कोई अपने पुत्र-पुत्रियों के विवाहोत्सवों का व्यय वहन कर सकता है। फलत: जब गृहस्थों को ये सामाजिक कृत्य करने होते हैं, तो वे अत्यन्त संतप्त होते हैं। ऐसा लगता है मानो उनके पांव में कांटे चुभ रहे हों, अथवा पत्थर कष्ट दे रहे हों किन्तु भौतिक लगाव इतना प्रगाढ़ होता है कि इतने कष्टों के बावजूद भी वह उन्हें छोड़ नहीं पाता। अत: प्रह्लाद महाराज का उपदेश है ( *भागवत* ७..)— *हित्वात्मपातं गृहमन्धकूपं* *वनं गतो यद्धरिमाश्रयेत।* तथाकथित सुखमय पारिवारिक स्थिति की तुलना खेत के अन्धे कुँए से की गई है। यदि तृणाच्छादित अंधकूप में कोई गिर पड़े तो रक्षा के लिए चीत्कार करने पर भी उसे जीवन से हाथ धोना पड़ता है। इसीलिए पहुँचे हुए आत्मज्ञानी गृहस्थाश्रम में प्रवेश करने की संस्तुति नहीं करते। अच्छा यही है कि ब्रह्मचर्य-आश्रम में संयम पालन करने का ²ढ़ निश्चय करके आजीवन ब्रह्मचारी रह जाए जिससे गृहस्थाश्रम के भौतिक जीवन के कंटकों का अनुभव न हो सके। गृहस्थाश्रम में रहकर इष्ट मित्रों के निमंत्रण स्वीकार करने पड़ते हैं और अनुष्ठानों का पालन करना होता है। ऐसा करने से प्राणी इनका दास बन जाता है भले ही इन्हें करते रहने के लिए उसके पास पर्याप्त साधनों का अभाव ही क्यों न हो। गृहस्थाश्रम में जीवन शैली बनाये रखने के लिए धनार्जन हेतु अत्यधिक श्रम करना पड़ता है। इस प्रकार वह सांसारिक जीवन में फँस कर काँटों की चुभन जैसा अनुभव करता रहता है।  