**क्वचित्क्षीणधन: शय्यासनाशनाद्युपभोगविहीनो** **यावदप्रतिलब्धमनोरथोपगतादानेऽवसितमतिस्ततस्ततोऽवमानादीनि जनादभिलभते. ॥ ३६॥** 

शब्दार्थ **** 

**क्वचित्—** **कभी-कभी** **; क्षीण-धन:—** **पर्याप्त धन न होने पर** **; शय्या-आसन-अशन-आदि—** **सोने, बैठने अथवा भोजन के लिए** **स्थान** **; उपभोग—** **सांसारिक सुख का** **; विहीन:—** **वंचित होकर** **; यावत्—** **जब तक** **; अप्रतिलब्ध—** **उपलब्ध न होने पर** **;** **मनोरथ—** **अभिलाषा से** **; उपगत—** **प्राप्त** **; आदाने—** **अनैतिक साधनों से हड़पने में** **; अवसित-मति:—** **संकल्प** **; तत:—** **उसके** **कारण** **; तत:—** **उससे** **; अवमान-आदीनि—** **अपमान तथा दंड** **; जनात्—** **सामान्यजन से** **; अभिलभते—** **प्राप्त करता है।** **.** 

**कभी-कभी धनाभाव के कारण बद्धजीव को पर्याप्त स्थान प्राप्त करने में कठिनाई होती** **है। कभी तो उसे बैठने तक के लिए स्थान नहीं मिल पाता, न ही उसे अन्य आवश्यक वस्तुएँ ही** **प्राप्त होती हैं। दूसरे शब्दों में, वह अभाव का अनुभव करता है और नैतिक साधनों से इन** **आवश्यकताओं को न प्राप्त कर पाने के कारण वह अनैतिक ढंग से दूसरों की सश्पति्त का** **अपहरण करता है। जब उसे वांछित वस्तुएँ प्राप्त नहीं हो पातीं वह दूसरों से अपमान ही प्राप्त** **करता है, जिससे वह अत्यन्त खिन्न हो उठता है।** **तात्पर्य :** ऐसा कहा गया है कि आवश्यकता नियम नहीं पहचानती। जब बद्धजीव के जीवन- निर्वाह के लिए धन की आवश्यकता आ पड़ती है, तो वह कोई न कोई साधन अपनाता है—चाहे वह भीख माँगे, उधार ले अथवा चोरी करे, किन्तु ये वस्तुएँ प्राप्त नहीं होतीं, उल्टे उसका अपमान और उपहास किया जाता है। जब तक अच्छी तरह सुव्यवस्थित न रहा जाये, अनुचित साधनों से धन-संग्रह नहीं किया जा सकता। यदि वह धन-संग्रह कर भी ले तो भी वह राजा या जनता की प्रताडऩा तथा अपमान से नहीं बच सकता है। ऐसे अनेक प्रसंग हैं जब महत्त्वपूर्ण व्यक्ति गबन करते पकड़े गये हैं और उन्हें जेल में रखा गया है। भले ही कोई जेल के दंड से बच जाये, किन्तु वह भगवान् द्वारा दंडित होने से नहीं बच सकता। क्योंकि वे भौतिक प्रकृति के माध्यम से कार्य करते हैं। इसका उल्लेख *भगवद्गीता* (७.१४) में हुआ है— *दैवी ह्येषा गुणमयी मम माया दुरत्यया।* प्रकृति अत्यन्त क्रूर है। वह किसी को भी क्षमा नहीं करती है। जब मनुष्य प्रकृति की अवहेलना करते हैं, तो वे सभी प्रकार के पापकर्म करते हैं, जिसके फलस्वरूप उन्हें कष्ट उठाना पड़ता है।  