**यदा कदाचिज्जीवात्मा संसरन्निजकर्मभि: ।** **नानायोनिष्वनीशोऽयं पौरुषीं गतिमाव्रजेत् ॥ २५॥** 

**शब्दार्थ** 

**यदा—** **जब** **; कदाचित्—** **कभी-कभी** **; जीव-आत्मा—** **जीव** **; संसरन्—** **जन्म तथा मृत्यु के चक्र में घूमते हुए** **; निज-कर्मभि:—** **अपने कर्मों के कारण** **; नाना-योनिषु—** **अनेक योनियों में** **; अनीश:—** **पराश्रित (माया के वश में)** **; अयम्—** **यह जीव** **; पौरुषीम्** **गतिम्—** **मनुष्य का पद** **; आव्रजेत्—** **प्राप्त करना चाहता है।** **.** 

**अपने ही सकाम कर्मों के कारण विभिन्न योनियों में जन्म-मरण के चक्र में बारश्बार घूमते** **हुए परतंत्र जीव भाग्यवश मनुष्य का शरीर प्राप्त कर सकता है। यह मनुष्य-जन्म विरले ही प्राप्त** **हो पाता है।** **तात्पर्य :** भगवान् पूर्ण स्वतंत्र हैं। इस प्रकार यह सदा सच नहीं होता कि किसी जीव के सारे ऐश्वर्य की हानि उस पर भगवत्कृपा की सूचक हो। भगवान् जैसा भी चाहें कर सकते हैं। वे किसी का ऐश्वर्य छीन सकते हैं या नहीं भी छीनते। जीव की अनेक योनियाँ हैं और भगवान् परिस्थितियों को ध्यान में रखकर उनके साथ इच्छानुसार व्यवहार करते हैं। सामान्यत: यह समझा जाता है कि मनुष्य योनि सबसे अधिक दायित्वपूर्ण है। *पुरुष: प्रकृतिस्थो हि भु–े प्रकृतिजान् गुणान्।* *कारणं गुणसङ्गोऽस्य सदसद्योनिजन्मसु॥* ''भौतिक प्रकृति में जीव तीनों गुणों का भोग करता हुआ जीवन बिताता है। यह भौतिक प्रकृति के साथ उसकी संगति का फल है। इस तरह विविध योनियों में उसे अच्छी और बुरी परिस्थितियाँ मिलती रहती हैंÓÓ ( *भगवद्गीता* १३.२२)। इस प्रकार अनेकानेक योनियों में घूमता हुआ जीव मनुष्य- जीवन का अवसर प्राप्त करता है। इसलिए प्रत्येक मनुष्य को, विशेष रूप से सवय राष्ट्र या संस्कृति वाले मनुष्य को अपने कार्यों में अत्यधिक उत्तरदायी रहना चाहिए। उसे अगले जीवन में स्वयं को संकट में नहीं डालना चाहिए। चूँकि शरीर बदल जायेगा ( *तथा देहान्तर प्राप्ति:* ) अतएव हमें अत्यधिक सतर्क रहना चाहिए। कृष्णभावनामृत का उद्देश्य यह देखना है कि जीवन का सही उपयोग हो। मूर्ख जीव अपने को सभी प्रकार के नियंत्रण से मुक्त घोषित करता है, जबकि वास्तव में वह मुक्त नहीं रहता। वह पूरी तरह प्रकृति के नियंत्रण में रहता है। अतएव उसे अपने जीवन के कार्यों में अत्यन्त सावधान एवं उत्तरदायी होना चाहिए।  