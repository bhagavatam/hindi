**त्वयैव दत्तं पदमैन्द्रमूॢजतं** **हृतं तदेवाद्य तथैव शोभनम् ।** **मन्ये महानस्य कृतो ह्यनुग्रहो** **विभ्रंशितो यच्छ्रिय आत्ममोहनात् ॥ १६॥** 

**शब्दार्थ** 

**श्री-प्रह्राद: उवाच—** **प्रह्लाद महाराज ने कहा** **; त्वया—** **आपके द्वारा** **; एव—** **निस्सन्देह** **; दत्तम्—** **दिया गया** **; पदम्—** **यह स्थान** **;** **ऐन्द्रम्—** **इन्द्र का** **; ऊॢजतम्—** **अत्यन्त महान्** **; हृतम्—** **छीन लिया गया** **; तत्—** **वह** **; एव—** **निस्सन्देह** **; अद्य—** **आज** **; तथा—** **जिस** **प्रकार** **; एव—** **निस्सन्देह** **; शोभनम्—** **सुन्दर** **; मन्ये—** **मानता हूँ** **; महान्—** **महान्** **; अस्य—** **इसका (बलि महाराज का)** **; कृत:—** **आपके द्वारा की गई** **; हि—** **निस्सन्देह** **; अनुग्रह:—** **कृपा** **; विभ्रंशित:—** **से विहीन** **; यत्—** **क्योंकि** **; श्रिय:—** **उस ऐश्वर्य से** **; आत्म-** **मोहनात्—** **जो आत्म-साक्षात्कार की प्रक्रिया को आच्छादित करने वाला था।** **.** 

**प्रह्लाद महाराज ने कहा : हे प्रभु! इस बलि को इन्द्र पद का महान् ऐश्वर्य आपकी ही देन है** **और अब उस को आपने ही छीन लिया है। मेरे विचार से आपका देना-लेना एक सा सुन्दर है।** **चूँकि स्वर्ग के राजा का उच्च पद उसे अज्ञान के अंधकार में डाले हुए था अतएव आपने उसका** **सारा ऐश्वर्य छीनकर उसके ऊपर महान् अनुग्रह किया है।** **तात्पर्य :** कहा गया है— *यस्याहम् अनुगृöामि हरिष्ये तद्धनं शनै:* ( *भागवत* १०..)। भगवान् की कृपा से ही मनुष्य को सारा भौतिक ऐश्वर्य प्राप्त होता है, किन्तु यदि इस ऐश्वर्य से मनुष्य गॢवत हो उठता है और आत्म-साक्षात्कार की विधि को भूल जाता है, तो भगवान् उस ऐश्वर्य को अवश्य छीन लेते हैं। भगवान् अपने भक्त को उसका वैधानिक पद ढूँढने में सहायक बनकर अनुग्रह करते हैं। इसके लिए भगवान् भक्त की हर सहायता करने के लिए सदैव तैयार रहते हैं। लेकिन कभी-कभी भौतिक ऐश्वर्य घातक हो जाता है क्योंकि इससे मनुष्य का ध्यान इस मिथ्या प्रतिष्ठा की ओर ङ्क्षखच जाता है कि मैं ही हर वस्तु का स्वामी हूँ जबकि तथ्य इसके विपरीत रहता है। भक्त को इस भ्रम से बचाने के लिए भगवान् विशेष कृपा प्रदॢशत करके कभी कभी उसका सारा धन छीन लेते हैं। *यस्याह्म अनुगृöामि* *हरिष्ये तद्धनं शनै:।*   