**बलिरेवं गृहपति: कुलाचार्येण भाषित: ।** **तूष्णीं भूत्वा क्षणं राजन्नुवाचावहितो गुरुम् ॥ १॥** 

**शब्दार्थ** 

**श्री-शुक: उवाच—** **श्री शुकदेव गोस्वामी ने कहा** **; बलि:—** **महाराज बलि ने** **; एवम्—** **इस प्रकार** **; गृह-पति:—** **गृहस्थी के** **स्वामी, यद्यपि पुरोहितों द्वारा मार्गदॢशत** **; कुल-आचार्येण—** **पारिवारिक गुरु के द्वारा** **; भाषित:—** **सश्बोधित किया गया** **;** **तूष्णीम्—** **मौन** **; भूत्वा—** **होकर** **; क्षणम्—** **एक क्षण के लिए** **; राजन्—** **हे राजा (महाराज परीक्षित)** **; उवाच—** **कहा** **; अवहित:—** **पूर्ण विचार-विमर्श करने के बाद** **; गुरुम्—** **अपने गुरु से।** **.** 

**श्री शुकदेव गोस्वामी ने कहा : हे राजा परीक्षित! जब बलि महाराज को उनके गुरु एवं** **कुलपुरोहित शुक्राचार्य ने इस प्रकार सलाह दी तो वे कुछ समय तक चुप रहे और फिर पूर्ण** **विचार-विमर्श के बाद अपने गुरु से इस प्रकार बोले।** **तात्पर्य :** श्रील विश्वनाथ चक्रवर्ती ठाकुर ने टिप्पणी की है कि बलि महाराज इस आलोचनात्मक बिन्दु में मौन रहे। वे अपने गुरु शुक्राचार्य के आदेश की अवज्ञा कैसे कर सकते थे? बलि महाराज जैसे गश्भीर व्यक्ति का कर्तव्य है कि वह अपने गुरु के आदेशों का तुरन्त पालन करे जैसा उन्होंने परामर्श दिया था। किन्तु बलि महाराज ने यह भी विचार किया कि शुक्राचार्य को अब गुरु स्वीकार नहीं किया जा सकता क्योंकि वे गुरु के कर्तव्य से विमुख हुए हैं। शाषों के अनुसार गुरु का कर्तव्य है कि वह अपने शिष्य को भगवद्धाम वापस ले जाये। यदि वह ऐसा नहीं कर सकता और उल्टे, अपने शिष्य के भगवद्धाम वापस जाने में बाधा पहुँचाता है, तो वह गुरु नहीं रह सकता। *गुरुर्न स स्यात्* ( *भागवत* ५.५.१)। यदि कोई अपने शिष्य को कृष्णभावन ामृत में अग्रसर होने में सक्षम नहीं बना सकता तो उसे गुरु नहीं बनना चाहिए। जीवन का लक्ष्य कृष्ण-भक्त बनना है, जिससे भवबन्धन से छुटकारा प्राप्त किया जा सके ( *त्यक्त्वा देहं पुनर्जन्म नैति मामेति सोऽर्जुन* )। गुरु कृष्णभावनामृत को विकसित करके शिष्य को इस अवस्था को प्राप्त करने में सहायता देता है। अब शुक्राचार्य ने बलि महाराज को सलाह दी थी कि वे वामनदेव को दिये गये वचन से मुकर जाँए। अतएव ऐसी परिस्थिति में बलि महाराज ने सोचा कि यदि वे अपने गुरु के आदेश की अवज्ञा कर दें तो इसमें कोई दोष नहीं होगा। उन्होंने इस विषय पर तर्क-वितर्क किया कि क्या वे अपने गुरु के आदेश को अस्वीकार कर दें या स्वतंत्र होकर भगवान् को प्रसन्न करने के लिए चाहे जो भी करें? इसमें उन्हें कुछ समय लगा। इसीलिए कहा गया है— *तूष्णीं भूत्वा क्षणं राजन्नुवाचावहितो गुरुम्।* इस बिन्दु पर तर्क-वितर्क करके उन्होंने निर्णय लिया कि प्रत्येक दशा में भगवान् विष्णु को प्रसन्न करना है भले ही इसमें गुरु-उपदेश की अवहेलना क्यों न करनी पड़े। जिसे गुरु माना जाये, किन्तु यदि वह विष्णु-भकि्त के सिद्धान्त के विरुद्ध जाता हो तो उसे गुरु नहीं स्वीकार किया जा सकता। यदि किसी ने भूल से ऐसे गुरु को स्वीकार किया हो तो उसे उसको त्याग देना चाहिए। ऐसे गुरु का वर्णन इस प्रकार हुआ है ( *महाभारत, उद्योग पर्व* १७९.२५)— *गुरोरप्यवलिप्तस्य कार्याकार्यमजानत:।* *उत्पथप्रतिपन्नस्य परित्यागो विधीयते॥* श्रील जीव गोस्वामी ने सलाह दी है कि इस प्रकार के व्यर्थ गुरु या कुलगुरु को त्याग देना चाहिए और सही प्रामाणिक गुरु को स्वीकार करना चाहिए। *षट्कर्मनिपुणो विप्रो मन्त्रतन्त्रविशारद:।* *अवैष्णवो गुरुर्न स्याद् वैष्णव: श्वपचो गुरु:॥* ''एक विद्वान ब्राह्मण वैदिक ज्ञान के समस्त विषयों में पटु होते हुए भी गुरु होने के योग्य नहीं है यदि वह वैष्णव नहीं है, किन्तु यदि निश्नकुल में उत्पन्न व्यकि्त वैष्णव है, तो वह गुरु बन सकता है।ÓÓ ( *पद्मपुराण* )  

**श्रीबलिरुवाच** 