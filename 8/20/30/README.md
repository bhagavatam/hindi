**पदं द्वितीयं क्रमतषिविष्टपं** **न वै तृतीयाय तदीयमण्वपि ।** **उरुक्रमस्याङ्घ्रिरुपर्युपर्यथो** **महर्जनावयां तपस: परं गत: ॥ ३४॥** 

**शब्दार्थ** 

**पदम्—** **पग** **; द्वितीयम्—** **दूसरा** **; क्रमत:—** **आगे बढ़ाकर** **; त्रि-विष्टपम्—** **सारा स्वर्गलोक** **; न—** **नहीं** **; वै—** **निस्सन्देह** **; तृतीयाय—** **तीसरे पग के लिए** **; तदीयम्—** **भगवान् के** **; अणु अपि—** **भूमि का एक कण भी शेष बचा** **; उरुक्रमस्य—** **असामान्य कार्य करने** **वाले भगवान् का** **; अङ्घ्रि:—** **ऊपर तथा नीचे घेरने वाले पग** **; उपरि उपरि—** **ऊपर और उससे भी ऊपर** **; अथो—** **अब** **; मह:-** **जनावयाम्—** **महर्लोक तथा जनलोक से भी** **; तपस:—** **तपोलोक** **; परम्—** **उससे भी परे** **; गत:—** **पहुँच गया।** **.** 

**जब भगवान् ने अपना दूसरा पग भरा तो उसमें सारे स्वर्गलोक आ गये। अब तीसरे पग के** **लिए रंचमात्र भी भूमि न बची क्योंकि भगवान् का पग महर्लोक, जनलोक, तपोलोक, यहाँ तक** **कि सत्यलोक से भी ऊपर तक फैल गया।** **तात्पर्य :** जब भगवान् का पग महर्लोक, जनलोक, तपोलोक तथा सत्यलोक सहित सारे लोकों की ऊँचाई से भी ऊपर चला गया तो उनके नाखून निश्चित रूप से ब्रह्माण्ड के आवरण में घुस गये। यह ब्रह्माण्ड पाँच तत्त्वों ( *भूमिरापोऽनलो वायु: खम्* ) से आच्छादित है। जैसाकि शाषों में कहा गया है ये तत्त्व सतहों (स्तरों) के रूप में हैं और प्रत्येक सतह पिछली सतह से दस गुना मोटी होती जाती है। फिर भी भगवान् के नाखून इन सभी सतहों को बेध गये और ब्रह्मलोक में उन नाखूनों ने एक छेद बना दिया। इसी छेद से गंगा का पानी छनकर इस जगत में आया। इसीलिए कहा जाता है— *पदनखनीरजनितजनपावन* ( *दशावतार स्तोत्र* ५)। चूँकि भगवान् ने ब्रह्माण्ड के आवरण में एक छेद कर दिया इसलिए पतितात्माओं के उद्धार हेतु गंगाजल इस जगत में आया। *इस प्रकार श्रीमद्भागवत के अष्टम स्कंध के अन्तर्गत ''बलि महाराज द्वारा ब्रह्माण्ड समर्पणÓÓ* *नामक बीसवें अध्याय के भक्तिवेदान्त तात्पर्य पूर्ण हुए।* 