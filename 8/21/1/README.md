करने की इच्छा से तीसरे पग के लिए अपना वचन न निभा पाने के कारण बलि महाराज को बन्दी बना लिया। जब भगवान् का दूसरा पग ब्रह्माण्ड के सर्वोच्च लोक ब्रह्मलोक जा पहुँचा तो उनके अँगूठे के नाखून के तेज से उस लोक का सौन्दर्य घट गया। तब ब्रह्माजी ने मरीचि इत्यादि ऋषियों तथा स्वर्ग के प्रधान देवों समेत भगवान् की विनम्र स्तुति और पूजा की। उन्होंने भगवान् के चरणों का प्रक्षालन किया और सारी सामग्री से उनका पूजन किया। ऋक्षराज जाश्बवान ने भगवान् की महिमा को गुँजाने के लिए अपना बिगुल बजाया। जब बलि महाराज का सर्वस्व छिन गया तो सारे असुर अत्यन्त क्रुद्ध हुए। बलि महाराज के ऐसा न करने की चेतावनी देने पर भी उन सबों ने भगवान् विष्णु के विरुद्ध अपने हथियार उठा लिये। किन्तु विष्णु के नित्य पार्षदों ने इन सबको हरा दिया और वे सब बलि महाराज के आदेशानुसार पाताललोक में चले गये। भगवान् विष्णु के वाहन गरुड़ ने भगवान् विष्णु का मन्तव्य समझकर तुरन्त ही बलि महाराज को वरुण के पाश से बन्दी बना लिया। जब बलि महाराज इस असहाय अवस्था में पड़ गए तो भगवान् विष्णु ने उनसे तीसरे पग की भूमि माँगी। जब बलि महाराज अपना वचन पूरा न कर पाये तो भगवान् विष्णु ने उनके संकल्प तथा ²ढ़ व्रत को देखते हुए उन्हें सुतललोक में स्थान प्रदान किया जो स्वर्गलोक से बढ़कर है।  

**श्रीशुक उवाच** 