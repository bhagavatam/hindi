**यन्मध्यगतो भगवांस्तपतां पतिस्तपन आतपेन ति्रलोकीं प्रतपत्यवभासयत्यात्मभासा स एष** **उदगयनदक्षिणायनवैषुवतसंज्ञाभिर्मान्द्यशैश्यसमानाभिर्गतिभिरारोहणावरोहणसमानस्थानेषु** **यथासवनमभिपद्यमानो मकरादिषु राशिष्वहोरात्राणि दीर्घह्रस्वसमानानि विधत्ते. ॥ ३॥** 

शब्दार्थ **** 

**यत्—** **जिस (मध्यावकाश) का** **; मध्य-गत:—** **मध्य में स्थित होने से** **; भगवान्—** **सर्वशक्तिमान** **; तपताम् पति:—** **सश्पूर्ण ब्रह्माण्ड** **को तपाने वालों का स्वामी** **; तपन:—** **सूर्य:** **; आतपेन—** **ताप से** **; त्रि-लोकीम्—** **तीनों लोकों को** **; प्रतपति—** **तप्त करता है** **;** **अवभासयति—** **प्रकाशित करता है** **; आत्म-भासा—** **अपनी भास्कर किरणों से** **; स:—** **वह** **; एष:—** **सूर्यगोलक** **; उदगयन—** **विषुवत रेखा के उत्तर की ओर गमन का** **; दक्षिण-अयन—** **विषुवत रेखा के दक्षिण गमन का** **; वैषुवत—** **अथवा विषुवत रेखा** **पार करने का** **; संज्ञाभि:—** **विभिन्न नामों से** **; मान्द्य—** **मन्दता से** **; शैश्य—** **शीघ्रता से** **; समानाभि:—** **तथा समानता से** **; गतिभि:—** **गति से** **; आरोहण—** **ऊपर जाने** **; अवरोहण—** **नीचे जाने की** **; समान—** **मध्य में स्थित रहने की** **; स्थानेषु—** **स्थितियों में** **; यथा-** **सवनम्—** **श्रीभगवान् की आज्ञानुसार** **; अभिपद्यमान:—** **गति करते हुए** **; मकर-आदिषु—** **मकर आदि** **; राशिषु—** **विभिन्न राशियों** **में** **; अह:-रात्राणि—** **दिन तथा रात्रियाँ** **; दीर्घ—** **लश्बे** **; ह्रस्व—** **छोटे** **; समानानि—** **समान** **; विधत्ते—** **करता है।** **.** 

**उस अन्तरिक्ष के मध्य में ताप उत्पन्न करने वाले समस्त ग्रहों का राजा परम तेजवान सूर्य है** **जो अपने प्रकाश से समस्त ब्रह्माण्ड को तप्त करता है और उसको वास्तविक स्वरूप प्रदान** **करता है। यह समस्त जीवात्माओं को प्रकाश प्रदान करता है, जिससे वे देख पाते हैं। श्रीभगवान्** **की आज्ञानुसार वह उत्तरायण, दक्षिणायन होकर या विषुवत रेखा को पार करते हुए मन्द, शीघ्र** **और मध्यम गतियों से घूमता हुआ समयानुसार मकरादि राशियों में ऊँचे-नीचे और समान स्थानों** **में जाकर दिन तथा रात को बड़ा, छोटा या समान बनाता है।** **तात्पर्य :** *ब्रह्म-संहिता* (.२) में भगवान् ब्रह्मा की स्तुति है— *यच्चक्षुरेष सवितासकलग्रहाणां* *राजा समस्तसुरमूॢतरशेषतेजा:।* *यस्याज्ञया भ्रमति संवृतकालचक्रो* *गोविन्दमादिपुरुषं तमहं भजामि॥* ''मैं उन आदिदेव पूर्ण पुरुषोत्तम भगवान् गोविन्द की आराधना करता हूँ, जिनके नियंत्रण में ईश्वर के नेत्र माने जाने वाले सूर्य भी काल की स्थिर कक्ष्या में घूमते हैं। सूर्य समस्त लोकों का राजा है और उसमें असीम ताप तथा प्रकाश-शक्ति है।ÓÓ यद्यपि सूर्य को भगवान् अर्थात् सर्वशक्तिमान कहा गया है और सचमुच ही यह इस ब्रह्माण्ड का सर्वशक्तिमान ग्रह है फिर भी इसे गोविन्द अर्थात् श्रीकृष्ण का आदेश-पालन करना होता है। सूर्यदेव अपनी निर्धारित परिधि से एक इंच भी विचलित नहीं हो सकते। इसलिए प्रत्येक क्षेत्र में श्रीभगवान् के परमादेश का पालन होता है। सश्पूर्ण भौतिक प्रकृति उनके आदेश का पालन करती है। किन्तु अज्ञानवश हम प्रकृति की कि्रयाओं के पीछे भगवान् को तथा उनके परमादेश को नहीं समझ पाते। जैसाकि *भगवद्गीता* में पुष्टि की गई है— *मयाध्यक्षेण प्रकृति:* अर्थात् यह भौतिक प्रकृति ईश्वर के आदेशों का पालन करती है, जिससे सभी वस्तुओं का नियमन होता है।  