**धातु: कमण्डलुजलं तदुरुक्रमस्य** **पादावनेजनपवित्रतया नरेन्द्र ।** **स्वर्धुन्यभून्नभसि सा पतती निमाॢष्ट** **लोकत्रयं भगवतो विशदेव कीॢत: ॥ ४॥** 

**शब्दार्थ** 

**धातु:—** **ब्रह्माजी का** **; कमण्डलु-जलम्—** **कमण्डल का पानी** **; तत्—** **वही** **; उरुक्रमस्य—** **भगवान् विष्णु का** **; पाद-अवनेजन-** **पवित्रतया—** **भगवान् विष्णु के चरणकमलों को धोने और इस तरह दिव्य रूप से पवित्र होने से** **; नर-इन्द्र—** **हे राजा** **; स्वर्धुनी—** **दिव्यलोक की स्वर्धुनी नामक नदी** **; अभूत्—** **हो गई** **; नभसि—** **बाह्य आकाश में** **; सा—** **वह** **; पतती—** **नीचे गिरती हुई** **; निमाॢष्ट—** **पवित्र करती** **; लोक-त्रयम्—** **तीनों लोकों को** **; भगवत:—** **भगवान् के** **; विशदा—** **इतनी पवित्र** **; इव—** **मानो** **; कीॢत:—** **यश या** **यशस्वी कार्यकलाप।** **.** 

**हे राजा! ब्रह्मा के कमण्डल से निकला जल अद्भुत कार्यों को करने वाले उरुक्रम भगवान्** **वामनदेव के चरणकमलों को धोने लगा। इस प्रकार यह जल इतना शुद्ध हो गया कि यह** **गंगाजल में परिणत होकर आकाश से नीचे बहता हुआ तीनों लोकों को शुद्ध करने लगा मानो** **भगवान् का विमल यश हो।** **तात्पर्य :** यहाँ हमें पता चलता है कि जब ब्रह्माजी के कमण्डल के जल से भगवान् वामनदेव के चरणकमल धुले तो गंगाजी बहने लगीं। किन्तु पंचम स्कंध में कहा गया है कि जब वामनदेव का बायाँ पाँव ब्रह्माण्ड के आवरण में घुस गया तो उससे होकर कारणार्णव सागर का दिव्य जल निकलने लगा। अन्यत्र यह भी बताया गया है कि भगवान् नारायण गंगाजल के रूप में प्रकट हुए। अतएव गंगा का जल तीन दिव्य जलों का मेल है और इस तरह गंगा तीनों लोकों को शुद्ध करने में समर्थ हैं। श्रील विश्वनाथ चक्रवर्ती ठाकुर ने यह विवरण दिया है।  