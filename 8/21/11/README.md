**एवं ततो वारुणीं सौश्यामैन्द्रीं च पुनस्तथान्ये च ग्रहा: सोमादयो नक्षत्रै: सह ज्योतिश्चक्रे समवयुद्यन्ति सह** **वा निश्लोचनि्त. ॥ ११॥** 

शब्दार्थ **** 

**एवम्—** **इस प्रकार** **; तत:—** **वहाँ से** **; वारुणीम्—** **वरुण की पुरी तक** **; सौश्याम्—** **पुरी जहाँ चन्द्रमा निवास करता है** **; ऐन्द्रीं च—** **और वह पुरी जहाँ इन्द्र निवास करता है** **; पुन:—** **फिर** **; तथा—** **इस तरह** **; अन्ये—** **अन्य** **; च—** **भी** **; ग्रहा:—** **ग्रह** **; सोम-आदय:—** **चन्द्रमा इत्यादि** **; नक्षत्रै:—** **सभी नक्षत्रों के** **; सह—** **साथ** **; ज्योति:-चक्रे—** **स्वर्गीय गोलक में** **; समवयुद्यन्ति—** **उदय होते हैं** **; सह—** **के साथ** **; वा—** **अथवा** **; निश्लोचनि्त—** **अस्त होते हैं।** **.** 

**सूर्य यमराज की पुरी से वरुण की पुरी निश्लोचनी पहुँचता है और फिर वहाँ से चन्द्रदेव की** **पुरी विभावरी से होते हुए पुन: इन्द्रपुरी पहुँच जाता है। इसी प्रकार चन्द्रमा अन्यत्र नक्षत्रों तथा** **ग्रहों सहित ज्योतिश्चक्र में उदित और अस्त होता रहता है।** **तात्पर्य :** *भगवद्गीता* (१०.२१) में श्रीकृष्ण कहते हैं— *नक्षत्राणां अहं शशी—* ''मैं नक्षत्रों में चन्द्रमा हूँ।ÓÓ इससे यह सूचित होता है कि चन्द्रमा अन्य नक्षत्रों के समान है। वैदिक साहित्य से विदित होता है कि इस ब्रह्माण्ड में एक ही सूर्य है जो गतिवान है। वैदिक साहित्य से इस पाश्चात्य सिद्धान्त की पुष्टि नहीं हो पाती कि आकाश के सभी ज्योतिपुंज विभिन्न सूर्य हैं। न ही हम यह मान सकते हैं कि ये नक्षत्र अन्य ब्रह्माण्डों के सूर्य हैं, क्योंकि प्रत्येक ब्रह्माण्ड के चारों ओर भौतिक तत्त्वों के अनेक स्तर होते हैं और इस प्रकार यद्यपि अनेक ब्रह्माण्ड संपुंजित हैं, किन्तु तो भी हम एक ब्रह्माण्ड से दूसरे को नहीं देख पाते। तात्पर्य यह है कि हम केवल इसी ब्रह्माण्ड के भीतर देख सकते हैं। प्रत्येक ब्रह्माण्ड का एक ब्रह्मा होता है और अन्य ग्रहों पर भी देवता हैं, किन्तु सूर्य केवल एक है।  