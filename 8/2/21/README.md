**सा सूत्वाथ सुतान्नवानुवत्सरं गृह एवापहाय पूर्वचित्तिर्भूय एवाजं देवमुपतस्थे. ॥ २०॥** 

शब्दार्थ **** 

**सा—** **वह** **; सूत्वा—** **जन्म देकर** **; अथ—** **तत्पश्चात्** **; सुतान्—** **पुत्रों को** **; नव—** **नौ** **; अनुवत्सरम्—** **प्रति वर्ष** **; गृहे—** **घर पर** **; एव—** **निश्चय ही** **; अपहाय—** **छोड़कर** **; पूर्वचित्ति:—** **पूर्वचित्ति** **; भूय:—** **पुन:** **; एव—** **निश्चय ही** **; अजम्—** **भगवान् ब्रह्मा के** **; देवम्—** **देवता** **; उपतस्थे—** **पास गई, उपस्थित हुई।** **.** 

**पूर्वचित्ति ने प्रति वर्ष एक-एक करके इन नौ पुत्रों को जन्म दिया, किन्तु जब वे बड़े हो** **गये, तो वह उन्हें घर पर छोड़कर ब्रह्मा की उपासना करने के लिए उनके पास उपस्थित हुई।** **तात्पर्य :** ऐसे अनेक उदाहरण हैं, जब अप्सराएँ ब्रह्मा या इन्द्र जैसे श्रेष्ठ देवता की आज्ञा से इस पृथ्वी पर अवतरित हुईं, उनकी आज्ञानुसार विवाह किया और सन्तान उत्पन्न करने के बाद अपनी- अपनी पुरियों को पुन: लौट गईं। उदाहरणार्थ, स्वर्गसुन्दरी मेनका, जो विश्वामित्र मुनि को छलने के लिए आई थी, शकुन्तला को जन्म देने के पश्चात् अपने पति तथा अपनी पुत्री दोनों को छोड़कर स्वर्गलोक वापस चली गई। पूर्वचित्ति भी महाराज आग्नीध्र के संग स्थायी रूप से नहीं रही। अपने पति के गृहकार्यों में सहायता करने के पश्चात् वह महाराज आग्नीध्र तथा अपने नौ पुत्रों को त्याग कर ब्रह्मा की आराधना करने के लिए उनके पास लौट गई।  