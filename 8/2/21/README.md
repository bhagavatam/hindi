**इत्थं गजेन्द्र: स यदाप सङ्कटं** **प्राणस्य देही विवशो य²च्छया ।** **अपारयन्नात्मविमोक्षणे चिरं** **दध्याविमां बुद्धिमथावयपद्यत ॥ ३१॥** 

शब्दार्थ **** 

**इत्थम्—** **इस प्रकार से** **; गज-इन्द्र:—** **हाथियों के राजा ने** **; स:—** **उस** **; यदा—** **जब** **; आप—** **प्राप्त की** **; सङ्कटम्—** **ऐसी भयानक** **स्थिति** **; प्राणस्य—** **जीवन की** **; देही—** **देहधारी** **; विवश:—** **परिस्थितिवश असहाय** **; य²च्छया—** **दैव की इच्छा से** **; अपारयन्—** **असमर्थ होकर** **; आत्म-विमोक्षणे—** **अपनी रक्षा करने में** **; चिरम्—** **दीर्घकाल तक** **; दध्यौ—** **गश्भीरतापूर्वक सोचने लगा** **; इमाम्—** **यह** **; बुद्धिम्—** **निर्णय** **; अथ—** **तत्पश्चात्** **; अवयपद्यत—** **प्राप्त हुआ, पहुँचा।** **.** 

**जब गजेन्द्र ने देखा कि वह दैवी इच्छा से घडिय़ाल के चंगुल में है और बंधन में फंसकर** **परिस्थितिवश असहाय है एवं अपने को संकट से नहीं उबार सकता तो वह मारे जाने से अत्यन्त** **भयभीत हो उठा। फलस्वरूप उसने दीर्घकाल तक सोचा और अन्ततोगत्वा वह इस निर्णय पर** **पहुँचा।** **तात्पर्य :** प्रत्येक प्राणी इस भौतिक जगत में जीवन-संघर्ष में लगा है। प्रत्येक प्राणी अपने को संकट से बचाना चाहता है, किन्तु जब वह अपने को नहीं बचा पाता और यदि वह पवित्र है, तो वह भगवान् के चरणकमलों की शरण ग्रहण करता है। इसकी पुष्टि *भगवद्गीता* (७.१६) में हुई है— *चतुॢवधा भजन्ते मां जना: सुकृतिनोऽर्जुन।* *आर्तो जिज्ञासुरर्थार्थी ज्ञानी च भरतर्षभ॥* चार प्रकार के पवित्र व्यक्ति—जो संकट में हों, जिन्हें धन की आवश्यकता हो, जो ज्ञान की खोज में हों तथा जो जिज्ञासु हों—अपनी रक्षा के लिए या प्रगति करने के लिए भगवान् की शरण ग्रहण करते हैं। गजेन्द्र ने इस संकट की घड़ी में भगवान् के चरणकमलों की शरण ग्रहण करने का निर्णय लिया। पर्याप्त विचार करने के बाद ही वह इस सही निर्णय पर पहुँचा था। ऐसा निर्णय पापी व्यक्ति नहीं ले पाता। अतएव *भगवद्गीता* में कहा गया है कि जो पवित्र (सुकृती) हों वे यह निर्णय ले सकते हैं कि संकट या विषम परिस्थिति में मनुष्य को कृष्ण के चरणकमलों की शरण ग्रहण करनी चाहिए।  