**स्थाल्यग्नितापात्पयसोऽभिताप-** **स्तत्तापतस्तण्डुलगर्भरन्धि: ।** **देहेन्द्रियास्वाशयसनि्नकर्षात्** **तत्संसृति: पुरुषस्यानुरोधात् ॥ २२॥** 

शब्दार्थ **** 

**स्थालि—** **पकाने का पात्र** **; अग्नि-तापात्—** **अग्नि के ताप से** **; पयस:—** **पात्र में भरा दूध** **; अभिताप:—** **तप्त हो जाता है** **; तत्-** **तापत:—** **उसके ताप से, दूध के गर्म होने से** **; तण्डुल-गर्भ-रन्धि:—** **दूध में रहने से चावल का भीतरी भाग पक जाता है** **; देह-** **इन्द्रिय-अस्वाशय—** **इन्द्रियाँ** **; सन्निकर्षात्—** **से सश्बन्ध होने से** **; तत्-संसृति:—** **श्रम तथा अन्य कष्टों का अनुभव** **; पुरुषस्य—** **आत्मा का** **; अनुरोधात्—** **शरीर, इन्द्रियाँ और मन से अत्यधिक आसक्ति के कारण अनुरोध से।** **.** 

**राजा रहूगण आगे बोला—महाशय, आपने बताया कि शारीरिक स्थूलता तथा कृशता जैसी** **उपाधियाँ आत्मा के लक्षण नहीं हैं। यह सही नहीं है, क्योंकि सुख तथा दुख जैसी उपाधियों का** **अनुभव आत्मा को अवश्य होता है। आप दूध तथा चावल को एक पात्र में भर कर अग्नि के** **ऊपर रखें तो दूध तथा चावल क्रम से स्वत: तप्त होते हैं। इसी प्रकार शारीरिक सुखों तथा दुखों** **से हमारी इन्द्रियाँ, मन तथा आत्मा प्रभावित होते हैं। आत्मा को इस परिवेश से सर्वथा बाहर नहीं** **रखा जा सकता।** **तात्पर्य :** महाराज रहूगण ने जो तर्क प्रस्तुत किया वह व्यावहारिक ²ष्टि से ठीक है, किन्तु यह देहात्मबुद्धि के प्रति आसक्ति से उत्पन्न होता है। यह कहा जा सकता है कि मोटरकार में बैठा व्यक्ति मोटरकार से सर्वथा पृथक् है, किन्तु यदि मोटरकार को कोई क्षति पहुँचती है, तो उसके स्वामी को अत्यधिक अपनेपन के कारण कष्ट पहुँचता है। वस्तुत: मोटरकार की क्षति का उसके स्वामी से किसी प्रकार का सश्बन्ध नहीं है, किन्तु चूँकि इस स्वामी ने मोटरकार के साथ तादात्श्य बनाकर रखा है, अत: उसे सुख-दुख होता है। इस बद्धावस्था से बचने का उपाय है मोटरकार के प्रति अपनी आसक्ति को हटा लेना। तब उसके स्वामी को कार के क्षतिग्रस्त होने अथवा न होने से किसी प्रकार के शोक या हर्ष का अनुभव नहीं होगा। इसी प्रकार आत्मा का शरीर तथा इन्द्रियों से कोई प्रयोजन नहीं रहता, किन्तु अविद्या के कारण वह अपने को देह से अभिन्न मानकर शरीर के हर्ष-शोक से वैसा ही अनुभव करने लगता है।  