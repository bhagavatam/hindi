**जीवन्मृतत्वं नियमेन राजन्** **आद्यन्तवद्यद्विकृतस्य ²ष्टम् ।** **स्वस्वाश्यभावो ध्रुव ईड्य यत्र** **तह्र्युच्यतेऽसौ विधिकृत्ययोग: ॥ ११॥** 

शब्दार्थ **** 

**जीवत्-मृतत्वम्—** **जीवित रहकर भी मृत होने का गुण** **; नियमेन—** **प्रकृति के नियमों द्वारा** **; राजन्—** **हे राजा** **; आदि-अन्त-वत्—** **प्रत्येक पदार्थ का आदि और अन्त होता है** **; यत्—** **क्योंकि** **; विकृतस्य—** **विकारी वस्तु का, यथा शरीर का** **; ²ष्टम्—** **देखी जाती** **है** **; स्व-स्वाश्य-भाव:—** **सेवक तथा स्वामी का भाव** **; ध्रुव:—** **अपरिवर्तनीय, स्थिर** **; ईड्य—** **हे पूज्य** **; यत्र—** **जहाँ** **; तॢह—** **तभी** **;** **उच्यते—** **यह कहा जाता है** **; असौ—** **वह** **; विधि-कृत्य-योग:—** **आज्ञा तथा कर्तव्य का संयोग।** **.** 

**हे राजन्, आपने वृथा ही मुझ पर जीवित होने पर भी मृततुल्य होने का आरोप लगाया है।** **इस भौतिक सश्बन्ध में मैं इतना ही कहना चाहूँगा कि ऐसा सर्वत्र है, क्योंकि प्रत्येक भौतिक** **वस्तु का अपना आदि तथा अन्त होता है। आपका यह सोचना कि, ''मैं राजा तथा स्वामी हूँÓÓ** **और इस प्रकार आप द्वारा मुझे आज्ञा दिया जाना भी ठीक नहीं हैं, क्योंकि ये पद अस्थायी हैं।** **आज आप राजा हैं और मैं आपका दास हूँ, किन्तु कल स्थिति बदल सकती है और आप मेरे** **दास हो सकते हैं, मैं आपका स्वामी। ये नियति द्वारा उत्पन्न अस्थायी परिस्थितियाँ हैं।** **तात्पर्य :** इस संसार में देहात्मबुद्धि ही सारे कष्टों का मूल कारण है। विशेष रूप से कलियुग में लोग इतने अशिक्षित हैं कि उनकी समझ में यह भी नहीं आता कि यह शरीर प्रत्येक क्षण बदल रहा है और अनन्तिम परिवर्तन ही मृत्यु कहलाता है। जो इस जन्म में राजा है, वही कर्मवश अगले जीवन में कुत्ता बन सकता है। आत्मा तो प्रकृति की शक्ति से उत्पन्न गहरी निद्रा में मग्न रहता है। वह एक प्रकार की अवस्था से दूसरे प्रकार की अवस्था में रख दिया जाता है। बिना आत्म-साक्षात्कार तथा ज्ञान के, बद्ध जीवन चलता रहता है और मनुष्य अपने को झूठे ही राजा, दास, कुत्ता या बिल्ली कहलाने का दावा करता है। ये परम व्यवस्था द्वारा लाये जाने वाले विभिन्न रूपान्तर हैं। मनुष्य को इन अस्थायी देहात्मबुद्धि की कल्पनाओं से भ्रमित नहीं होना चाहिए। वस्तुत: इस संसार में कोई भी स्वामी नहीं है, क्योंकि प्रत्येक प्राणी प्रकृति के नियंत्रण में है और स्वयं प्रकृति पूर्ण पुरुषोत्तम भगवान् के अधीन हैं। अत: भगवान् श्रीकृष्ण ही परम स्वामी हैं। जैसाकि *चैतन्यचरितामृत* में कहा गया है— *एकले ईश्वर* *कृष्ण, आर सब भृत्य* —एकमात्र स्वामी तो श्रीकृष्ण हैं तथा अन्य सब उनके दास हैं। परमेश्वर के साथ अपने सश्बन्ध को भूलने के कारण ही संसार के सारे कष्ट उत्पन्न होते हैं।  