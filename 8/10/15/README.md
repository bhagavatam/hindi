**एतावदनुवादपरिभाषया प्रत्युदीर्य मुनिवर उपशमशील उपरतानात्श्यनिमित्त उपभोगेन कर्मारब्धं** **व्यपनयन्राजयानमपि तथोवाह. ॥ १४॥** 

शब्दार्थ **** 

**श्री-शुक: उवाच—** **शुकदेव गोस्वामी आगे बोले** **; एतावत्—** **इतना** **; अनुवाद-परिभाषया—** **राजा द्वारा कहे गये शब्दों के दोहराने** **से** **; प्रत्युदीर्य—** **एक के बाद एक उत्तर देते हुए** **; मुनि-वर:—** **मुनिश्रेष्ठ जड़ भरत** **; उपशम-शील:—** **परम शान्त** **; उपरत—** **चुप हो** **गये** **; अनात्श्य—** **आत्मा से सश्बन्ध न रखने वाली वस्तुएँ** **; निमित्त:—** **जिसका कारण (अज्ञान) जो आत्मा से सश्बन्धित नहीं है** **उससे अपनी पहचान स्थापित करना** **; उपभोगेन—** **कर्मफल को अंगीकार करने से** **; कर्म-आरब्धम्—** **इस समय मिलने वाला** **कर्मफल** **; व्यपनयन्—** **पूरा करते हुए** **; राज-यानम्—** **राजा की पालकी** **; अपि—** **पुन:** **; तथा—** **पूर्ववत्** **; उवाह—** **लेकर चलने** **लगे।** **.** 

**शुकदेव गोस्वामी ने कहा—हे महाराज परीक्षित, जब राजा रहूगण ने परम भक्त जड़ भरत** **को अपने कटु वचनों से मर्माहत किया, तो उस शान्त मुनिवर ने सब कुछ सहन कर लिया और** **समुचित उत्तर दिया। अज्ञानता का कारण देहात्मबुदि्ध है, किन्तु जड़ भरत उससे प्रभावित नहीं** **थे। अपनी स्वाभाविक विनम्रता के कारण उन्होंने अपने को कभी भी महान् भक्त नहीं माना और** **अपने पूर्व कर्मफल को भोगना स्वीकार किया। सामान्य मनुष्य की भाँति उन्होंने सोचा कि वे** **पालकी ढोकर अपने पूर्व अपकृत्यों के फल को विनष्ट कर रहे हैं। ऐसा सोचकर वे पूर्ववत्** **पालकी लेकर चलने लगे।** **तात्पर्य :** ईश्वर का उच्च भक्त कभी यह नहीं सोचता कि वह परमहंस अथवा मुक्त पुरुष है। वह तो सदैव ईश्वर का विनीत दास बना रहता है। विपरीत परिस्थितियों में भी वह अपने पूर्वजन्म के कर्म- फलों को भोगना स्वीकार करता है। वह ईश्वर पर कभी दोषारोपण नहीं करता है कि उनके कारण उसे कष्ट उठाने पड़ रहे हैं। ये परम भक्त के लक्षण हैं— *तत्तेऽनुकश्पां सुसमीक्ष्यमाण:।* जब परिस्थितियाँ पलट जाती हैं, तो भक्त यही सोचता है कि पलटी हुई ये परिस्थितियां तो ईश्वर द्वारा प्रदत्त रियायतें हैं। वह कभी अपने स्वामी पर क्रुद्ध नहीं होता और उसका स्वामी उसे जो भी स्थिति प्रदान करता है उससे वह सदैव सन्तुष्ट रहता है। प्रत्येक दशा में वह अपनी भक्ति चालू रखता है। ऐसे पुरुष को निश्चित रूप से परम धाम लौटने की स्थिति प्राप्त होती है। जैसाकि *श्रीमद्भागवत* (१०.१४.८) में कहा गया है— *तत्तेऽनुकश्पां सुसमीक्षमाणो* *भुञ्जान एवात्मकृतं विपाकम्।* *हृद्वाग्वपुॢभॢवदधन्नमस्ते* *जीवेत यो मुक्तिपदे स दायभाक्॥* ''हे ईश्वर! जो आपकी अहैतुकी कृपा प्राप्त करने के लिए निरन्तर प्रतीक्षा करता है और आपको हृदय से सादर नमस्कार करता हुआ पूर्व-दुष्कर्मों के फलों को भोगता रहता है, वह अवश्य ही मुक्ति का भागी है क्योंकि यह उसका अधिकार बन जाता है।ÓÓ  