**कस्त्वं निगूढश्चरसि द्विजानां** **बिभॢष सूत्रं कतमोऽवधूत: ।** **कस्यासि कुत्रत्य इहापि कस्मात्** **क्षेमाय नश्चेदसि नोत शुक्ल: ॥ १६॥** 

शब्दार्थ **** 

**क: त्वम्—** **आप कौन हैं** **; निगूढ:—** **प्रच्छन्न** **; चरसि—** **इस संसार में विचरण कर रहे हैं** **; द्विजानाम्—** **ब्राह्मणों अथवा साधु पुरुषों** **में** **; बिभॢष—** **आपने धारण कर रखा है** **; सूत्रम्—** **उपवीत, ब्राह्मणों द्वारा धारण किया जाने वाला जनेऊ** **; कतम:—** **कौन से** **;** **अवधूत:—** **अत्यन्त महान् पुरुष** **; कस्य असि—** **आप किसके हैं (किसके पुत्र या शिष्य हैं)** **; कुत्रत्य:—** **कहाँ से** **; इह अपि—** **यहाँ** **इस स्थान पर** **; कस्मात्—** **किस लिए** **; क्षेमाय—** **लाभार्थ** **; न:—** **हम सबों के** **; चेत्—** **यदि** **; असि—** **आप हैं** **; न उत—** **अथवा नहीं** **;** **शुक्ल:—** **विशुद्ध-सत्त्व-स्वरूप (कपिल देव)।** **.** 

**राजा रहूगण बोले, हे ब्राह्मण, आप इस जगत में अत्यन्त प्रच्छन्न भाव से तथा अज्ञात रूप से** **विचरण करते प्रतीत हो रहे हैं। आप कौन हैं? क्या आप विद्वान ब्राह्मण तथा साधु पुरुष हैं?** **आपने जनेउ धारण कर रखा है। कहीं आप दत्तात्रेय आदि अवधूतों में से कोई विद्वान तो नहीं** **हैं? क्या मैं पूछ सकता हूँ कि आप किसके शिष्य हैं? आप कहाँ रहते हैं? आप इस स्थान पर** **क्यों आये हैं? कहीं आप हमारे कल्याण के लिए तो यहां नहीं आये? कृपया बतायें कि आप** **कौन हैं?** **तात्पर्य :** राजा रहूगण को जब पता चल गया कि जड़ भरत गुरु-परश्परा से अथवा जन्म से ब्राह्मण कुल के हैं, तो वह अधिक वैदिक ज्ञान प्राप्त करने के लिए आतुर हो उठा। जैसाकि वेदों में उद्धृत है— *तद् विज्ञानार्थं स गुरुम् एवाभिगच्छेत्।* रहूगण जड़ भरत को अपना गुरु स्वीकार कर रहा था, किन्तु गुरु को चाहिए कि वह अपने पद को यज्ञोपवीत धारण करने से नहीं, वरन् अपने ब्रह्मज्ञान से सिद्ध करे। यह भी महत्त्वपूर्ण बात है कि रहूगण ने जड़ भरत से उनके कुल के सश्बन्ध में पूछा। कुल भी दो प्रकार के होते हैं—एक तो वंश परश्परा से प्राप्त तथा दूसरा गुरु-परश्परा से प्राप्त। इन दोनों ही प्रकारों से ज्ञान की प्राप्ति होती है। *शुक्ल:* शब्द सात्विक गुण का सूचक है। किसी को आत्मज्ञान प्राप्त करना है, तो उसे प्रामाणिक ब्राह्मण-गुरु के पास जाना चाहिए, चाहे वह गुरु-परश्परा से हो अथवा विद्वान ब्राह्मणों के कुल से सश्बद्ध हो।  