**त्वयोदितं व्यक्तमविप्रलब्धं** **भर्तु: स मे स्याद्यदि वीर भार: ।** **गन्तुर्यदि स्यादधिगश्यमध्वा** **पीवेति राशौ न विदां प्रवाद: ॥ ९॥** 

शब्दार्थ **** 

**ब्राह्मण: उवाच—** **योग्य ब्राह्मण (जड़ भरत) बोला** **; त्वया—** **तुश्हारे द्वारा** **; उदितम्—** **कहा गया** **; व्यक्तम्—** **अत्यन्त स्पष्ट** **;** **अविप्रलब्धम्—** **विरोधाभास रहित** **; भर्तु:—** **ढोने वाले का, शरीर** **; स:—** **वह** **; मे—** **मेरा** **; स्यात्—** **ऐसा होता** **; यदि—** **यदि** **; वीर—** **हे वीर पुरुष (महाराज रहूगण)** **; भार:—** **भार, बोझा** **; गन्तु:—** **चलने वाले का, अथवा शरीर** **; यदि—** **अगर** **; स्यात्—** **होना था** **;** **अधिगश्यम्—** **लक्ष्य** **; अध्वा—** **पथ** **; पीवा—** **अत्यन्त हृष्ट-पुष्ट** **; इति—** **इस प्रकार** **; राशौ—** **शरीर में** **; न—** **नहीं** **; विदाम्—** **स्वरूपसिद्ध पुरुषों का** **; प्रवाद:—** **वाद-विवाद का विषय।** **.** 

**महान् ब्राह्मण जड़ भरत ने कहा—हे राजन् तथा वीर, आपने जो कुछ व्यंग्य में कहा है, वह** **सचमुच ठीक है। ये मात्र उलाहनापूर्ण शब्द नहीं हैं, क्योंकि शरीर तो वाहक (ढोने वाला) है।** **शरीर द्वारा ढोया जाने वाला भार मेरा नहीं है, क्योंकि मैं तो आत्मा हूँ। आपके कथनों में तनिक** **भी विरोधाभास नहीं है, क्योंकि मैं शरीर से भिन्न हूँ। मैं पालकी का ढोने वाला नहीं हूँ, वह तो** **शरीर है। निस्सन्देह, जैसा आपने संकेत किया है, पालकी ढोने में मैंने कोई श्रम नहीं किया है,** **क्योंकि मैं तो शरीर से पृथक् हूँ। आपने कहा कि मैं हृष्ट-पुष्ट नहीं हूँ। ये शब्द उस व्यकि्त के** **सर्वथा अनुरूप हैं, जो शरीर तथा आत्मा का अन्तर नहीं जानता। शरीर मोटा या दुबला हो** **सकता है, किन्तु कोई भी बुद्धिमान यह बात आत्मा के लिए नहीं कहेगा। जहाँ तक आत्मा का** **प्रश्न है मैं न तो मोटा हूँ न दुबला। अत: जब आप कहते हैं कि मैं हृष्ट-पुष्ट नहीं हूँ तो आप सही** **हैं और यदि इस यात्रा का बोझ तथा वहाँ तक जाने का मार्ग मेरे अपने होते तो मेरे लिए अनेक** **कठिनाइयाँ होतीं, किन्तु इनका सश्बन्ध मुझसे नहीं मेरे शरीर से है, अत: मुझे कोई कष्ट नहीं है।** **तात्पर्य :** *भगवद्गीता* में कहा गया है कि आत्मज्ञानी कभी शरीर के सुख तथा दुख से विचलित नहीं होता। यह भौतिक शरीर आत्मा से सर्वथा पृथक् है और शरीर के सुख तथा दुख व्यर्थ हैं। तप- साधना का उद्देश्य शरीर तथा आत्मा के अन्तर एवं शरीर के सुख-दुख से आत्मा जिस तरह अप्रभावित रहता है, उसे पहचानना तथा समझना है। जड़ भरत वास्तव में आत्म-साक्षात्कार के धरातल पर स्थित थे। वे देहात्मबुद्धि से सर्वथा परे थे, अत: उन्होंने राजा को विश्वास दिलाया कि उनके शरीर के सश्बन्ध में कही गईं उसकी विरोधी बातें आत्मस्वरूप उन पर लागू नहीं होती हैं।  