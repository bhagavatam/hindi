**स वै भवाँल्लोकनिरीक्षणार्थ-** **मव्यक्तलिङ्गो विचरत्यपि स्वित् ।** **योगेश्वराणां गतिमन्धबुद्धि:** **कथं विचक्षीत गृहानुबन्ध: ॥ २०॥** 

शब्दार्थ **** 

**स:—** **वह भगवान् या उनका अवतार श्रीकपिल देव** **; वै—** **निस्संदेह** **; भवान्—** **आप** **; लोक-निरीक्षण-अर्थम्—** **इस संसार के** **लोगों के चरित्रों का अध्ययन करने के लिए ही** **; अव्यक्त-लिङ्ग:—** **अपनी वास्तविक पहचान प्रकट किए बिना** **; विचरति—** **इस** **संसार में भ्रमण कर रहे हैं** **; अपि स्वित्—** **क्या** **; योग-ईश्वराणाम्—** **समस्त योगियों का** **; गतिम्—** **वास्तविक आचरण, चरित्र** **;** **अन्ध-बुद्धि:—** **मोहग्रस्त होने से आत्मज्ञान के प्रति अन्धे** **; कथम्—** **किस प्रकार** **; विचक्षीत—** **जान सकता है** **; गृह-अनुबन्ध:—** **गृहस्थ जीवन या सांसारिकता में आसक्त रहने वाला, मैं।** **.** 

**क्या यह सच नहीं कि आप पूर्ण पुरुषोत्तम भगवान् के अवतार कपिल देव के साक्षात्** **प्रतिनिधि हैं? मनुष्यों की परीक्षा लेने और यह देखने के लिए कि वास्तव में कौन मनुष्य है और** **कौन नहीं, आपने अपने आपको गूँगे तथा बहरे मनुष्य की भाँति प्रस्तुत किया है। क्या आप** **संसार भर में इसलिए नहीं इस रूप में घूम रहे? मैं तो गृहस्थ जीवन तथा सांसारिक कार्यों में** **अत्यधिक आसक्त हूँ और आत्मज्ञान से रहित हूँ। इतने पर भी अब मैं आपसे प्रकाश पाने के** **लिए आपके समक्ष उपस्थित हूँ। आप बताएँ कि मैं किस प्रकार आत्मजीवन में प्रगति कर सकता** **हूँ?** **तात्पर्य :** यद्यपि महाराज रहूगण राजा की भूमिका निभा रहे थे, किन्तु जड़ भरत ने उन्हें बता दिया था कि वे न तो राजा थे, न ही जड़ भरत कोई गूँगा-बहरा पुरुष था। ऐसी उपाधियां आत्मा के आवरण मात्र हैं। सबको इस ज्ञान तक पहुँचना है। जैसाकि *भगवद्गीता* (२.१३) में पुष्टि की गई है— *देहिनोऽस्मिन् यथा देहे,* प्रत्येक प्राणी शरीर के भीतर बन्द है। चूँकि शरीर कभी आत्मा के समरूप नहीं हो सकता, अत: शारीरिक कार्य मात्र मोहजनित हैं। जड़ भरत जैसे साधु की संगति से महाराज रहूगण को यह बोध हो सका कि राजा के रूप में उनके सारे कार्य मोहजनित हैं। इसलिए उसने जड़ भरत से ज्ञान प्राप्त करना स्वीकार किया और यही उसकी सिद्धि का शुभारश्भ था। *तद्विज्ञानार्थं स* *गुरुमेवाभिगच्छेत्।* पुरुष को महाराज रहूगण की ही भाँति जड़ भरत के समान महापुरुष का सान्निध्य प्राप्त करके आत्मतत्त्व जानना चाहिए। *तस्माद् गुरुं प्रपद्येत जिज्ञासु: श्रेय उत्तमम्* ( *भागवत* ११.३.२१)। मनुष्य को चाहिए कि वह जड़ भरत जैसे गुरु के पास पहुँच कर मानव जीवन के उद्देश्य के सश्बन्ध में जिज्ञासा करे।  