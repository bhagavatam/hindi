**नम आत्मप्रदीपाय साक्षिणे परमात्मने ।** **नमो गिरां विदूराय मनसश्चेतसामपि ॥ १०॥** 

शब्दार्थ **** 

**नम:—** **मैं नमस्कार करता हूँ** **; आत्म-प्रदीपाय—** **आत्म-प्रकाशित को या जीवों को प्रकाश देने वाले को** **; साक्षिणे—** **प्रत्येक के** **हृदय में साक्षी स्वरूप स्थित** **; परम-आत्मने—** **परमात्मा में** **; नम:—** **नमस्कार करता हूँ** **; गिराम्—** **वाणी से** **; विदूराय—** **अत्यन्त दूर,** **अगश्य** **; मनस:—** **मन से** **; चेतसाम्—** **या चेतना से** **; अपि—** **भी।** **.** 

**मैं उन आत्मप्रकाशित परमात्मा को नमस्कार करता हूँ जो प्रत्येक हृदय में साक्षी स्वरूप** **स्थित हैं, व्यष्टि जीवात्मा को प्रकाशित करते हैं और जिन तक मन, वाणी या चेतना के प्रयासों** **द्वारा नहीं पहुँचा जा सकता।** **तात्पर्य :** भगवान् कृष्ण को मानसिक, शारीरिक या बौद्धिक प्रयासों से मनुष्य द्वारा नहीं समझा जा सकता। भगवान् की कृपा से ही व्यष्टि आत्मा प्रकाशित होता है। इसीलिए भगवान् को यहाँ पर *आत्मप्रदीप* कहा गया है। भगवान् सूर्य के समान हैं, जो प्रत्येक वस्तु को प्रकाशित करते हैं, किन्तु किसी के द्वारा प्रकाशित नहीं होते। अतएव जो उन्हें जानने का इच्छुक हो उसे चाहिए कि उनसे प्रकाश प्राप्त करे जैसाकि *भगवद्गीता* में उपदेश दिया गया है। अपने मानसिक, शारीरिक या बौदि्धक बल से कोई भी भगवान् को नहीं समझ सकता।  