**सत्त्वेन प्रतिलवयाय नैष्कश्र्येण विपश्चिता ।** **नम: कैवल्यनाथाय निर्वाणसुखसंविदे ॥ ११॥** 

शब्दार्थ **** 

**सत्त्वेन—** **शुद्ध भक्ति से** **; प्रति-लवयाय—** **भगवान् को, जो ऐसी भक्ति से प्राप्त किये जाते हैं** **; नैष्कश्र्येण—** **दिव्य कार्यों से** **;** **विपश्चिता—** **अत्यन्त विद्वान व्यक्तियों द्वारा** **; नम:—** **नमस्कार करता हूँ** **; कैवल्य-नाथाय—** **दिव्यलोक के स्वामी को** **; निर्वाण—** **भौतिक कार्यों से पूर्ण मुक्ति** **; सुख—** **सुख का** **; संविदे—** **प्रदान करने वाला।** **.** 

**भगवान् की अनुभूति उन शुद्ध भक्तों को होती है, जो भक्तियोग की दिव्य स्थिति में रहकर** **कर्म करते हैं। वे अकलुषित सुख के दाता हैं और दिव्यलोक के स्वामी हैं। अतएव मैं उन्हें** **नमस्कार करता हूँ।** **तात्पर्य :** जैसाकि *भगवद्गीता* में कहा गया है, भगवान् केवल भक्ति से जाने जा सकते हैं। *भक्त्या* *मामभिजानाति यावान् यश्चास्मि तत्त्वत:।* यदि कोई सचमुच भगवान् को जानना चाहता है, तो उसे भक्ति के कार्यों में जुट जाना चाहिए। ये कार्य *सत्त्व* या *शुद्धसत्त्व* कहलाते हैं। भौतिक जगत में सतोगुणी कार्यों की प्रशंसा की जाती है क्योंकि ये शुद्ध ब्राह्मण के लक्षण हैं। किन्तु भकि्त के कार्य *शुद्धसत्त्व* हैं; दूसरे शब्दों में, वे दिव्य पद पर होते हैं। केवल भक्ति से ही परमेश्वर को समझा जा सकता है। भक्ति को *नैष्कश्र्य* कहा जाता है। किन्तु मात्र भौतिक कार्यों के निषेध से काम नहीं चलता। *नैष्कश्र्यमप्यच्युतभाववॢजतम्।* जब तक कृष्णभावनामृत के लिए कार्य नहीं किये जाते तब तक भौतिक कार्यों को बन्द करना लाभप्रद नहीं होगा। *नैष्कश्र्य* प्राप्त करने की आशा से अनेक उच्च संन्यासियों ने अपने कार्यकलाप बन्द कर दिये; फिर भी वे असफल रहे और भौतिक व्यक्तियों की भ्रान्ति कर्म करने के लिए पुन: भौतिक पद पर लौट आये। किन्तु एक बार भकि्तयोग के आध्याति्मक कार्यों में संलग्न हो जाने पर मनुष्य नीचे नहीं गिरता। अतएव हमारा कृष्णभावनामृत आन्दोलन हरएक को नित्य आध्यात्मिक कार्य में लगाने का एक प्रयास है, जिससे मनुष्य भौतिक कर्मों से छूट जाता है। भक्तिमार्ग के आध्यात्मिक कार्य हैं— *श्रवणं कीर्तनं विष्णो: स्मरणं पादसेवनम्* —जिनसे भगवान् को समझा जा सकता है। अतएव, जैसाकि यहाँ पर कहा गया है— *सत्त्वेन प्रतिलवयाय नैष्कश्र्येण विपश्चिता* —उन शुद्ध भक्तों को भगवान् की अनुभूति होती है, जो दिव्य *भक्तियोग* में रहकर कर्म करते हैं। *गोपाल तापनी उपनिषद्* (१५) का कथन है— *भक्तिरस्य भजनं तदिहामुत्रोपाधिनैरास्येनैवामुष्मिन्* *मनस: कल्पनम् एतद् एव च नैष्कश्र्यम्।* यह नैष्कश्र्य की परिभाषा है। कोई मनुष्य तभी नैष्कश्र्य में कर्म करता है जब वह इस जीवन में या भावी जीवन में (इह अमुत्र), इसी लोक में या स्वर्गलोक में, निष्काम भाव से कृष्णभावनाभावित कार्यों में पूरी तरह लगा रहता है। *अन्याभिलाषिताशून्यम्।* जब मनुष्य सारे कल्मष से मुक्त हो जाता है और गुरु के निर्देशन में भक्ति में रहकर कर्म करता है, तो वह नैष्कश्र्य के पद पर होता है। भगवान् की सेवा ऐसी दिव्य भक्ति से होती है। मैं उन्हें नमस्कार करता हूँ।  