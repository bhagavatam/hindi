इन्द्रद्युश्न नामक मनुष्य था जिसने परमेश्वर की एक स्तुति सीखी हुई थी। सौभाग्यवश उसे वह स्तुति स्मरण हो आई और वह मन ही मन उसका जप करने लगा। सर्वप्रथम उसने भगवान् को नमस्कार किया। किन्तु घडिय़ाल द्वारा आक्रमण के फलस्वरूप अपनी विषम स्थिति के कारण ठीक से स्तुति न कर सकने के लिए उसने अपनी असमर्थता व्यक्त की। फिर भी उसने मंत्र का जप करने का प्रयास किया और निश्नलिखित उचित शब्दों में अपनी बात कह सुनाई। भगवान् समस्त कारणों के कारण हैं। वे आदि पुरुष हैं जिनसे प्रत्येक वस्तु पैदा हुई है। वे इस विराट जगत के मूल कारण हैं और सारा विश्व उन्हीं पर टिका है; तो भी वे दिव्य हैं क्योंकि वे सभी इस जगत में अपनी बहिरंगा शक्ति से ही कार्य करते हैं। वे अध्यात्मजगत—वैकुण्ठ या गोलोक वृन्दावन—में सदैव स्थित रहते हैं जहाँ वे अपनी नित्य लीलाओं में मग्न रहते हैं। यह भौतिक जगत उनकी बहिरंगा शक्ति या भौतिक प्रकृति का प्रतिफल है, जो उनके निर्देशन में कार्य करती है। इसी कारण से सृजन, पालन तथा संहार होता रहता है। भगवान् सदा विद्यमान रहते हैं। अभक्त के लिए इसे समझ पाना दुरूह है। यद्यपि दिव्य भगवान् सबों के लिए अनुभवगश्य हैं, किन्तु केवल शुद्ध भक्त ही उनकी उपस्थिति तथा कार्यकलापों का अनुभव कर पाते हैं। वे जन्म, मृत्यु, जरा तथा व्याधि से सर्वथा मुक्त हैं। निस्सन्देह, यदि कोई इस जगत में उनकी शरण ग्रहण करता है, तो वह भी उस दिव्य पद को प्राप्त होता है। भगवान् भक्तों के सन्तोष के लिए ( *परित्राणाय साधूनाम्* ) प्रकट होते हैं और अपने कार्यकलापों का प्राकट्य करते हैं। उनका प्राकट्य, तिरोधान तथा उनकी अन्य लीलाएँ तनिक भी भौतिक नहीं होतीं। जो भी इस रहस्य को जानता है, वह भगवद्धाम में प्रवेश कर सकता है। भगवान् में सारे प्रतिकूल तत्त्वों का समंजन होता है। वे प्रत्येक हृदय में स्थित रहते हैं। वे हर वस्तु के नियामक हैं, सारे कार्यों के साक्षी हैं और समस्त जीवों के आदि स्रोत हैं। निस्सन्देह, सारे जीव उनके अंश हैं क्योंकि वे महाविष्णु के उद्गम हैं, जो इस संसार में रहने वाले सारे जीवों के स्रोत हैं। भगवान् हमारी इन्द्रियों के कार्यों का अवलोकन कर सकते हैं क्योंकि भगवान् की कृपा से ही वे कार्य कर सकती हैं और भौतिक फल प्राप्त करती हैं। यद्यपि वे प्रत्येक वस्तु के आदि स्रोत हैं, किन्तु उनका कोई भी उपजात द्रव्य उनका स्पर्श नहीं कर पाता। इस प्रकार वे उस सोने की खान के समान हैं, जो आभूषणों के स्वर्ण का उद्गम तो है, किन्तु आभूषणों से सर्वथा भिन्न है। भगवान् की पूजा *पंचरात्र* में बताई विधि से की जाती है। वे हमारे ज्ञान के उद्गम हैं और हमें मुक्ति प्रदान करने वाले हैं। अतएव हमारा कर्तव्य है कि हम भक्तों के उपदेशों के अनुसार, विशेषतया गुरु के उपदेश के अनुसार, उन्हें समझें। यद्यपि हमसे सतोगुण प्रच्छन्न रहता है, किन्तु सन्त पुरुषों तथा गुरु के उपदेशों का पालन करने से हम भवबन्धन से मुक्त हो सकते हैं। ''अभक्त भगवान् के आत्म-प्रकाशित भौतिक स्वरूप की आराधना करते हैं, ज्ञानी लोग उनके निॢवशेष रूप की आराधना करते हैं और योगीजन उनके अन्तर्यामी परमात्मा रूप की प्रशंसा करते हैं। किन्तु पुरुष के रूप में उनके आदि स्वरूप को केवल भक्त ही समझ पाते हैं। भगवान् बद्धजीवों के अंधकार को *भगवद्गीता* में दिये गये अपने उपदेशों द्वारा दूर करने में समर्थ हैं। वे दिव्य गुणों के सागर हैं और देहात्मबुद्धि से मुक्त हुए पुरुषों द्वारा ही समझे जा सकते हैं। वे अपनी अहैतुकी कृपा से बद्धजीव को भवबन्धन से छुड़ाकर भगवद्धाम वापस भेज सकते हैं और अपना निजी पार्षद बना सकते हैं। फिर भी शुद्ध भक्त भगवद्धाम वापस जाने की इच्छा नहीं रखता; वह तो इसी जगत में सेवा करके ही प्रसन्न रहता है। वह भगवान् से किसी वस्तु की याचना नहीं करता। उसकी एकमात्र प्रार्थना यही रहती है कि वह देहात्मबुद्धि से छूटकर भगवान् की दिव्य प्रेमाभकि्त में लगा रहे।ÓÓ इस प्रकार गजेन्द्र ने सीधे भगवान् की स्तुति की और उसे उनमें किसी देवता का भ्रम नहीं हुआ। उसे देखने कोई भी देवता नहीं आये, यहाँ तक कि ब्रह्मा या शिव भी नहीं; प्रत्युत गरुड़ पर आसीन साक्षात् भगवान् नारायण उसके समक्ष प्रकट हुए। गजेन्द्र ने अपनी सूँड़ उठाकर उनका अभिवादन किया और भगवान् ने तुरन्त ही घडिय़ाल समेत जिसने उसका पाँव पकड़ रखा था उसे जल के बाहर निकाल लिया। तब भगवान् ने उस घडिय़ाल को मार डाला और इस तरह गजेन्द्र की रक्षा की।  

**श्रीबादरायणिरुवाच** 