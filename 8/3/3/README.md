**ú नमो भगवते तस्मै यत एतच्चिदात्मकम् ।** **पुरुषायादिबीजाय परेशायाभिधीमहि ॥ २॥** 

शब्दार्थ **** 

**श्री-गजेन्द्र: उवाच—** **गजेन्द्र ने कहा** **; ú—** **हे भगवान्** **; नम:—** **मैं सादर नमस्कार करता हूँ** **; भगवते—** **भगवान् को** **; तस्मै—** **उस** **;** **यत:—** **जिनसे** **; एतत्—** **यह शरीर तथा भौतिक जगत** **; चित्-आत्मकम्—** **चेतना (आत्मा) के कारण गतिशील** **; पुरुषाय—** **परम** **पुरुष को** **; आदि-बीजाय—** **जो उद्गम या प्रत्येक वस्तु के मूल कारण हैं, उन्हें** **; पर-ईशाय—** **परम, दिव्य तथा पूज्य** **;** **अभिधीमहि—** **उनका ध्यान करता हूँ।** **.** 

**गजेन्द्र ने कहा : मैं परम पुरुष वासुदेव को सादर नमस्कार करता हूँ (ú नमो भगवते** **वासुदेवाय)। उन्हीं के कारण यह शरीर आत्मा की उपस्थिति के कारण कर्म करता है** ; **अतएव वे** **प्रत्येक जीव के मूल कारण हैं। वे ब्रह्मा तथा शिव जैसे महापुरुषों के लिए पूजनीय हैं और वे** **प्रत्येक जीव के हृदय में प्रविष्ट हैं। मैं उनका ध्यान करता हूँ।** **तात्पर्य :** इस श्लोक में *एतच्चिदात्मकम्* पद अत्यन्त महत्त्वपूर्ण है। भौतिक शरीर निश्चय ही भौतिक तत्त्वों से बना हुआ है, किन्तु जब कृष्णभावनामृत का ज्ञान हो जाता है, तो यह शरीर भौतिक न रहकर आध्यात्मिक बन जाता है। भौतिक शरीर इन्द्रियभोग के लिए है, किन्तु आध्यात्मिक शरीर भगवान् की दिव्य प्रेमाभक्ति में लगा रहता है। अतएव जो भक्त भगवान् की सेवा में लगकर निरन्तर उन्हीं का चिन्तन करता रहता है उसके शरीर को कभी भी भौतिक नहीं मानना चाहिए। इसीलिए आदेश दिया गया है *गुरुषु नरमति:* —गुरु को कभी भी भौतिक शरीरधारी सामान्य मनुष्य नहीं समझना चाहिए। *अच्र्ये विष्णौ शिलाधी:* —प्रत्येक व्यक्ति जानता है कि मन्दिर का अर्चाविग्रह पत्थर का बना होता है, किन्तु यह सोचना अपराध है कि अर्चाविग्रह मात्र पत्थर है। इसी प्रकार गुरु के शरीर को भौतिक अवयवों से बना सोचना अपराध है। नास्तिक लोग सोचते हैं कि भक्तगण मूर्खतावश पत्थर की मूॢत की पूजा ईश्वर के रूप में करते हैं और एक सामान्य पुरुष की गुरु के रूप में। किन्तु तथ्य यह है कि कृष्ण की सर्वशकि्तमानता से अर्चाविग्रह की तथाकथित पत्थर-मूॢत प्रत्यक्ष भगवान् होती है और गुरु का शरीर प्रत्यक्ष आध्यात्मिक होता है। ऐसे शुद्ध भक्त को, जो अनन्य भक्ति में लगा रहता है, दिव्यपद पर स्थित मानना चाहिए ( *स गुणान् समतीत्यैतान् ब्रह्मभूयाय कल्पते* )। अतएव हमें चाहिए कि भगवान् को सादर नमस्कार करें जिनकी कृपा से तथाकथित भौतिक वस्तुएँ भी आध्याति्मक कार्य में लग जाने पर आध्यात्मिक बन जाती हैं। ओङ्कार (प्रणव) भगवान् की प्रतीकात्मक ध्वनि-अभिव्यक्ति है। *ú तत्सद् इति निर्देशो* *ब्रह्मणषिविध: स्मृत:—ú तत् सत्* ये तीन शब्द तुरन्त परम पुरुष का आह्वान करते हैं। अतएव कृष्ण कहते हैं कि वे सभी मंत्रों में ओङ्कार हैं ( *प्रणव: सर्ववेदेषु* )। सारे वैदिक मंत्रों का उच्चारण तुरन्त भगवान् को इंगित करने के लिए ओङ्कार से प्रारश्भ होता है। उदाहरणार्थ, *श्रीमद्भागवत* का शुभारश्भ *ú नमो भगवते वासुदेवाय* से होता है। भगवान् वासुदेव एवं ओङ्कार (प्रणव) में कोई अन्तर नहीं है। हमें यह समझने में सतर्क रहना चाहिए कि ओङ्कार किसी निराकार का सूचक नहीं है। निस्सन्देह, इस श्लोक में तुरन्त *ú नमो भगवते* आया है। भगवान् एक व्यक्ति हैं। इस तरह ओङ्कार परम पुरुष का स्वरूप है। ओङ्कार का अर्थ निराकार नहीं होता जैसाकि मायावादी चिन्तक मानते हैं। *पुरुषाय* शब्द से यहाँ यह स्पष्ट रूप से व्यक्त है। ओङ्कार से सश्बोधित परम सत्य परम पुरुष है; वह निराकार नहीं है। यदि वह पुरुष न होता तो वह इस ब्रह्माण्ड का इतना बड़ा अग्रणी नियामक कैसे बनता? यद्यपि ब्रह्मा, शिव तथा विष्णु इस ब्रह्माण्ड के परम नियन्ता हैं, किन्तु भगवान् विष्णु को शिव तथा ब्रह्मा भी नमस्कार करते हैं। इसीलिए इस श्लोक में *परेशाय* शब्द व्यवहृत हुआ है, जो यह सूचित करता है कि भगवान् बड़े-बड़े देवताओं द्वारा भी आराध्य हैं। *परेशाय* का अर्थ है *परमेश्वर* । ब्रह्मा तथा शिव ईश्वर या महान् नियन्ता हैं, किन्तु भगवान् विष्णु परमेश्वर अर्थात् परम नियन्ता हैं।  