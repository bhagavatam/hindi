**परिजनानुरागविरचितशबलसंशब्दसलिलसितकिसलयतुलसिकादूर्वाङ्कुरैरपि सश्भृतया सपर्यया किल** **परम परितुष्यसि. ॥ ६॥** 

शब्दार्थ **** 

**परिजन—** **आपके सेवकों द्वारा** **; अनुराग—** **अत्यन्त आह्लाद से** **; विरचित—** **की गई** **; शबल—** **गद्गद् वाणी से** **; संशब्द—** **स्तुति से** **;** **सलिल—** **जल** **; सित-किसलय—** **नव कोपलों से युक्त वृंत्त (पल्लव)** **; तुलसिका—** **तुलसीदल** **; दूर्वा-अङ्कुरै:—** **(तथा) नई उगी** **दूब से** **; अपि—** **भी** **; सश्भृतया—** **किया गया** **; सपर्यया—** **पूजा द्वारा** **; किल—** **निस्सन्देह** **; परम—** **हे परमेश्वर** **; परितुष्यसि—** **संतुष्ट** **हो जाते हो।** **.** 

**हे परमेश्वर, आप सभी प्रकार से पूर्ण हैं। जब आपके भक्त गद्गद् वाणी से आपकी स्तुति** **करते हैं तथा आह्लादवश तुलसीदल, जल, पल्लव तथा दूब के अंकुर चढ़ाते हैं, तो आप निश्चय** **ही परम सन्तुष्ट होते हैं।** **तात्पर्य :** भगवान् को प्रसन्न करने के लिए न तो प्रचुर धन की आवश्यकता है, न शिक्षा या ऐश्वर्य की। यदि कोई प्रेम तथा आह्लादपूर्वक उनमें पूर्णतया मग्न रहे तो केवल कुछ पुष्प तथा जल चढ़ाने की आवश्यकता पड़ती है। जैसाकि *भगवद्गीता* (९.२६) में कहा गया है— *पत्रं पुष्पं फलं तोयं यो मे* *भक्त्या प्रयच्छति* —''यदि कोई प्रेम तथा भक्तिवश मुझको पत्ती, फूल, फल या जल अॢपत करता है, तो मैं उसे स्वीकार करता हूँ।ÓÓ भगवान् को केवल भक्ति से प्रसन्न किया जा सकता है इसीलिए यहाँ यह कहा गया है कि ईश्वर केवल अनुराग (भक्ति) से प्रसन्न होते हैं। *हरि भक्ति विलास* में *गौतमीय तंत्र* का निश्नलिखित उद्धरण आया है— *तुलसीदलमात्रेण जलस्य चुलुकेन वा।* *विक्रीणीते स्वम् आत्मानं भक्तेवयो भक्तवत्सल:॥* ''श्रीकृष्ण केवल तुलसीदल तथा अंजुली भर जल चढ़ाने वाले भक्त के हाथों बिक जाते हैं, क्योंकि वे अपने भक्तों के प्रति परम वत्सल हैं।ÓÓ भगवान् की अपने भक्तों पर अहैतुकी कृपा रहती है, अत: निर्धन से निर्धन व्यक्ति जो भक्तिवश थोड़ा सा जल तथा एक पुष्प भी उन पर चढ़ाता है उससे वे प्रसन्न हो जाते हैं। अपने भक्तों के प्रति उनकी वत्सलता के कारण ही ऐसा होता है।  