**आत्मन एवानुसवनमञ्जसाव्यतिरेकेण बोभूयमानाशेषपुरुषार्थस्वरूपस्य किन्तु नाथाशिष** **आशासानानामेतदभिसंराधनमात्रं भवितुमर्हति. ॥ ८॥** 

शब्दार्थ **** 

**आत्मन:—** **अपने आप** **; एव—** **निश्चय ही** **; अनुसवनम्—** **प्रत्येक क्षण** **; अञ्जसा—** **प्रत्यक्ष** **; अव्यतिरेकेण—** **बिना व्यवधान के** **;** **बोभूयमान—** **वर्धमान** **; अशेष—** **असीम** **; पुरुष-अर्थ—** **जीवन-लक्ष्य** **; स्व-रूपस्य—** **आपका वास्तविक रूप** **; किन्तु—** **लेकिन** **;** **नाथ—** **हे ईश्वर** **; आशिष:—** **भौतिक सुख हेतु आशीर्वाद** **; आशासानानाम्—** **हम सबका जिन्हें सदैव कामना रहती है** **; एतत्—** **यह** **; अभिसंराधन—** **आपका अनुग्रह प्राप्त करने के लिए** **; मात्रम्—** **केवल** **; भवितुम् अर्हति—** **हो सकता है।** **.** 

**आप में प्रतिक्षण प्रत्यक्षतया, स्वयमेव, निरन्तर एवं असीमत: जीवन के समस्त लक्ष्यों एवं** **ऐश्वर्यों की वृद्धि हो रही है। दरअसल, आप स्वयं ही असीम सुख तथा आनन्द से युक्त हैं। हे** **ईश्वर, हम तो सदा ही भौतिक सुखों के फेर में रहते हैं। आपको इन समस्त याज्ञिक आयोजनों** **की आवश्यकता नहीं है। ये तो हमारे लिए हैं जिससे हम आपका आशीर्वाद पा सकें। ये सारे** **यज्ञ हमारे अपने कर्म-फल के लिए किये जाते हैं और वास्तव में आपको इनकी कोई** **अवश्यकता ही नहीं है।** **तात्पर्य :** आत्म-निर्भर (सश्पूर्ण) होने के कारण परमेश्वर को बड़े-बड़े यज्ञों की आवश्यकता नहीं है। जो अपने स्वार्थ के लिए भौतिक ऐश्वर्य की कामना करते हैं उनके लिए सकाम कर्म की आवश्यकता है। *यज्ञार्थात् कर्मणोऽन्यत्र लोकोऽयं कर्म-बन्धन:* —यदि हम परमेश्वर को प्रसन्न करने के लिए कर्म नहीं करते तो हम माया के कार्यों में लग जाते हैं। हम किसी विशाल मन्दिर का निर्माण करके हजारों डालर व्यय कर सकते हैं किन्तु ईश्वर को ऐसे मन्दिर की आवश्यकता नहीं है। ईश्वर के पास अपने निवास के लिए ऐसे लाखों मनि्दर हैं, उन्हें हमारे प्रयास की कोई आवश्यकता नहीं है। उन्हें ऐश्वर्य के कार्य कदापि नहीं चाहिए। ऐसा कार्य तो हमारे आत्म-लाभ के लिए होता है। क्योंकि यदि हम अपने धन को विशाल मन्दिर-निर्माणकार्य में लगा देते हैं, तो हम अपने प्रयास के बन्धन से मुक्त रहते हैं। यह हमारे कल्याण के लिए है। साथ ही, यदि हम भगवान् के लिए कुछ अच्छा कार्य करते हैं, तो वे प्रसन्न होकर हमें आशीर्वाद देते हैं। निष्कर्ष के रूप में यह कहा जा सकता है कि ऐसे विशाल आयोजन ईश्वर के लिए नहीं, अपितु हमारे अपने लिए होते हैं। यदि हम किसी प्रकार से ईश्वर का आशीर्वाद प्राप्त कर सकें, तो हमारा अन्त:करण पवित्र हो सकता है और हम भगवान् के धाम वापस जाने के भागी बन सकते हैं।  