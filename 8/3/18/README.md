**आत्मात्मजाप्तगृहवित्तजनेषु सक्तै-** **र्दुष्प्रापणाय गुणसङ्गविवॢजताय ।** **मुक्तात्मभि: स्वहृदये परिभाविताय** **ज्ञानात्मने भगवते नम ईश्वराय ॥ १॥** 

शब्दार्थ **** 

**आत्म—** **मन तथा शरीर** **; आत्म-ज—** **पुत्र तथा पुत्रियाँ** **; आप्त—** **मित्र तथा सश्बन्धी** **; गृह—** **घर, जाति, समाज तथा राष्ट्र** **; वित्त—** **धन** **; जनेषु—** **विभिन्न दास तथा सहायक तक** **; सक्तै:—** **आसक्त लोगों द्वारा** **; दुष्प्रापणाय—** **आपको, जो दुष्प्राप्य हैं** **; गुण-सङ्ग—** **तीन गुणों द्वारा** **; विवॢजताय—** **कलुषित न होने वाले को** **; मुक्त-आत्मभि:—** **पहले से मुक्त हुए पुरुषों के द्वारा** **; स्व-हृदये—** **अपने** **हृदय के भीतर** **; परिभाविताय—** **ध्यान किये जाने वाले आपको** **; ज्ञान-आत्मने—** **समस्त ज्ञान के आगार** **; भगवते—** **भगवान् को** **;** **नम:—** **नमस्कार करता हूँ** **; ईश्वराय—** **परमनियन्ता को।** **.** 

**हे प्रभु! जो लोग भौतिक कल्मष से पूर्णत: मुक्त हैं, वे अपने अन्तस्थल में सदैव आपका** **ध्यान करते हैं। आप मुझ जैसों के लिए दुष्प्राप्य हैं, जो मनोरथ, घर, सश्बन्धियों, मित्रों, धन,** **नौकरों तथा सहायकों के प्रति अत्यधिक आसक्त रहते हैं। आप प्रकृति के गुणों से निष्कलुषित** **भगवान् हैं। आप सारे ज्ञान के आगार, परमनियन्ता हैं। अतएव मैं आपको सादर नमस्कार करता** **हूँ।** **तात्पर्य :** यद्यपि भगवान् इस भौतिक जगत में आते हैं, किन्तु वे प्रकृति के गुणों से अप्रभावित रहते हैं। इसकी पुष्टि *ईशोपनिषद्* द्वारा होती है— *अपापविद्धम्—* वे कलुषित नहीं होते। इसी तथ्य को यहाँ पर बताया गया है। *गुणसङ्ग-विवॢजताय।* यद्यपि भगवान् इस भौतिक जगत में अवतार के रूप में प्रकट होते हैं, किन्तु वे प्रकृति के गुणों से अप्रभावित रहते हैं। जैसाकि *भगवद्गीता* (९.११) में कहा गया है— *अवजानन्ति मां मूढा मानुषीं तनुमाश्रितम्* —अल्पज्ञ एवं मूर्ख लोग भगवान् का उपहास करते हैं क्योंकि वे एक मनुष्य की भाँति प्रकट होते हैं। अतएव मुक्तात्मा ही भगवान् को समझ सकते हैं। *मुक्तात्मभि: स्वहृदये परिभाविताय* —केवल मुक्तात्मा ही कृष्ण के विषय में निरन्तर चिन्तन कर सकता है। ऐसा व्यक्ति सबसे बड़ा योगी होता है। ( *भगवद्गीता* ६.४७) *योगिनामपि सर्वेषां मद्गतेनान्तरात्मना।* *श्रद्धावान् भजते यो मां स मे युक्ततमो मत:॥* ''समस्त योगियों में से जो योगी दिव्य प्रेमाभक्ति से युक्त होकर मुझ में स्थित रहता है। मेरी पूजा करता है और वह योग में मुझसे घनिष्ठतापूर्वक युक्त हो जाता है और वही सर्वश्रेष्ठ है।ÓÓ  