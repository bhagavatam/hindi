**को वा इह तेऽपराजितोऽपराजितया** **माययानवसितपदव्यानावृतमतिॢवषयविषरयानावृतप्रकृतिरनुपासितमहच्चरण:. ॥ १४॥** 

शब्दार्थ **** 

**क: वा—** **ऐसा कौन पुरुष है** **; इह—** **संसार में** **; ते—** **तुश्हारा (श्रीभगवान् का)** **; अपराजित:—** **न पराजित हो सकने वाला** **;** **अपराजितया—** **अपराजित द्वारा** **; मायया—** **माया के द्वारा** **; अनवसित-पदव्य—** **जिसका पथ निॢदष्ट न किया जा सके** **; अनावृत-** **मति:—** **जिसकी बुद्धि मोहग्रस्त नहीं है** **; विषय-विष—** **विष तुल्य भौतिक सुख का** **; रय—** **पथ से होकर** **; अनावृत—** **खुला हुआ** **;** **प्रकृति:—** **जिसका स्वभाव** **; अनुपासित—** **विना उपासना किये** **; महत्-चरण:—** **परम भक्तों के चरणकमल।** **.** 

**हे ईश्वर, जब तक मनुष्य परम भक्तों के चरणकमलों की उपासना नहीं करता, तब तक उसे** **माया परास्त करती रहेगी और उसकी बुद्धि मोहग्रस्त बनी रहेगी। दरअसल, ऐसा कौन है जो** **विष तुल्य भौतिक सुख की तरंगों में न बहा हो! आपकी माया दुर्जेय है। न तो इस माया के पथ** **को कोई देख सकता है, न इसकी कार्य-प्रणाली को ही कोई बता सकता है।** **तात्पर्य :** महाराज नाभि पुत्र-प्राप्ति के लिए महान् यज्ञ करने पर तुले थे। हो सकता है कि उनका पुत्र भगवान् के ही समान उत्तम हो, किन्तु ऐसी इच्छा चाहे छोटी हो या बड़ी, माया के प्रभाव से ही मन में आती है। भक्त कभी भी अपनी इन्द्रिय-तृप्ति के लिए किसी वस्तु की कामना नहीं करता। इसीलिए भक्ति को निष्काम ( *अन्याभिलाषिता-शून्य* ) कहा गया है। प्रत्येक प्राणी माया से प्रभावित है और सभी प्रकार की भौतिक कामनाओं में उलझा हुआ है। महाराज नाभि भी इसके अपवाद न थे। माया के प्रभाव से बचने का एकमात्र उपाय है कि बड़े-बड़े भक्तों की सेवा की जाये ( *महच्चरण-* *सेवा* )। महान् भक्त के चरणकमलों की उपासना किये बिना माया के प्रभाव से मुक्त नहीं हुआ जा सकता। इसीलिए श्रील नरोत्तमदास ठाकुर कहते हैं— *छाडिया वैष्णव-सेवा निस्तार पायेछे केबा* — ''ऐसा कौन है, जो वैष्णव के चरणकमलों की सेवा किये बिना माया के चंगुल से बच सका हो।ÓÓ माया अपराजित है और उसका प्रभाव भी अपराजित है। इसकी पुष्टि *भगवद्गीता* (७.१४) में भी हुई है— *दैवी ह्येषा गुणमयी मम माया दुरत्यताया* —''मेरी त्रिगुणमयी दैवी शक्ति अपराजेय है।ÓÓ माया के इतने बड़े प्रभाव को भक्त ही लाँघ सकता है। यह महाराज नाभि का दोष न था कि उन्होंने पुत्र की इच्छा व्यक्त की। वे ऐसा पुत्र चाहते थे, जो भगवान् के ही स²श सर्वश्रेष्ठ हो। ईश्वर के भक्त की संगति से भौतिक ऐश्वर्य की इच्छा नहीं रह जाती। इसकी पुष्टि *चैतन्य चरितामृत* (मध्य २२.४) में की गई है— *'साधु संग,Ó 'साधु संगÓ सर्व-शाषे कय।* *लव-मात्र साधु-संगे सर्व-सिद्धि हय॥* तथा (मध्य २२.१)— *महत्-कृपा बिना कोन कर्मे 'भक्तिÓ नय।* *कृष्ण-भक्ति दूरे रहु, संसार नहे क्षय॥* यदि कोई माया के प्रभाव से बचना चाहता है और घर को लौटने अर्थात् भगवान् के धाम जाने का इच्छुक है, तो उसे साधु (भक्त) की संगति करनी चाहिए। सभी शाषों का यही मत है। भक्त के रंचमात्र सत्संग से माया के चंगुल से छूटा जा सकता है। शुद्ध भक्त की कृपा के बिना कोई किसी भी प्रकार से माया से नहीं बच सकता। निश्चित ही, ईश्वर की प्रेमाभक्ति पाने के लिए शुद्ध भक्त की संगति आवश्यक है। साधु संग के बिना माया के चंगुल से छूटना कठिन है। *श्रीमद्भागवत* (७..३२) में प्रह्लाद महाराज कहते हैं— *नैषां मतिस्तावदुरुक्रमाङ्क्षङ्घ्र* *स्पृशत्यनर्थापगमो यदर्थ:।* *महीयसां पादरजोऽभिषेकं* *निष्किञ्चनानां न वृणीत यावत्॥* जब तक कोई सिर पर महान् पुरुष (साधु) की धूलि को धारण नहीं करता, तब तक वह ईश्वर का भक्त नहीं बन सकता ( *पादरजोऽभिषेकं* )। शुद्ध भक्त निङ्क्षष्कचन होता है—अर्थात् उसे इस संसार के भोग की कोई इच्छा नहीं होती। मनुष्य को चाहिए कि ऐसे भक्त के गुणों को प्राप्त करने के लिए उसकी शरण में जाये। शुद्ध भक्त माया के चंगुल से तथा उसके प्रभाव से सदैव मुक्त रहने वाला है।  