**यमवयषिञ्चन्परया मुदा सती:** **सत्याशिषो दक्षकन्या: सरिद्भि: ।** **यस्य प्रजानां दुदुहे धराशिषो** **निराशिषो गुणवत्सस्नुतोधा: ॥ १०॥** 

शब्दार्थ **** 

**यम्—** **जिसको** **; अवयषिञ्चन्—** **अभिषेक करती थीं** **; परया—** **अत्यन्त (परम)** **; मुदा—** **सन्तोष से** **; सती:—** **अपने पतियों के प्रति** **भक्तिभाव रखने वाली तथा पतिव्रता षियाँ** **; सत्य—** **सच्चे** **; आशिष:—** **आशीर्वाद** **; दक्ष-कन्या:—** **राजा दक्ष की पुत्रियाँ** **;** **सरिद्भि:—** **पवित्र जल के द्वारा** **; यस्य—** **जिसकी** **; प्रजानाम्—** **प्रजा की** **; दुदुहे—** **पूरा किया** **; धरा—** **पृथ्वी ने** **; आशिष:—** **समस्त** **कामनाओं का** **; निराशिष:—** **यद्यपि स्वयं कामनारहित होकर** **; गुण-वत्स-स्नुत-उधा:—** **प्रजा पर राज्य करने वाले गय के गुणों** **को देखकर गो रूप पृथ्वी के थन से दुग्ध की धारा निकल आई।** **.** 

**महाराज दक्ष की श्रद्धा, मैत्री तथा दया जैसी पतिव्रता तथा सत्यनिष्ठ कन्याएँ जिनके** **आशीर्वाद सदा फलित होते थे, पवित्र जल से महाराज गय का अभिषेक करती थीं। असल में वे** **सभी महाराज गय से अत्यधिक सन्तुष्ट थीं। पृथ्वी स्वयं गौ रूप में प्रकट हुई और महाराज गय के** **उत्तम गुणों को देखकर दुग्ध स्रवण करने लगी, मानो गाय ने अपने वत्स को देखा हो। तात्पर्य** **यह है कि महाराज गय पृथ्वी के समस्त साधनों से लाभ उठा करके अपनी प्रजा की आकांक्षाओं** **को पूरा करते थे। फिर भी वे निस्पृह थे।** **तात्पर्य :** महाराज गय द्वारा शासित पृथ्वी की तुलना गऊ से और जिन सद्गुणों के कारण वे प्रजा पर शासन करते थे उनकी तुलना बछड़े से की गई है। बछड़े की उपस्थिति में गाय दूध देती है, उसी प्रकार यह पृथ्वी अर्थात् गाय महाराज गय की आकांक्षाओं को पूर्ण करने वाली थी, क्योंकि वे अपनी प्रजा के लाभार्थ पृथ्वी के समस्त साधनों का उपयोग करने में समर्थ थे। ऐसा इसलिए सश्भव हो सका, क्योंकि दक्ष की सच्चरित्र कन्याओं ने पवित्र जल से उनका अभिषेक किया था। जब तक कोई राजा या शासक उच्चाधिकारियों द्वारा आशीर्वाद प्राप्त नहीं करता, तब तक वह सन्तोषजनक रीति से प्रजा पर शासन नहीं कर सकता है। शासक के सद्गुणों से ही प्रजा प्रसन्न होती है और योग्य बनती है।  