**तं विश्वजयिनं शिष्यं भृगव: शिष्यवत्सला: ।** **शतेन हयमेधानामनुव्रतमयाजयन् ॥ ३४॥** 

**शब्दार्थ** 

**तम्—** **उस (बलि महाराज को)** **; विश्व-जयिनम्—** **समग्र विश्व के विजेता को** **; शिष्यम्—** **शिष्य होने के कारण** **; भृगव:—** **भृगु** **वंशज, यथा शुक्राचार्य के** **; शिष्य-वत्सला:—** **शिष्य से अत्यन्त प्रसन्न होकर** **; शतेन—** **एक सौ के द्वारा** **; हय-मेधानाम्—** **अश्वमेध** **यज्ञों के** **; अनुव्रतम्—** **ब्राह्मणों के आदेशों का पालन करते हुए** **; अयाजयन्—** **सश्पन्न कराया।** **.** 

**भृगु के ब्राह्मण वंशजों ने अपने विश्वविजयी शिष्य से अत्यधिक प्रसन्न होकर उसे एक सौ** **अश्वमेघ यज्ञ सश्पन्न करने में लगा दिया।** **तात्पर्य :** महाराज पृथु एवम् इन्द्र के बीच के झगड़े में हम देख चुके हैं कि जब महाराज पृथु ने एक सौ अश्वमेध यज्ञ करने चाहे तो इन्द्र उसे रोकना चाहते थे क्योंकि ऐसे महान् यज्ञों के कारण ही इन्द्र स्वर्ग का राजा बना था। यहाँ पर भृगु के ब्राह्मण वंशजों ने निश्चय किया कि यद्यपि महाराज बलि इन्द्रासन पर विराजमान हैं, तथापि वे तब तक उस पर स्थिर नहीं रह सकेंगे जब तक वे यज्ञ न कर लें। अतएव उन्होंने सलाह दी कि वे कम से कम इन्द्र जितने अश्वमेध यज्ञ करें। *अयाजयन्* शब्द सूचित करता है कि सभी ब्राह्मणों ने बलि महाराज को ऐसे यज्ञ सश्पन्न करने के लिए प्रेरित किया।  