**जानामि मघवञ्छत्रोरुन्नतेरस्य कारणम् ।** **शिष्यायोपभृतं तेजो भृगुभिब्र्रह्मवादिभि: ॥ २॥** 

**शब्दार्थ** 

**श्री-गुरु: उवाच—** **बृहस्पति ने कहा** **; जानामि—** **जानता हूँ** **; मघवन्—** **हे इन्द्र** **; शत्रो:—** **शत्रु की** **; उन्नते:—** **उन्नति का** **; अस्य—** **उसका** **; कारणम्—** **कारण** **; शिष्याय—** **शिष्य को** **; उपभृतम्—** **प्रदत्त** **; तेज:—** **शक्ति** **; भृगुभि:—** **भृगुवंशियों द्वारा** **; ब्रह्म-** **वादिभि:—** **सर्वशक्तिमान ब्राह्मणों द्वारा।** **.** 

**देवताओं के गुरु बृहस्पति ने कहा : हे इन्द्र! मैं वह कारण जानता हूँ जिससे तुश्हारा शत्रु** **इतना शक्तिशाली बन गया है। भृगुमुनि के ब्राह्मण वंशजों ने उनके शिष्य बलि महाराज से प्रसन्न** **होकर उन्हें ऐसी अद्वितीय शक्ति प्रदान की है।** **तात्पर्य :** देवताओं के गुरु बृहस्पति ने इन्द्र को बताया ''सामान्यतया बलि तथा उसकी सेना को ऐसी शक्ति नहीं मिल सकती थी, किन्तु ऐसा लगता है कि भृगुमुनि के ब्राह्मण वंशजों ने बलि महाराज से प्रसन्न होकर उन्हें यह आध्यात्मिक शक्ति प्रदान की है।ÓÓ दूसरे शब्दों में, बृहस्पति ने इन्द्र को यह बताया कि बलि महाराज का तेज उसका अपना नहीं, अपितु उसके पूज्य गुरु शुक्राचार्य का है। हम नित्य ही स्तुति करते हैं— *यस्य प्रसादाद् भगवत् प्रसादो यस्याप्रसादान् न गति: कुतोऽपि।* गुरु के प्रसन्न होने पर मनुष्य को अद्वितीय शक्ति, विशेषतया आध्यात्मिक उन्नति के लिए, प्राप्त होती है। गुरु के आशीष ऐसी उन्नति के लिए किये जाने वाले निजी प्रयास से अधिक शकि्तशाली होते हैं। अतएव नरोत्तम दास ठाकुर कहते हैं— *गुरु-मुख-पद्म-वाक्य चित्तेते करिया ऐक्य* *आर ना करिह मने आशा* विशेषतया आध्यात्मिक उन्नति के लिए मनुष्य को चाहिए कि गुरु के प्रामाणिक आदेशों का पालन करे। इस प्रकार परश्परा पद्धति से मनुष्य को ईश्वर से प्राप्त होने वाली मूल आध्याति्मक शक्ति मिल सकती है ( *एवं परश्पराप्राप्तम् इमं राजर्षयो विदु:)।*   