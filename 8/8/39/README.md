**मिथ: कलिरभूत्तेषां तदर्थे तर्षचेतसाम् ।** **अहं पूर्वमहं पूर्वं न त्वं न त्वमिति प्रभो ॥ ३॥** 

शब्दार्थ **** 

**मिथ:—** **परस्पर** **; कलि:—** **असहमति तथा कलह** **; अभूत्—** **हुआ** **; तेषाम्—** **उन सबका** **; तत्-अर्थे—** **अमृत के लिए** **; तर्ष-** **चेतसाम्—** **विष्णु की माया से मोहग्रस्त चित्त** **; अहम्—** **मैं** **; पूर्वम्—** **पहले** **; अहम्—** **मैं** **; पूर्वम्—** **पहले** **; न—** **नहीं** **; त्वम्—** **तुम** **;** **न—** **नहीं** **; त्वम्—** **तुम** **; इति—** **इस प्रकार** **; प्रभो—** **हे राजा।** **.** 

**हे राजा! तब असुरों के बीच झगड़ा छिड़ गया कि सबसे पहले कौन अमृत ले। उनमें से हर** **एक यही कहने लगा ''तुम पहले नहीं पी सकते। मुझे सबसे पहले पीना चाहिए। तुम नहीं, पहले** **मैं।ÓÓ** **तात्पर्य :** यह असुरों का लक्षण है। अभक्त की पहली चिन्ता यही रहती है कि सर्वप्रथम अपनी निजी इनि्द्रयतृप्ति कैसे की जाये जबकि भक्त की सर्वोपरि चिन्ता भगवान् को प्रसन्न करने के लिए होती है। अभक्त तथा भक्त में यही अन्तर है। चूँकि इस जगत में अधिकांश लोग अभक्त हैं अतएव वे निरन्तर स्पर्धा करते एवं लड़ते-झगड़ते रहते हैं क्योंकि हर एक व्यकि्त अपनी इनि्द्रयों का भोग करके तुष्ट होना चाहता है। अतएव जब तक ऐसे असुर कृष्णभावनाभावित नहीं हो जाते और भगवान् की इन्द्रियों को तुष्ट करने का प्रशिक्षण प्राप्त नहीं कर लते तब तक मानव समाज या किसी भी समाज में, भले ही वह देवताओं का क्यों न हो, शान्ति नहीं हो सकती। किन्तु भक्त तथा देवता सदैव भगवान् के चरणकमलों की शरण ग्रहण करते हैं; अतएव भगवान् उनकी मनोकामनाओं को तुष्ट करने के लिए सदैव उत्सुक रहते हैं। असुरगण अपनी इन्द्रियों की तुष्टि के लिए लड़ते-झगड़ते हैं, किन्तु भक्तगण भक्ति में लगे रहकर भगवान् की इन्द्रियों की तुष्टि करने में लगे रहते हैं। कृष्णभावनामृत आन्दोलन के सदस्यों को इस ओर सतर्क रहना होगा; तभी उनका इस आन्दोलन का प्रचार-कार्य सफल हो सकेगा।  