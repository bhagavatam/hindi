**अहो कष्टं भ्रष्टोऽहमात्मवतामनुपथाद्यद्विमुक्तसमस्तसङ्गस्य विविक्तपुण्यारण्यशरणस्यात्मवत आत्मनि** **सर्वेषामात्मनां भगवति वासुदेवे तदनुश्रवणमननसङ्कीर्तनाराधनानुस्मरणाभियोगेनाशून्यसकलयामेन** **कालेन समावेशितं समाहितं कात्स्न्र्येन मनस्तत्तु पुनर्ममाबुधस्यारान्मृगसुतमनु परिसुस्राव. ॥ २९॥** 

शब्दार्थ **** 

**अहो कष्टम्—** **ओह, कितना कष्टमय जीवन है** **; भ्रष्ट:—** **पतित** **; अहम्—** **मैं (हूँ)** **; आत्म-वताम्—** **सिद्धिप्राप्त महान् भक्तों की** **;** **अनुपथात्—** **जीवन शैली से** **; यत्—** **जिससे** **; विमुक्त-समस्त-सङ्गस्य—** **यद्यपि अपने सगे पुत्रों तथा घर का साथ त्यागे हुए** **;** **विविक्त—** **एकान्त** **; पुण्य-अरण्य—** **पवित्र वन की** **; शरणस्य—** **शरण लिए हुए के** **; आत्म-वत:—** **दिव्य पद को प्राप्त** **;** **आत्मनि—** **परमात्मा में** **; सर्वेषाम्—** **समस्त** **; आत्मनाम्—** **जीवात्माओं के** **; भगवति—** **श्रीभगवान् में** **; वासुदेवे—** **भगवान् वासुदेव** **में** **; तत्—** **उसका** **; अनुश्रवण—** **निरन्तर सुनना** **; मनन—** **चिन्तन** **; सङ्कीर्तन—** **जप** **; आराधन—** **पूजा, उपासना** **; अनुस्मरण—** **निरन्तर** **स्मरण करना** **; अभियोगेन—** **लीन रह कर** **; अशून्य—** **पूरित** **; सकल-यामेन—** **जिसमें सारे समय** **; कालेन—** **काल से** **;** **समावेशितम्—** **पूर्णतया प्रतिष्ठित** **; समाहितम्—** **स्थिर** **; कात्स्न्र्येन—** **पूर्णतया** **; मन:—** **चित्त** **; तत्—** **वह मन** **; तु—** **लेकिन** **; पुन:—** **फिर** **; मम—** **मुझ** **; अबुधस्य—** **अज्ञानी का** **; आरात्—** **दूरी से** **; मृग-सुतम्—** **मृगछौना** **; अनु—** **के पीछे, के वश में** **; परिसुस्राव—** **च्युत हो गया।** **.** 

**मृग के शरीर में भरत महाराज पश्चात्ताप करने लगे—कैसा दुर्भाग्य है कि मैं स्वरूपसिद्धों** **के पथ से गिर गया हूँ! आध्यात्मिक जीवन बिताने के लिए मैंने अपने पुत्रों, पत्नी तथा घर का** **परित्याग किया और वन के एकान्त पवित्र स्थान में आश्रय लिया। मैं आत्मसंयमी तथा स्वरूप-** **सिद्ध बना और पूर्ण पुरुषोत्तम भगवान् वासुदेव की भक्ति, श्रवण, चिन्तन, कीर्तन, पूजन तथा** **स्मरण में निरन्तर लगा रहा। मैं अपने प्रयत्न में सफल रहा, यहां तक कि मेरा मन सर्वदा भकि्त में** **डूबा रहता था। किन्तु, अपनी मूर्खता के कारण मेरा मन पुन: आसक्त हो गया—इस बार मृग** **में। अब मुझे मृग शरीर प्राप्त हुआ है और मैं अपनी भक्ति-साधना से बहुत नीचे गिर चुका हूँ।** **तात्पर्य :** अपनी कठोर भक्ति-साधना के कारण महाराज भरत को अपने विगत जन्म के कर्मों का और इसका कि वे किस प्रकार आध्यात्मिक स्तर पर पहुंचे थे, स्मरण था। अपनी ही मूर्खता से वे एक साधारण से मृग पर आसक्त होकर च्युत हुए जिससे उन्हें मृग का शरीर धारण करना पड़ा। यह प्रत्येक भक्त के लिए अत्यन्त महत्त्व की बात है। यदि हम अपने पद का दुरुपयोग करते हैं और सोचते हैं कि हम तो भक्ति में पूर्णतया समॢपत हैं, अत: चाहे जैसा भी आचरण करें, तो हमें भरत महाराज की भाँति दुख भोगना पड़ेगा और जिस प्रकार के शरीर से भक्ति को बाधा पहुँचती है, वही शरीर धारण करना पड़ेगा। केवल मनुष्य रूप में भक्ति की जा सकती है, किन्तु यदि हम जानबूझ कर इन्द्रियतृप्ति के कारण भक्ति का परित्याग करते हैं, तो हमें निश्चय ही दण्ड मिलेगा। यह दण्ड सामान्य भौतिकतावादी पुरुष का सा नहीं होता। परमेश्वर भक्त को इस प्रकार दण्डित करते हैं कि श्रीवासुदेव के चरणकमलों के प्रति उसकी उत्सुकता बढ़ती है और इस उत्कट इच्छा के कारण वह अगले जन्म में अपने घर वापस चला जाता है। यहाँ भक्ति का सश्यक वर्णन इस प्रकार किया गया है— *तद्-अनुश्रवण-मनन-* *संकीर्तनाराधनानुस्मरणाभियोगेन।*  *भगवद्गीता* में ईश्वर के यश का निरन्तर श्रवण तथा कीर्तन करने की संस्तुति की गई है— *सततं कीर्तयन्तो मां यतन्तश्च ²ढव्रता:।* जिन्होंने कृष्णभावनामृत अंगीकार किया है उन्हें यह ध्यान रखना चाहिए कि एक भी क्षण वृथा न जाने दें और कोई भी क्षण श्रीभगवान् के संकीर्तन- तथा उनके कार्यकलापों के स्मरण के बिना न बीतने पाए। श्रीकृष्ण अपने स्वयं के कार्यों से तथा अपने भक्तों के कार्यों से हमें शिक्षा देते हैं कि भकि्त में किस प्रकार सतर्क रहा जाये। भरत महाराज के माध्यम से श्रीकृष्ण हमें शिक्षा देते हैं कि हम भकि्त करने में सावधान रहें। यदि हम चाहते हैं कि हमारे मन तनिक भी विचलित न हों तो हमें चाहिए कि हम उन्हें पूरे समय भकि्त में लगाये रखें। जहाँ तक अन्तर्राष्ट्रीय कृष्णभावनामृत संघ के सदस्यों का प्रश्न है उन्होंने कृष्णभावनामृत आन्दोलन को आगे बढ़ाने के लिये सब कुछ त्याग दिया है। तो भी उन्हें भरत महाराज के जीवन से शिक्षा लेनी चाहिए कि उन्हें एक भी क्षण अनर्गल बात, निद्रा या अधिक खाने में नहीं गँवाना है। भोजन करना मना नहीं है, किन्तु अधिक खाने से अधिक नींद आयेगी। इससे इन्द्रियतृप्ति की अभिलाषा होगी और हमें निश्न योनि में जाना पड़ेगा। इस प्रकार हमारी प्रगति रुक जाएगी, भले ही कुछ काल के लिए क्यों न हो। अत: सबसे उत्तम मार्ग है कि हम श्रील रूप गोस्वामी का उपदेश ग्रहण करें— *अव्यर्थ-कालत्वम्।*  हमें ध्यान रहे कि हमारा प्रत्येक क्षण भकि्त के अतिरिक्त अन्य किसी कार्य में न लगे। भगवद्धाम वापस जाने के इच्छुक भक्तों के लिए यह सर्वश्रेष्ठ साधन है।  