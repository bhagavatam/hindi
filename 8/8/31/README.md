**इत्येवं निगूढनिर्वेदो विसृज्य मृगीं मातरं पुनर्भगवत्क्षेत्रमुपशमशीलमुनिगणदयितं शालग्रामं** **पुलस्त्यपुलहाश्रमं कालञ्जरात्प्रत्याजगाम. ॥ ३०॥** 

शब्दार्थ **** 

**इति—** **इस प्रकार** **; एवम्—** **इस विधि से** **; निगूढ—** **छिपी** **; निर्वेद:—** **वैराग्य भावना** **; विसृज्य—** **त्याग कर** **; मृगीम्—** **मृगी को** **;** **मातरम्—** **अपनी माता** **; पुन:—** **फिर** **; भगवत्-क्षेत्रम्—** **वह क्षेत्र जहाँ परमेश्वर पूजित हैं** **; उपशम-शील—** **सांसारिक आसक्तियों से** **सर्वथा विरक्त** **; मुनि-गण-दयितम्—** **जो मुनियों को अत्यधिक प्रिय है** **; शालग्रामम्—** **शालग्राम नामक ग्राम** **; पुलस्त्य-पुलह-** **आश्रमम्—** **पुलस्त्य तथा पुलह जैसे ऋषियों के आश्रम को** **; कालञ्जरात्—** **कालंजर पर्वत से, जहाँ उसने मृगी के गर्भ से जन्म** **लिया था** **; प्रत्याजगाम—** **चला आया।** **.** 

**यद्यपि भरत महाराज को मृग शरीर प्राप्त हुआ था, किन्तु निरन्तर पश्चात्ताप करते रहने से वे** **सांसारिक वस्तुओं से पूर्णत: विरक्त हो गये थे। उन्होंने ये बातें किसी को प्रकट नहीं होने दीं।** **उन्होंने अपनी मृगी माता को अपने जन्मस्थान कालंजर पर्वत पर ही छोड़ दिया और स्वयं** **शालग्राम के बन में पुलस्त्य तथा पुलह के आश्रम में पुन: चले आये।** **तात्पर्य :** महत्त्वपूर्ण बात यह है कि वासुदेव के अनुग्रह से महाराज भरत को अपना पूर्व जीवन स्मरण रहा। उन्होंने एक क्षण भी नष्ट नहीं किया। वे पुलह-आश्रम में, उस गांव में, जिसे शालग्राम कहते हैं, लौट आये। संगति अत्यन्त सार्थक होती है, इसीलिए इस संघ में प्रविष्ट करने वाले प्रत्येक सदस्य को *इस्कान* पूर्ण बनाना चाहता है। इस संघ के सदस्यों को सदैव स्मरण रखना चाहिए कि संघ एक मुळत का भोजनालय नहीं है। इस संघ के सभी सदस्यों को अपने आध्यात्मिक कर्तव्यों का सावधानी के साथ पालन करना चाहिए जिससे नवागत सदस्य स्वत: भक्त बनकर इसी जीवन में ही परम धाम को प्राप्त हो। यद्यपि भरत महाराज को मृग का शरीर प्राप्त हुआ था, किन्तु उन्होंने अपने घर, कालंजर पर्वत का फिर परित्याग कर दिया। मनुष्य को चाहिए कि वह अपनी जन्मस्थान तथा परिवार से बँधा न रहे; उसे चाहिए कि भक्तों की संगति प्राप्त कर कृष्णभावनामृत का अनुशीलन करे।  