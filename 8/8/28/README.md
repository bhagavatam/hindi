**तदानीमपि पाश्र्ववॢतनमात्मजमिवानुशोचन्तमभिवीक्षमाणो मृग एवाभिनिवेशितमना विसृज्य लोकमिमं** **सह मृगेण कलेवरं मृतमनु न मृतजन्मानुस्मृतिरितरवन्मृगशरीरमवाप. ॥ २७॥** 

शब्दार्थ **** 

**तदानीम्—** **उस समय** **; अपि—** **निस्संदेह** **; पाश्र्व-वॢतनम्—** **अपनी मृत्युशय्या के निकट** **; आत्म-जम्—** **अपने पुत्र** **; इव—** **स²श** **;** **अनुशोचन्तम्—** **शोकातुर** **; अभिवीक्षमाण:—** **देखते हुए** **; मृगे—** **मृग में** **; एव—** **निश्चय ही** **; अभिनिवेशित-मना:—** **उसका मन उसी** **में लगा हुआ** **; विसृज्य—** **त्याग कर** **; लोकम्—** **संसार को** **; इमम्—** **इस** **; सह—** **साथ** **; मृगेण—** **मृग के** **; कलेवरम्—** **उसका शरीर** **;** **मृतम्—** **मरा हुआ** **; अनु—** **तत्पश्चात्** **; न—** **नहीं** **; मृत—** **विनष्ट** **; जन्म-अनुस्मृति:—** **मृत्यु के पूर्व की घटना की याद** **; इतर-वत्—** **अन्यों की तरह** **; मृग-शरीरम्—** **मृग का शरीर** **; अवाप—** **प्राप्त किया।** **.** 

**राजा ने देखा कि उनकी मृत्यु के समय वह मृग उनके पास बैठा था मानो उनका पुत्र हो और** **वह उनकी मृत्यु से शोकातुर था। वास्तव में राजा का चित्त मृग के शरीर में रमा हुआ था, फलत:** **कृष्णभावनामृत से रहित मनुष्यों की भाँति उन्होंने यह संसार, मृग तथा अपना भौतिक शरीर** **त्याग दिया और मृग का शरीर प्राप्त किया। किन्तु इससे एक लाभ हुआ। यद्यपि उन्होंने मानव** **शरीर त्याग कर मृग का शरीर प्राप्त किया था, किन्तु उन्हें अपने पूर्व जीवन की घटनाएँ भूल** **नहीं पाईं थीं।** **तात्पर्य :** महाराज भरत द्वारा मृग शरीर ग्रहण करने तथा मृत्यु के समय अन्य व्यक्तियों की मानसिक दशा के अनुसार जो विभिन्न शरीर प्राप्त होते हैं उन्हें ग्रहण करने में अन्तर है। अन्य लोग मृत्यु के बाद भूल जाते हैं कि उनके पूर्व जीवनों में क्या-क्या घटनाएँ हुई थीं, किन्तु महाराज भरत कुछ भी नहीं भूले थे। *भगवद्गीता* के अनुसार (८.६)— *यं यं वापि स्मरन्भावं त्यजत्यन्ते कलेवरम्।* *तं तमेवैति कौन्तेय सदा तद्भावभावित:॥* ''जिस जिस भाव का स्मरण करते हुए जीव देह त्यागता है, वह निस्सन्देह उसको ही प्राप्त होता है।ÓÓ शरीर त्यागने के बाद मनुष्य की मृत्यु के समय जैसी मानसिक सि्थति होती है, वह उसी के अनुसार अन्य शरीर प्राप्त करता है। मृत्यु के समय कोई भी मनुष्य सदैव उसी विषय को सोचता रहता है, जिसमें वह आजीवन उलझा रहता है। इस नियम के अनुसार चूँकि भरत महाराज भगवद्भकि्त भूलकर निरन्तर मृग के चिन्तन में डूबे रहते थे, इसलिए उन्हें मृग का शरीर प्राप्त हुआ। किन्तु भकि्त का चरम स्तर प्राप्त होने के कारण उन्हें पूर्व जीवन की घटनाएँ विस्मृत नहीं हुई थीं। इस विशेष वरदान ने उन्हें आगे की अधोगति से बचा लिया। भक्ति सश्बन्धी पूर्वकर्मों के कारण वे मृग शरीर धारण करके भी अपनी भक्ति को पूरा करने में ²ढ़संकल्प रहे। इसलिए इस श्लोक में कहा गया है, यद्यपि वे *मृतम्*  अर्थात् मर चुके थे, किन्तु *अनु,* तत्पश्चात्, *न मृत-जन्मानुस्मृतिर् इतरवत्* —वह अन्यों की तरह पूर्वजन्म की घटनाओं को भूले नहीं। जैसाकि *ब्रह्मंसहिता* (.४) में कहा गया है— *कर्माणि निर्दहति किन्तु च* *भक्ति-भाजाम्।* इससे यहाँ यह सिद्ध हो जाता है कि श्रीभगवान् के अनुग्रह से भक्त कभी विनष्ट नहीं होता। जानबूझ कर भक्ति की उपेक्षा के लिए भक्त को कुछ काल के लिए दण्डित किया जा सकता है, किन्तु उसे पुन: भकि्त प्राप्त होती है और वह भगवद्धाम को वापस चला जाता है।  