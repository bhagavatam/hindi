**तस्मिन्नपि कालं प्रतीक्षमाण: सङ्गाच्च भृशमुद्विग्न आत्मसहचर: शुष्कपर्णतृणवीरुधा वर्तमानो** **मृगत्वनिमित्तावसानमेव गणयन्मृगशरीरं तीर्थोदकक्लिन्नमुत्ससर्ज. ॥ ३१॥** 

शब्दार्थ **** 

**तस्मिन् अपि—** **उस आश्रम (पुलह आश्रम) में** **; कालम्—** **मृग शरीर में जीवन का अन्त** **; प्रतीक्षमाण:—** **सदैव प्रतीक्षा में रत** **;** **सङ्गात्—** **संगति से** **; च—** **तथा** **; भृशम्—** **लगातार** **; उद्विग्न:—** **चिन्तापूर्ण** **; आत्म-सहचर:—** **परमात्मा को ही एकमात्र संगी मानकर** **(किसी को अकेले नहीं समझना चाहिए)** **; शुष्क-पर्ण-तृण-वीरुधा—** **केवल सूखी पत्तियाँ तथा बूटियाँ खाकर** **; वर्तमान:—** **(जीवित) रहते हुए** **; मृगत्व-निमित्त—** **मृग शरीर धारण करने के कारण** **; अवसानम्—** **अन्त** **; एव—** **केवल** **; गणयन्—** **विचार** **करते हुए** **; मृग-शरीरम्—** **मृग के शरीर को** **; तीर्थ-उदक-क्लिन्नम्—** **उस तीर्थ स्थान के जल में स्नान करते हुए** **; उत्ससर्ज—** **त्याग** **दिया।** **.** 

**उस आश्रम में रहते हुए महाराज भरत अब कुसंगति का शिकार न होने के प्रति सतर्क रहने** **लगे। किसी को भी अपना विगत जीवन बताये बिना वे उस आश्रम में मात्र सूखी पत्तियाँ खाकर** **रहते थे। वास्तव में वे अकेले न थे क्योंकि उनके साथ परमात्मा जो थे। इस प्रकार वे इस मृग** **शरीर के अन्त की प्रतीक्षा करते रहे। अन्त में उस तीर्थस्थल में स्नान करते हुए उन्होंने वह शरीर** **छोड़ दिया।** **तात्पर्य :** वृन्दावन, हरद्वार, प्रयाग तथा जगन्नाथ पुरी जैसे तीर्थस्थान विशेष रूप से भक्ति-साधना के निमित्त हैं, विशेषत: वृन्दावन श्रीकृष्ण के उन वैष्णव भक्तों के लिए जो वैकुंठ लोक को वापस प्राप्त करना चाहते हैं अत्युत्तम तीर्थस्थान है। वृन्दावन में ऐसे अनेक भक्त हैं, जो नित्य यमुना में स्नान करते हैं जिससे उनके सारे भौतिक कल्मष धुल जाते हैं। परमेश्वर के पवित्र नामों तथा लीलाओं का निरन्तर संकीर्तन तथा श्रवण करने से मनुष्य शुद्ध हो जाता है और मुक्ति का पात्र बन जाता है। किन्तु यदि कोई जानबूझ कर इन्द्रियतृप्ति का शिकार होता है, तो उसे कम से कम एक बार महाराज भरत की भाँति दण्ड भोगना ही पड़ता है। *इस प्रकार श्रीमद्भागवत के पंचम स्कन्ध के अन्तर्गत ''भरत महाराज के चरित्र का वर्णनÓÓ नामक* *आठवें अध्याय के भक्तिवेदान्त तात्पर्य पूर्ण हुए।* 