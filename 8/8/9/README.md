**तस्य ह वा एणकुणक** **उच्चैरेतस्मिन्कृतनिजाभिमानस्याहरहस्तत्पोषणपालनलालनप्रीणनानुध्यानेनात्मनियमा: सहयमा:** **पुरुषपरिचर्यादय एकैकश: कतिपयेनाहर्गणेन वियुज्यमाना: किल सर्व एवोदवसन्. ॥ ८॥** 

शब्दार्थ **** 

**तस्य—** **राजा का** **; ह वा—** **निसन्देह** **; एण-कुणके—** **मृग शावक में** **; उच्चै:—** **अत्यधिक** **; एतस्मिन्—** **इसमें** **; कृत-निज-** **अभिमानस्य—** **जिसने मृगशावक को पुत्रवत् स्वीकार किया** **; अह:-अह:—** **प्रतिदिन** **; तत्-पोषण—** **उस छौने को पाल कर बड़ा** **करना** **; पालन—** **संकटों से रक्षा** **; लालन—** **लाड़-प्यार** **; प्रीणन—** **पुचकारना** **; अनुध्यानेन—** **ऐसी आसक्ति से** **; आत्म-नियमा:—** **अपने शरीर की रक्षा हेतु किये गये कृत्य** **; सह-यमा:—** **यम अर्थात् अङ्क्षहसा, सहनशीलता तथा सरलता से युक्त** **; पुरुष-परिचर्या-** **आदय:—** **भगवान् की आराधना तथा अन्य कृत्य** **; एक-एकश:—** **एक-एक करके** **; कतिपयेन—** **कुछ ही** **; अह:-गणेन—** **दिनों** **में** **; वियुज्यमाना:—** **त्यागे जाकर** **; किल—** **निस्सन्देह** **; सर्वे—** **समस्त** **; एव—** **ही** **; उदवसन्—** **नष्ट हो गये।** **.** 

**धीरे-धीरे महाराज भरत उस मृग के प्रति अत्यन्त वत्सल होते गये। वे घास खिला-खिलाकर** **उसका पालन करने लगे। वे बाघ तथा अन्य ङ्क्षहस्र पशुओं के आक्रमण से उसकी सुरक्षा के प्रति** **सदैव सतर्क रहते थे। जब उसे खुजली होती तो वे सहलाते और उसे आरामदेह स्थिति में रखने** **का प्रयत्न करते। कभी-कभी प्रेमवश उसे चूमते भी थे। इस प्रकार मृग के पालन पोषण में** **आसक्त हो जाने से महाराज भरत आध्यात्मिक जीवन के यम-नियम भूलते गये, यहाँ तक कि** **धीरे-धीरे भगवान् की आराधना भी भूल गये। कुछ दिनों के बाद वे अपनी आध्यात्मिक उन्नति** **के विषय में सब कुछ भूल गये।** **तात्पर्य :** इससे हम यह समझ सकते हैं कि हमें अपने कर्तव्यों के प्रति कितना सतर्क रहना चाहिए और यम-नियमों का पालन करते हुए नियमित रूप से हरे कृष्ण महामंत्र का जप करते रहना चाहिए। यदि हम इसे करने में लापरवाही बरतते हैं, तो अन्त में हमें नीचे गिरना पड़ेगा। हमें चाहिए कि प्रात: उठ कर स्नान करें और मंगल आरती में सश्मिलित हों, अर्चा-विग्रहों की आराधना करें, ''हरे कृष्ण मंत्रÓÓ का जप करें, वैदिक साहित्य का अध्ययन करें और आचार्यों तथा गुरुओं के द्वारा बताये गये यम-नियमों का पालन करें। यदि हम ऐसा नहीं करते तो चाहे हम जितने उच्च पद पर क्यों न आसीन हों नीचे आ गिरेंगे। *भगवद्गीता* (१८.) में कहा गया है— *यज्ञदानतप:कर्म न त्याज्यं कार्यमेव तत्।* *यज्ञो दानं तपश्चैव पावनानि मनीषिणाम्॥* ''यज्ञ, तप और दान रूप कर्म का त्याग नहीं करना चाहिए वरन् इन्हें अवश्य करते रहना चाहिए। वस्तुत: यज्ञ, दान और तप महात्माओं को भी शुद्ध करने वाले हैं।ÓÓ यहाँ तक कि संन्यासी को भी इन विधि-विधानों का परित्याग नहीं करना चाहिए। उसे अर्चाविग्रह की आराधना करनी चाहिए और समय तथा जीवन को श्रीकृष्ण की सेवा में लगाना चाहिए। उसे तप भी करते रहना चाहिए। इन सबका त्याग नहीं हो सकता। मनुष्य को यह समझकर कि उसने संन्यास धारण कर लिया है अपने को सिद्ध नहीं मान लेना चाहिए। अपनी आध्यात्मिक-उन्नति के लिए भरत महाराज के कार्य-कलापों का ध्यानपूर्वक अध्ययन करना चाहिए।  