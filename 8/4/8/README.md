**ब्रह्मण्योऽन्य: कुतो नाभेॢवप्रा मङ्गलपूजिता: ।** **यस्य बॢहषि यज्ञेशं दर्शयामासुरोजसा ॥ ७॥** 

शब्दार्थ **** 

**ब्रह्मण्य:—** **ब्राह्मण-भक्त** **; अन्य:—** **कोई दूसरा** **; कुत:—** **कहाँ है** **; नाभे:—** **महाराज नाभि के अतिरिक्त** **; विप्रा:—** **ब्राह्मण समुदाय** **;** **मङ्गल-पूजिता:—** **भली भाँति उपासित एवं तुष्ट** **; यस्य—** **जिसका** **; बॢहषि—** **यज्ञ-स्थल में** **; यज्ञ-ईशम्—** **समस्त यज्ञों के भोक्ता,** **श्रीभगवान्** **; दर्शयाम् आसु:—** **दर्शन कराया** **; ओजसा—** **अपनी ब्राह्म शक्ति से।** **.** 

**दूसरी स्तुति इस प्रकार है** **''महाराज नाभि से बढ़कर ब्राह्मणों का उपासक (भक्त) कौन** **हो सकता है? चूँकि राजा ने योग्य ब्राह्मणों को पूजा से पूर्णतया सन्तुष्ट कर दिया था, इसलिए** **अपने ब्राह्म-तेज से उन्होंने महाराज नाभि को भगवान् नारायण का साक्षात् दर्शन करा दिया।ÓÓ** **तात्पर्य :** यज्ञोत्सव के कार्य में लगे हुए पुरोहित सामान्य ब्राह्मण न थे। वे इतने शक्तिशाली थे कि अपनी स्तुति से भगवान् का प्राकट्य करा सकते थे। इस प्रकार से महाराज नाभि को ईश्वर के साक्षात् दर्शन हो सके। जब तक कोई वैष्णव न हो, वह भगवान् को बुला नहीं सकता। ईश्वर किसी प्रकार का आमंत्रण स्वीकार नहीं करते। इसलिए *पद्म पुराण* में कहा गया है— *षट्कर्मनिपुणो विप्रो मन्त्रतन्त्रविशारद:।* *अवैष्णवो गुरुर्न स्याद् वैष्णव: श्वपचो गुरु:॥* ''भले ही कोई ब्राह्मण वैदिक ज्ञान के समस्त विषयों में कितना ही निपुण क्यों न हो, किन्तु यदि वैष्णव नहीं है, तो वह गुरु नहीं हो सकता, किन्तु यदि श्वपच (चांडाल) भी वैष्णव है, तो वह गुरु बन सकता है।ÓÓ ये ब्राह्मण निश्चय ही वैदिक मंत्रों के उच्चारण में अत्यन्त पटु थे। वे वैदिक अनुष्ठïान कराने में भी दक्ष थे और सबसे बड़ी विशेषता तो यह थी कि वे सभी वैष्णव थे। अत: अपने आत्मबल से वे भगवान् का आवाहन करके अपने शिष्य महाराज नाभि को साक्षात् दर्शन दिला सके। श्रील विश्वनाथ चक्रवर्ती ठाकुर ने *ओजसा* शब्द की टीका ''भक्ति के बल सेÓÓ की है।  