**यस्य हीन्द्र: स्पर्धमानो भगवान्वर्षे न ववर्ष तदवधार्य भगवानृषभदेवो योगेश्वर: प्रहस्यात्मयोगमायया** **स्ववर्षमजनाभं नामावयवर्षत्. ॥ ३॥** 

शब्दार्थ **** 

**यस्य—** **जिसका** **; हि—** **निस्संदेह** **; इन्द्र:—** **स्वर्ग का राजा इन्द्र** **; स्पर्धमान:—** **ईष्र्या के कारण** **; भगवान्—** **परम ऐश्वर्यवान** **; वर्षे—** **भारतवर्ष में** **; न ववर्ष—** **वर्षा नहीं की** **; तत्—** **वह** **; अवधार्य—** **जानते हुए** **; भगवान्—** **भगवान** **; ऋषभदेव:—** **ऋषभदेव** **; योग-** **ईश्वर:—** **समस्त योग के स्वामी** **; प्रहस्य—** **हँसते हुए** **; आत्म-योग-मायया—** **अपने आत्मबल से** **; स्व-वर्षम्—** **अपने देश पर** **;** **अजनाभम्—** **अजनाभ** **; नाम—** **नामक** **; अवयवर्षत्—** **जल की वर्षा की।** **.** 

**भौतिक रूप से महान् ऐश्वर्यशाली स्वर्ग का राजा इन्द्र राजा ऋषभदेव से ईष्र्या करने लगा।** **अत: उसने भारतवर्ष नामक लोक पर जल बरसाना बन्द कर दिया। उस समय समस्त योगों के** **स्वामी भगवान् ऋषभदेव इन्द्र का प्रयोजन समझ गये और थोड़ा मुस्काये। तब उन्होंने अपने** **शौर्य तथा योगमाया से अजनाभ नाम से विलयात अपने देश में अत्यधिक वर्षा की।** **तात्पर्य :** इस श्लोक में *भगवान्* शब्द दो बार प्रयुक्त हुआ है। इन्द्र तथा भगवान् के अवतार ऋषभदेव—इन दोनों को *भगवान्* कहा गया है। कभी-कभी नारद तथा ब्रह्मा भी भगवान् कहकर सश्बोधित किये जाते हैं। भगवान् का शाब्दिक अर्थ है ब्रह्मा, शिव, नारद अथवा इन्द्र के समान अत्यन्त ऐश्वर्यवान एवं शक्तिशाली व्यक्ति। अपने अद्वितीय वैभव के कारण ये सभी भगवान् कहे जाते हैं। राजा ऋषभदेव भगवान् के अवतार थे, अत: वे आदि भगवान् थे। फलस्वरूप उन्हें यहाँ योगेश्वर कहा गया है, जिसका अर्थ यह है कि उनमें अत्यन्त दिव्य-शकि्त थी। वे वर्षा के लिए इन्द्र पर आश्रित न थे। वे स्वयं जल की पूॢत कर सकते थे और उन्होंने ऐसा किया भी। *भगवद्गीता* में उल्लेख हुआ है कि *यज्ञाद्भवति पर्जन्य:* —यज्ञ करने से आकाश में वर्षा के मेघ दिखाई पड़ते हैं। यद्यपि मेघ तथा वर्षा स्वर्ग के राजा इन्द्र के अधीन हैं, किन्तु यदि वह वर्षा नहीं करता है, तो यज्ञ अथवा यज्ञपति कहलाने वाले भगवान् यह कार्य अपने हाथों में ले लेते हैं। इसलिए अजनाभ देश में प्रचुर वर्षा हुई। यदि यज्ञपति चाहे, तो अपने किसी अधीनस्थ की सहायता के बिना भी कोई कार्य कर सकता है। इसीलिए भगवान् सर्वशक्तिमान कहलाते हैं। इस कलियुग में अन्तत: अनावृष्टि (वर्षा का अभाव) होगी, क्योंकि सामान्य जनता अपनी अविद्या तथा याज्ञिक सामग्री के अभाव के कारण यज्ञ की उपेक्षा करेगी। अत: *श्रीमद्भागवत* का उपदेश है— *यज्ञै संकीर्तन-प्रायै यजन्ति हि सुमेधस:।* वास्तव में, यज्ञ का प्रयोजन भगवान् को प्रसन्न करना है यद्यपि इस कलियुग में अभाव तथा अज्ञानता का बोलबाला है, किन्तु तो भी मनुष्य *संकीर्तन-यज्ञ* तो कर ही सकता है। प्रत्येक परिवार को चाहिए कि प्रति संध्या समय संकीर्तन- यज्ञ करे। इस प्रकार से वर्षा का अभाव नहीं रहेगा। भौतिक रूप से सुखी तथा मानसिक रूप से उन्नत होने के लिए अनिवार्य है कि इस युग में संकीर्तन-यज्ञ किया जाये।  