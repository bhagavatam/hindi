शासन काल में संसार सभी प्रकार से सुखी रहा। जब ऋषभदेव महाराज नाभि के पुत्र रूप में प्रकट हुए, तो लोगों ने उन्हें अपने काल का महानतम एवं सुन्दरतम पुरुष माना। उनमें अंगसौष्ठव, प्रभाव, बल, उत्साह, कान्ति तथा अन्य दिव्य गुण अदि्वतीय थे। ऋषभ शब्द श्रेष्ठ या परम का सूचक है। महाराज नाभि ने अपने पुत्र के अद्वितीय गुणों के कारण ही उसका नाम ऋषभ अथवा ''सर्वश्रेष्ठÓÓ रखा। उनका प्रभाव अनुपम था। यद्यपि तब वर्षा का अभाव हो गया था, किन्तु ऋषभदेव ने वर्षा के स्वामी, स्वर्ग के राजा इन्द्र की परवाह नहीं की। अपने ही सामथ्र्य से उन्होंने प्रचुर वर्षा से अजनाभ को ढक दिया। ऋषभदेव को पुत्र रूप में पाकर राजा नाभि बड़ी ही सावधानी से उसका पालन करने लगे। तत्पश्चात् उन्हें राज्य-भार सौंपकर वे गृहस्थ जीवन से विरक्त हो गये और बदरिकाश्रम में रहकर पूरी तरह से भगवान् वासुदेव की उपासना में लग गये। सामाजिक परिपाटी का पालन करने के लिए भगवान् ऋषभदेव कुछ काल तक गुरुकुल में विद्यार्थी के रूप में रहे और वहाँ से लौटने पर अपने गुरु की आज्ञा से जयन्ती को अपनी पत्नी रूप में स्वीकार किया जो स्वर्ग के राजा इन्द्र द्वारा उन्हें प्रदत्त की गई थी। जयन्ती से उनके सौ पुत्र उत्पन्न हुए। इनमें से सबसे ज्येष्ठ पुत्र का नाम भरत था। महाराज भरत के शासनकाल से यह लोक भारतवर्ष कहलाया। ऋषभदेव के शेष पुत्रों में कुशावर्त, इलावर्त, ब्रह्मावर्त, मलय, केतु, भद्रसेन, इन्द्रस्पृक्, विदर्भ तथा कीकट प्रमुख थे। अन्य पुत्रों के नाम कवि, हवि, अन्तरिक्ष, प्रबुद्ध, पिप्पलायन, आविर्होत्र, द्रुमिल, चमस तथा करभाजन थे। ये नौ पुत्र राज-काज न करके भागवत के धाॢमक आदेशों का पालन करते हुए कृष्णभावनामृत के साधु-प्रचारक बन गये। इन सबके लक्षणों तथा कार्यों का वर्णन *श्रीमद्भागवत* के ग्यारहवें स्कन्ध में कुरुक्षेत्र में वसुदेव और नारद के वार्तालाप के समय हुआ है। जनता को शिक्षा देने के लिए राजा ऋषभदेव ने अनेक यज्ञ किये और अपने पुत्रों को जनता पर शासन करना सिखाया।  

**श्रीशुक उवाच** 