**यावन्मनो रजसा पूरुषस्य** **सत्त्वेन वा तमसा वानुरुद्धम् ।** **चेतोभिराकूतिभिरातनोति** **निरङ्कुशं कुशलं चेतरं वा ॥ ४॥** 

शब्दार्थ **** 

**यावत्—** **जब तक** **; मन:—** **मन** **; रजसा—** **रजोगुण से** **; पूरुषस्य—** **जीवात्मा का** **; सत्त्वेन—** **सतोगुण से** **; वा—** **अथवा** **; तमसा—** **तमोगुण से** **; वा—** **अथवा** **; अनुरुद्धम्—** **नियंत्रित** **; चेतोभि:—** **ज्ञानेन्द्रियों से** **; आकूतिभि:—** **कर्मेन्द्रियों से** **; आतनोति—** **फैलाता है** **;** **निरङ्कुशम्—** **हाथी के समान स्वच्छन्द (जिसको अंकुश से वश में लिया जाता है)** **; कुशलम्—** **कुशलता, कल्याण** **; च—** **भी** **;** **इतरम्—** **कुशलता के अतिरिक्त अर्थात् पापकर्म** **; वा—** **अथवा।** **.** 

**जब तक जीवात्मा का मन तीन गुणों (सतो, रजो तथा तमोगुणों) से दूषित रहता है, तब** **तक वह स्वच्छन्द, अनियंत्रित हाथी के समान रहता है। वह इनि्द्रयों का उपयोग करके शुभ तथा** **अशुभ कर्मों के क्षेत्र को केवल बृहत्तर बनाता है। परिणाम यह निकलता है कि जीवात्मा इस** **संसार में भौतिक कर्मों के कारण मात्र सुख तथा दुख का अनुभव करता है।** **तात्पर्य :** *चैतन्यचरितामृत* में बतलाया गया है कि शुभ तथा अशुभ कर्म दोनों ही भकि्त के सिद्धान्तों के विरुद्ध हैं। भक्ति का अर्थ है मुक्ति—भौतिक बन्धन से छुटकारा, किन्तु शुभ तथा अशुभ कर्मों से इस भौतिक संसार में उलझे रहना पड़ता है। यदि वेदों में वॢणत शुभाशुभ कर्मों के प्रति मन आकृष्ट हो जाता है, तो मनुष्य सदैव अंधकार में रहता है; उसे परम पद कभी नहीं प्राप्त हो पाता। चेतना को तमो से रजो अथवा रजो को सतो में बदलते रहने से समस्या का समाधान नहीं होता। जैसाकि *भगवद्गीता* (१४.२६) में कहा गया है— *स गुणान्समतीत्यैतान्ब्रह्मभूयाय कल्पते।* मनुष्य को दिव्य पद पर पहुँचना है अन्यथा जीवन का उद्देश्य पूरा नहीं हो सकता।  