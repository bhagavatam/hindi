**न यावदेतन्मन आत्मलिङ्गं** **संसारतापावपनं जनस्य ।** **यच्छोकमोहामयरागलोभ-** **वैरानुबन्धं ममतां विधत्ते ॥ १६॥** 

शब्दार्थ **** 

**न—** **नहीं** **; यावत्—** **जब तक** **; एतत्—** **यह** **; मन:—** **मन** **; आत्म-लिङ्गम्—** **आत्मा की झूठी उपाधि के रूप में** **; संसार-ताप—** **इस** **जगत के कष्टों का** **; आवपनम्—** **खेत** **; जनस्य—** **जीव का** **; यत्—** **जो** **; शोक—** **शोक का** **; मोह—** **मोह का** **; आमय—** **रोग का** **;** **राग—** **आसक्ति का** **; लोभ—** **लालच का** **; वैर—** **शत्रुता का** **; अनुबन्धम्—** **परिणाम** **; ममताम्—** **ममता** **; विधत्ते—** **देता है।** **.** 

**इस संसार में आत्मा की उपाधि, यह मन, समस्त दुखों का मूल है। जब तक बद्ध जीवात्मा** **इस तथ्य को नहीं जानता, तब तक उसे देह की दयनीय दशा को स्वीकार करके इस ब्रह्माण्ड में** **विभिन्न योनियों में घूमना पड़ता है। चूँकि यह मन रोग, शोक, मोह, राग, लोभ तथा वैर से ग्रस्त** **रहता है इस कारण से इस भौतिक संसार में बन्धन तथा झूठी ममता उत्पन्न होती है।** **तात्पर्य :** मन भौतिक बन्धन तथा मुक्ति दोनों का कारण है। अशुद्ध मन सोचता है कि मैं ही देह हूँ, किन्तु शुद्ध मन जानता है कि वह भौतिक देह नहीं हैं अत: मन को समस्त भौतिक उपाधियों का मूल माना जाता है। जब तक जीवात्मा संसार के सश्पर्क तथा उसके कल्मषों से दूर नहीं रहता, तब तक यह जन्म, मृत्यु, रोग, मोह, लोभ तथा वैर में तल्लीन रहता है। इस प्रकार जीवात्मा बँध जाता है और भौतिक कष्टों को भोगता रहता है।  