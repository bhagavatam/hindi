**दु:खं सुखं व्यतिरिक्तं च तीव्रं** **कालोपपन्नं फलमाव्यनक्ति ।** **आलिङ्ग्य मायारचितान्तरात्मा** **स्वदेहिनं संसृतिचक्रकूट: ॥ ६॥** 

शब्दार्थ **** 

**दु:खम्—** **अशुभ कर्मों के कारण दुख** **; सुखम्—** **शुभ कर्म से उत्पन्न सुख** **; व्यतिरिक्तम्—** **मोह** **; च—** **तथा** **; तीव्रम्—** **अत्यन्त** **कठिन** **; काल-उपपन्नम्—** **काल-क्रम में प्राप्त** **; फलम्—** **फल** **; आव्यनक्ति—** **उत्पन्न करता है** **; आलिङ्ग्य—** **आङ्क्षलगन करते हुए** **;** **माया-रचित—** **प्रकृति द्वारा उत्पन्न** **; अन्त:-आत्मा—** **मन** **; स्व-देहिनम्—** **स्वयं जीव** **; संसृति—** **संसार की प्रतिक्रियाओं का** **; चक्र-** **कूट:—** **जो जीव को चक्कर में डाल देता है।** **.** 

**सांसारिक मन जीव की आत्मा को आच्छादित करके उसे विभिन्न योनियों में ले जाता है।** **इसे संसृति कहते हैं। मन के ही कारण जीवात्मा को भौतिक दुख तथा सुख का बोध होता है।** **इस प्रकार से मोहग्रस्त यह शुभ तथा अशुभ विषयों तथा उनके कर्म को उत्पन्न करता है। इस** **प्रकार आत्मा बद्ध हो जाता है।** **तात्पर्य :** इस संसार में प्रकृति के वशीभूत होकर मानसिक विषयों से सुख तथा दुख उत्पन्न होते हैं। जीवात्मा मोहग्रस्त होकर विभिन्न उपाधियों के अन्तर्गत अनवरत बद्ध जीवन बिताता रहता है। ऐसी जीवात्माएँ *नित्य बद्ध* कही जाती हैं। कुल मिलाकर यह कहा जा सकता है कि मन ही बद्ध जीवन के लिए उत्तरदायी होता है, इसीलिए समस्त योगक्रियाएँ मन तथा इन्द्रियों को नियंत्रित करने के लिए होती हैं। यदि मन वश में हो जाता है, तो इन्द्रियाँ स्वयमेव नियंत्रित रहती हैं और इस तरह आत्मा शुभ तथा अशुभ कर्मों के फल से बच जाता है। यदि मन श्रीकृष्ण के चरणकमलों में अनुरक्त रहे ( *स वै मन:* *कृष्ण-पदारविन्दयो:* ) तो इन्द्रियाँ स्वत: ईश्वर की सेवा में लग जाती हैं। जब मन तथा इन्द्रियाँ भक्ति में लग जाती हैं, तो जीवात्मा सहज ही कृष्ण-भक्त बन जाता है। जब कोई मनुष्य निरन्तर कृष्ण का ध्यान धरता है, तो वह परम योगी बन जाता है, जिसकी पुष्टि *भगवद्गीता* में की गई है ( *योगिनाम् अपि* *सर्वेषां मदगतेनान्तरात्मना* )। यह *अन्तरात्मा* ही मन है जो प्रकृति के द्वारा बँधा हुआ है। जैसाकि यहाँ कहा गया है— *मायारचितान्तरात्मा स्वदेहिनं संसृतिचक्रकूट:* —मन परम शक्तिमान होने के कारण जीवात्मा को ढका-ओढ़ा करके उसे भवसागर की तरंगों में ला पटकता है।  