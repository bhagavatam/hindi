**न यावदेतां तनुभृन्नरेन्द्र** **विधूय मायां वयुनोदयेन ।** **विमुक्तसङ्गो जितषट्सपत्नो** **वेदात्मतत्त्वं भ्रमतीह तावत् ॥ १॥** 

शब्दार्थ **** 

**न—** **नहीं** **; यावत्—** **जब तक** **; एताम्—** **यह** **; तनु-भृत्—** **जिसने शरीर अंगीकार किया है, मनुष्य** **; नरेन्द्र—** **हे राजन्** **; विधूय** **मायाम्—** **संसार से उत्पन्न कल्मष को धोते हुए** **; वयुना उदयेन—** **वैदिक साहित्य तथा सत्संगति से दिव्य ज्ञान जगने के कारण** **;** **विमुक्त-सङ्ग:—** **समस्त संगति से मुक्त** **; जित-षट्-सपत्न:—** **छ: शत्रुओं (पाँच ज्ञानेन्द्रियाँ तथा मन) को जीत कर** **; वेद—** **जानता** **है** **; आत्म-तत्त्वम्—** **आत्मतत्त्व को** **; भ्रमति—** **घूमता है** **; इह—** **इस संसार में** **; तावत्—** **तब तक।** **.** 

**हे राजा रहूगण, जब तक बद्ध-आत्मा भौतिक देह को स्वीकार करता है और भौतिक सुख** **के कल्मष से मुक्त नहीं हो जाता तथा जब तक अपने छ: शत्रुओं को जीत कर आत्मज्ञान को** **जागृत करके आत्म-साक्षात्कार के पद को प्राप्त नहीं हो जाता, तब तक उसे इस जगत में** **विभिन्न स्थानों तथा नाना योनियों में घूमना पड़ता है।** **तात्पर्य :** जब किसी मनुष्य का मन देहात्मबुद्धि में लिप्त रहता है, तो वह अपने को किसी एक राष्ट्र, परिवार, देश या जाति से सश्बद्ध मानता है। इन्हें उपाधियाँ कहते हैं। मनुष्य को इनसे मुक्त होना होता है ( *सर्वोपाधि विनिर्मुक्तम्* )। जब तक मनुष्य इनसे मुक्त नहीं होता उसे इस संसार में बद्ध जीवन बिताते रहना पड़ता है। मनुष्य जीवन का लक्ष्य इन भ्रान्तियों को दूर करना है। यदि ऐसा नहीं किया जाता तो जन्म-मरण का चक्र चलता रहता है और सभी भौतिक स्थितियों को भोगना पड़ता है।  