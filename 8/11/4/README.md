**न तस्य तत्त्वग्रहणाय साक्षाद्** **वरीयसीरपि वाच: समासन् ।** **स्वप्ने निरुक्त्या गृहमेधिसौलयं** **न यस्य हेयानुमितं स्वयं स्यात् ॥ ३॥** 

शब्दार्थ **** 

**न—** **नहीं** **; तस्य—** **उसका (वेदपाठी का)** **; तत्त्व-ग्रहणाय—** **वैदिक ज्ञान के वास्तविक प्रयोजन को स्वीकारने के लिए** **;** **साक्षात्—** **प्रत्यक्ष** **; वरीयसी:—** **परम आदरणीय** **; अपि—** **यद्यपि** **; वाच:—** **वेद वाक्य** **; समासन्—** **अत्यधिक हो गया** **; स्वप्ने—** **स्वप्न में** **; निरुक्त्या—** **उदाहरण से** **; गृह-मेधि-सौलयम्—** **इस जगत के भीतर सुख** **; न—** **नहीं** **; यस्य—** **जिसका** **; हेय-अनुमितम्—** **तुच्छ जान पडऩे से** **; स्वयम्—** **स्वत:** **; स्यात्—** **होवे।** **.** 

**स्वप्न मनुष्य को स्वत: झूठा और व्यर्थ लगने लगता है। इसी प्रकार उसे इस लोक में अथवा** **स्वर्ग में, इसी जीवन में अथवा अगले जन्म में, भौतिक सुख की कामना तुच्छ प्रतीत होने लगती** **है। जब उसे इसका बोध हो जाता है, तो श्रेष्ठ साधन होने पर भी वेद सत्य का प्रत्यक्ष ज्ञान कराने** **में अपर्याप्त लगने लगते हैं।** **तात्पर्य :** *भगवद्गीता* (२.४) में श्रीकृष्ण ने अर्जुन  को उपदेश दिया कि वह प्रकृति के तीन गुणों से प्रेरित भौतिक कार्यकलापों के प्रति अतीत (दिव्य) बने ( *त्रैगुण्यविषया वेदा निषैगुण्यो भवार्जुन* )। वैदिक अध्ययन का उद्देश्य प्रकृति के तीन गुणों के विषयों (कार्यों) का लंघन कर जाना है। निस्संदेह, इस संसार में सात्त्विक गुण को सर्वश्रेष्ठ माना जाता है और सत्त्व गुण पद प्राप्त होने पर मनुष्य स्वर्ग को जा सकता है। किन्तु यह कोई सिद्धि नहीं है। मनुष्य को तो यह निष्कर्ष तक पहुँच जाना चाहिए कि सत्त्वगुण पद भी उत्तम नहीं है। स्वप्न में भले ही कोई यह देखे कि वह राजा बन गया है, उसके षी, संतान इत्यादि हैं, किन्तु स्वप्न के अन्त में वह इस निष्कर्ष पर पहुँचता है कि यह सब मिथ्या है। इसी प्रकार आत्ममोक्ष चाहने वाले पुरुष के लिए समस्त भौतिक सुख अवांछनीय हैं। जब तक मनुष्य इस निष्कर्ष तक नहीं पहुँच जाता कि किसी भी भौतिक सुख से उसे कुछ सरोकार नहीं, तब तक उसे तत्त्व-ज्ञान नहीं हो सकता। सभी कर्मी, ज्ञानी तथा योगी एक न एक भौतिक उन्नति चाहते हैं। कर्मी शारीरिक सुविधा के लिए अहॢनश कार्य करते हैं, जबकि ज्ञानी लोग यही चिन्तन करते रहते हैं कि कर्म के बन्धन से वे किस प्रकार छूटकर ब्रह्मतेज में मिल जाएं। योगीजन भौतिक सिद्धि और जादुई शक्ति प्राप्त करने के पीछे पड़े रहते हैं। ये सभी लोग भौतिक ²ष्टि से पूर्ण बनने का प्रयत्न करते हैं, किन्तु भक्त अत्यन्त सरलतापूर्वक भकि्त के निर्गुण पद को प्राप्त होता है; फलत: भक्त के लिए कर्म, ज्ञान तथा योग के फल तुच्छ हैं। इसलिए केवल भक्त ही तत्त्व-ज्ञान को प्राप्त होता है, अन्य कोई नहीं। निस्संदेह, ज्ञानी का पद कर्मी से श्रेष्ठ है, किन्तु यह पद भी अपर्याप्त है। ज्ञानी को वास्तव में मुक्त होना चाहिए और मुक्ति के बाद ही वह भक्ति कर सकता है ( *मद्भङ्क्षक्त लभते पराम्* )।  