**क्षेत्रज्ञ एता मनसो विभूती-** **र्जीवस्य मायारचितस्य नित्या: ।** **आविॢहता: क्वापि तिरोहिताश्च** **शुद्धो विचष्टे ह्यविशुद्धकर्तु: ॥ १२॥** 

शब्दार्थ **** **क्षे** 

**त्र-ज्ञ:—** **जीव** **; एता:—** **ये सब** **; मनस:—** **मन के** **; विभूती:—** **विभिन्न वृत्तियाँ** **; जीवस्य—** **जीवात्मा की** **; माया-रचितस्य—** **माया द्वारा उत्पन्न** **; नित्या:—** **अनादि-काल से** **; आविॢहता:—** **कभी-कभी प्रकट** **; क्वापि—** **कहीं** **; तिरोहिता: च—** **तथा अप्रकट** **;** **शुद्ध:—** **शुद्ध** **; विचष्टे—** **इसे देखता है** **; हि—** **निश्चय ही** **; अविशुद्ध—** **अशुद्ध** **; कर्तु:—** **कर्ता का।** **.** 

**कृष्णचेतना से रहित जीव के मन में माया द्वारा उत्पन्न अनेक विचार तथा वृत्तियाँ होती हैं।** **वे अनन्त काल से विद्यमान रही हैं। कभी-कभी वे जाग्रत तथा स्वप्न अवस्था में प्रकट होती हैं,** **किन्तु सुषुप्तावस्था या समाधि में वे लुप्त हो जाती हैं। जो व्यकि्त इस जन्म में ही मुक्त हो चुका** **है, (जीवन्मुक्त ) इन सब व्यापारों को स्पष्ट देख सकता है।** **तात्पर्य :** जैसाकि *भगवद्गीता* (१३.३) में कहा गया है— *क्षेत्रज्ञं चापि मां विद्धि सर्वक्षेत्रेषु भारत।*  क्षेत्रज्ञ अर्थात् जीवों के दो भेद हैं—एक तो सामान्य जीव और दूसरे परम पुरुष (परमात्मा)। सामान्य जीव अपने शरीर के विषय में कुछ हद तक ही जानता है, किन्तु परमात्मा समस्त देहियों के विषय में जानता है। सामान्य जीव स्थान-सापेक्ष हैं, किन्तु परमात्मा सर्वव्यापी हैं। इस श्लोक में *क्षेत्रज्ञ* सामान्य जीव के लिए प्रयुक्त है परम पुरुष के लिए नहीं। यह सामान्य जीव दो प्रकार का होता है—नित्य-बद्ध तथा नित्य-मुक्त। इनमें से पहला शाश्वत बद्ध रहने वाला है और दूसरा शाश्वत मुक्त रहता है। शाश्वत मुक्त जीव वैकुण्ठ जगत में रहता है और वह इस भौतिक जगत में कभी नहीं आता। जो भौतिक जगत में रहते हैं, वे नित्य बद्ध हैं। ये जीव मन को नियंत्रित करके मुक्त हो सकते हैं, क्योंकि बद्ध जीवन का कारण मन है। जब मन को प्रशिक्षित कर लिया जाता है और आत्मा उसके वश में नहीं रहता तो इसी भौतिक जगत में आत्मा मुक्त हो सकता है। मुक्त होने पर वह *जीवन्मुक्त* कहा जाता है। जीवन्मुक्त को पता होता है कि वह किस प्रकार बद्ध हुआ, अत: वह अपने को शुद्ध करने और भगवान् के धाम को वापस जाने का प्रयत्न करता है। नित्य बद्ध जीवात्मा नित्य बद्ध होता है क्योंकि वह मन से नियंत्रित होता है। बद्ध तथा मुक्त अवस्थाओं की तुलना सुप्त तथा जाग्रत अवस्थाओं से की जाती है। जो बेखबर होकर सोते हैं, वे नित्य-बद्ध हैं और जो जाग्रत हैं, वे अपने को भगवान् श्रीकृष्ण का नित्य अंश मानते हैं। अत: वे इस भौतिक जगत में भी श्रीकृष्ण की सेवा में तत्पर रहते हैं। जैसाकि श्रील रूप गोस्वामी ने पुष्टि की है— *ईहा यस्य हरेर्दास्ये।* श्रीकृष्ण की सेवा करने वाला मुक्त हो जाता है, भले ही वह इस संसार में बद्ध जीवात्मा प्रतीत हो। *जीवन्मुक्त: स उच्यते* —प्रत्येक दशा में कोई तभी मुक्त माना जा सकता है जब उसका एकमात्र कार्य श्रीकृष्ण की सेवा करना हो।  