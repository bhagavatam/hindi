**एकादशासन्मनसो हि वृत्तय** **आकूतय: पञ्च धियोऽभिमान: ।** **मात्राणि कर्माणि पुरं च तासां** **वदन्ति हैकादश वीर भूमी: ॥ ९॥** 

शब्दार्थ **** 

**एकादश—** **ग्यारह** **; आसन्—** **हैं** **; मनस:—** **मन की** **; हि—** **निश्चय ही** **; वृत्तय:—** **वृत्तियाँ** **; आकूतय:—** **कर्मेन्द्रियाँ** **; पञ्च—** **पाँच** **;** **धिय:—** **ज्ञानेन्द्रियाँ** **; अभिमान:—** **अहंकार** **; मात्राणि—** **विभिन्न विषय** **; कर्माणि—** **विभिन्न कर्म** **; पुरम् च—** **तथा शरीर, समाज,** **राष्ट्र, परिवार या जन्मभूमि** **; तासाम्—** **इन कार्यों का** **; वदन्ति—** **कहते हैं** **; ह—** **ओह** **; एकादश—** **ग्यारह** **; वीर—** **हे वीर पुरुष** **;** **भूमी:—** **कार्य-क्षेत्र, कर्मक्षेत्र।** **.** 

**पाँच कर्मेन्द्रियाँ हैं तथा पाँच ज्ञानेन्द्रियाँ। इनके साथ ही अहंकार भी है। इस प्रकार मन की** **ग्यारह प्रकार की वृत्तियाँ हैं। हे वीर, इन्द्रियों के विषय (यथा शब्द और स्पर्श), कायिक कर्म** **(यथा मलत्याग) तथा विभिन्न प्रकार के देह, समाज, मैत्री तथा व्यक्तित्व—इन सबको पण्डित** **लोग मन के कार्य के अन्तर्गत मानते हैं।** **तात्पर्य :** मन पाँच ज्ञानेन्द्रियों तथा पाँच कर्मेन्द्रियों का नियामक है। प्रत्येक इन्द्रिय का अपना कार्यक्षेत्र (विषय) होता है। प्रत्येक दशा में मन ही स्वामी या नियामक है। अहंकारवश मनुष्य अपने को शरीर मानने लगता है और ''यह मेरा शरीर, मेरा घर, मेरा परिवार, मेरा समाज, मेरा राष्ट्र इत्यादिÓÓ के रूप में सोचता रहता है। ये झूठी उपाधियाँ अहंकार के विस्तार के कारण हैं। इस तरह मनुष्य अपने को यह या वह सोचता है और यह जीवात्मा संसार में उलझ जाता है।  