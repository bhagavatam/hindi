**कामाध्वरत्रिपुरकालगराद्यनेक-** **भूतद्रुह: क्षपयत: स्तुतये न तत्ते ।** **यस्त्वन्तकाल इदमात्मकृतं स्वनेत्र-** **वह्निस्फुलिङ्गशिखया भसितं न वेद ॥ ३२॥** 

शब्दार्थ **** 

**काम-अध्वर—** **इन्द्रियतृप्ति के लिए यज्ञ (यथा दक्ष द्वारा सश्पन्न दक्ष-यज्ञ)** **; त्रिपुर—** **त्रिपुरासुर** **; कालगर—** **कालगर** **; आदि—** **तथा अन्य** **; अनेक—** **कई** **; भूत-द्रुह:—** **जीवों को कष्ट देने वाले** **; क्षपयत:—** **उनके विनाश में लगे हुए** **; स्तुतये—** **आपकी स्तुति** **;** **न—** **नहीं** **; तत्—** **वह** **; ते—** **आपसे बोलते हुए** **; य: तु—** **क्योंकि** **; अन्त-काले—** **प्रलय के समय** **; इदम्—** **इस भौतिक जगत में** **;** **आत्म-कृतम्—** **अपने से किया गया** **; स्व-नेत्र—** **आपकी आँखों से** **; वह्नि-स्फुलिङ्ग-शिखया—** **आग की चिनगारियों से** **;** **भसितम्—** **भस्मसात्** **; न वेद—** **मैं नहीं जानता कि यह कैसे हो रहा है।** **.** 

**जब आपकी आँखों से उद्भूत लपटों तथा चिनगारियों से प्रलय होता है, तो सारी सृष्टि** **जलकर राख हो जाती है। तो भी आपको पता नहीं चलता कि यह कैसे होता है। अतएव आपके** **द्वारा दक्ष-यज्ञ, त्रिपुरासुर तथा कालकूट विष विनष्ट किये जाने के विषय में क्या कहा जा** **सकता है? ऐसे कार्यकलाप आपको अॢपत की जाने वाली स्तुतियों के विषय नहीं बन सकते।** **तात्पर्य :** चूँकि शिवजी जो भी बड़े काम करते हैं उन्हें वे महत्त्वहीन समझते हैं अतएव मन्थन से उत्पन्न उग्र विष को निरर्थक करने के विषय में क्या कहा जा सकता था? इस तरह देवताओं ने अप्रत्यक्ष रूप से शिवजी से प्रार्थना की कि वे उस कालकूट विष को प्रभावहीन बना दें जो सारे ब्रह्माण्डों में फैल रहा था।  