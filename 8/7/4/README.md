**तन्नैच्छन्दैत्यपतयो महापुरुषचेष्टितम् ।** **न गृöीमो वयं पुच्छमहेरङ्गममङ्गलम् ।** **स्वाध्यायश्रुतसश्पन्ना: प्रलयाता जन्मकर्मभि: ॥ ३॥** 

शब्दार्थ **** 

**तत्—** **वह व्यवस्था** **; न ऐच्छन्—** **न चाहते हुए** **; दैत्य-पतय:—** **दैत्यों के नेता** **; महा-पुरुष—** **भगवान् का** **; चेष्टितम्—** **प्रयास** **; न—** **नहीं** **; गृöीम:—** **ले लेंगे** **; वयम्—** **हम सभी (दैत्यगण)** **; पुच्छम्—** **पूँछ** **; अहे:—** **सर्प की** **; अङ्गम्—** **शरीर का भाग** **; अमङ्गलम्—** **अशुभ, निकृष्ट** **; स्वाध्याय—** **वैदिक अध्ययन से** **; श्रुत—** **तथा वैदिक ज्ञान से** **; सश्पन्ना:—** **पूर्ण तथा सज्जित** **; प्रलयाता:—** **प्रमुख** **;** **जन्म-कर्मभि:—** **जन्म तथा कार्यकलापों से।** **.** 

**दैत्यों के नेताओं ने पूँछ पकडऩा मूर्खतापूर्ण समझा क्योंकि यह सर्प का अशुभ अंग है। इस** **के स्थान पर वे अगला हिस्सा पकडऩा चाहते थे जिसे भगवान् तथा देवताओं ने पकड़ रखा था** **क्योंकि वह भाग शुभ तथा महिमा-युक्त था। इस प्रकार असुरों ने इस दलील के साथ कि वे** **सभी वैदिक ज्ञान में अत्यधिक बढ़े-चढ़े हैं और अपने जन्म तथा कार्यकलापों के लिए विलयात** **हैं, आपत्ति उठाई कि वे सर्प के अगले हिस्से को पकडऩा चाहते हैं।** **तात्पर्य :** दैत्यों ने सोचा था कि सर्प का अगला भाग शुभ होता है और इस भाग को पकडऩा अधिक वीरतापूर्ण होगा। साथ ही दैत्य सदा ही देवताओं से विपरीत कार्य करते हैं। यही उनकी प्रकृति है। हमने कृष्णभावनामृत आन्दोलन में इसे वास्तव में देखा है। हम लोग गोरक्षा का प्रचार करते हैं और लोगों को अधिक दूध पीने तथा दूध की बनी सुस्वादु वस्तुएँ खाने के लिए प्रोत्साहित करते हैं लेकिन दैत्यगण ऐसे प्रस्तावों का विरोध करने मात्र के लिए यह दावा करते हैं कि वे विज्ञान में अग्रसर हैं, जैसाकि *स्वाध्याय श्रुत सश्पन्ना:* शब्दों से यहाँ वर्णन हुआ है। उनका कहना है कि उनकी वैज्ञानिक विधि से यह पता चला है कि दूध खतरनाक होता है और गौवों की हत्या करके प्राप्त किया हुआ गोमांस अधिक पौष्टिक होता है। यह मतभेद सदैव चलता रहेगा। निस्सन्देह, यह आदिकाल से चला आ रहा है। लाखों वर्ष पूर्व भी ऐसी ही होड़ थी। दैत्यों ने अपने तथा कथित वैदिक अध्ययन के फलस्वरूप, साँप के मुख भाग को पकडऩा श्रेयस्कर समझा। भगवान् ने साँप के खतरनाक भाग को पकडऩा और दैत्यों को पूँछ पकडऩे देना बुद्धिमानी समझा, क्योंकि वह खतरनाक नहीं थी लेकिन स्पर्धा की भावना के कारण दैत्यों ने साँप के मुख के निकट वाले भाग को पकडऩा बुद्धिमानी समझा। यदि देवता विषपान करते तो दैत्य यह संकल्प करते ''हम भी विष में हिस्सा बँटा कर और इसे पीकर शान से क्यों न मरें?ÓÓ *स्वाध्यायश्रुतसश्पन्ना: प्रलयाता जन्मकर्मभि:* शब्दों से एक दूसरा प्रश्न उठ सकता है। यदि कोई सचमुच वैदिक ज्ञान को प्राप्त है और संस्तुत कार्यों को करने के लिए विलयात है तथा उच्चकुल में जन्म लिए हुए है, तो फिर वह दैत्य क्यों कहलाये? इसका उत्तर यही है कि भले ही कोई कितनी उच्च शिक्षा प्राप्त क्यों न हो तथा उच्चकुल में क्यों न जन्मा हो, किन्तु यदि वह ईश्वरविहीन है, और ईश्वर के उपदेशों को नहीं सुनता तो वह दैत्य (असुर) है। इतिहास में ऐसे अनेक उदाहरण उपलब्ध हैं—यथा हिरण्यकशिपु, रावण तथा कंस जैसे सुशिक्षित व्यकि्त जो राज परिवार में जन्मे थे और युद्ध में अत्यन्त शक्तिशाली तथा पराक्रमी थे, किन्तु भगवान् का उपहास करने के कारण राक्षस या दैत्य कहलाते थे। कोई कितना ही सुशिकि्षत क्यों न हो, किन्तु यदि उसे कृष्णभावनामृत का बोध न हो, भगवान् के प्रति आज्ञाकारिता न हो तो वह असुर है। इसका वर्णन स्वयं भगवान् ने *भगवद्गीता* (७.१५) में किया है— *न मां दुष्कृतिनो मूढा: प्रपद्यन्ते नराधमा:।* *माययापहृतज्ञाना आसुरं भावमाश्रिता:॥* ''जो दुष्कृती निपट मूर्ख तथा मनुष्यों में अधम हैं और जिनका ज्ञान मोह द्वारा हर लिया गया है तथा जो नास्तिक प्रकृति के असुरों का साथ देते हैं, वे मेरी शरण में नहीं आते।ÓÓ *आसुरं भावम्* ईश्वर के अस्तित्व को या उनके दिव्य उपदेशों को न स्वीकार करने का सूचक है। *भगवद्गीता* साक्षात् भगवान् द्वारा दिये गये दिव्य उपदेशों से युक्त है। किन्तु असुरगण इन उपदेशों को प्रत्यक्ष स्वीकार न करने की बजाये मनमाने ढंग से टीकाएँ करते हैं और लोगों को भ्रमित करते हैं। इससे स्वयं उन्हें भी कोई लाभ नहीं मिलता। अतएव मनुष्य को चाहिए कि आसुरी ईश्वरविहीन पुरुषों से सचेत रहे। भगवान् कृष्ण के वचनों के अनुसार यदि कोई ईश्वरविहीन असुर सुशिक्षित भी हो तो भी उसे *मूढ,* *नराधम* तथा *माययापहृतज्ञान* समझना चाहिए।  