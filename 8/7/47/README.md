**प्रस्कन्नं पिबत: पाणेर्यत्किञ्चिज्जगृहु: स्म तत् ।** **वृश्चिकाहिविषौषध्यो दन्दशूकाश्च येऽपरे ॥ ४६॥** 

शब्दार्थ **** 

**प्रस्कन्नम्—** **इधर-उधर फैला हुआ** **; पिबत:—** **शिवजी द्वारा पीते समय** **; पाणे:—** **हथेली से** **; यत्—** **जो** **; किञ्चित्—** **थोड़ा सा** **;** **जगृहु:—** **पी लेने का अवसर पाया** **; स्म—** **निस्सन्देह** **; तत्—** **वह** **; वृश्चिक—** **बिच्छू** **; अहि—** **सर्प** **; विष-औषध्य:—** **विषैली दवाएँ** **;** **दन्दशूका: च—** **तथा वे जानवर जिनका दंश विषैला होता है** **; ये—** **जो** **; अपरे—** **अन्य जीव।** **.** 

**जब शिवजी विषपान कर रहे थे उस समय उनके हाथ से जो थोड़ा सा विष गिरकर छितर** **गया उसे बिच्छू, सर्प, विषैली औषधियाँ तथा अन्य पशु जिनका दंश विषैला होता है पी गए।** **तात्पर्य :** मच्छर, सियार, कुत्ते तथा अन्य काटने वाले पशु या विभिन्न प्रकार के दन्दशूक जिनका दंश विषैला होता है, समुद्र मन्थन से प्राप्त विष को पी गए क्योंकि वह शिवजी की हथेली से नीचे गिर गया था। *इस प्रकार श्रीमद्भागवत के आठवें स्कंध के अन्तर्गत ''शिवजी द्वारा विषपान और ब्रह्माण्ड की* *रक्षाÓÓ नामक सातवें अध्याय के भक्तिवेदान्त तात्पर्य पूर्ण हुए।* 