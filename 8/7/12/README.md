**तथासुरानाविशदासुरेण** **रूपेण तेषां बलवीर्यमीरयन् ।** **उद्दीपयन्देवगणांश्च विष्णु-** **र्दैवेन नागेन्द्रमबोधरूप: ॥ ११॥** 

शब्दार्थ **** 

**तथा—** **तत्पश्चात** **; असुरान्—** **असुरों को** **; आविशत्—** **प्रविष्ट हो गये** **; आसुरेण—** **रजोगुण के द्वारा** **; रूपेण—** **ऐसे रूप में** **;** **तेषाम्—** **उनका** **; बल-वीर्यम्—** **बल तथा शक्ति** **; ईरयन्—** **बढ़ती हुई** **; उद्दीपयन्—** **प्रोत्साहित करते** **; देव-गणान्—** **देवताओं को** **;** **च—** **भी** **; विष्णु:—** **भगवान् विष्णु** **; दैवेन—** **सत्व रूप के द्वारा** **; नाग-इन्द्रम्—** **सर्पों के राजा वासुकि को** **; अबोध-रूप:—** **तमोगुण के द्वारा।** **.** 

**तत्पश्चात् भगवान् विष्णु, उन सबको प्रोत्साहित करने एवं विभिन्न प्रकार से शक्ति देने के** **लिए, असुरों में रजोगुण के रूप में, देवताओं में सतोगुण के रूप में तथा वासुकि में तमोगुण के** **रूप में प्रविष्ट हो गये।** **तात्पर्य :** इस भौतिक जगत में हर कोई प्रकृति के विभिन्न गुणों के अधीन है। मन्दर पर्वत द्वारा मन्थन किये जाने में तीन अलग-अलग दल थे—देवता जो सतोगुणी थे, असुर जो रजोगुणी थे तथा नाग वासुकि जो तमोगुणी था। चूँकि सभी लोग थके जा रहे थे (वासुकि तो मरने ही वाला था) अतएव भगवान् विष्णु उन्हें समुद्र मन्थन चालू रखने के लिए प्रोत्साहित करने के हेतु उनमें उनके अपने अपने गुणों—सतो, रजो तथा तमों गुणों—के अनुसार प्रविष्ट हो गये।  