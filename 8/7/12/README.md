**तस्मिन्वाव किल स एकल: पुलहाश्रमोपवने विविधकुसुमकिसलयतुलसिकाश्बुभि:** **कन्दमूलफलोपहारैश्च समीहमानो भगवत आराधनं विविक्त उपरतविषयाभिलाष उपभृतोपशम: परां** **निर्वृतिमवाप. ॥ ११॥** 

शब्दार्थ **** 

**तस्मिन्—** **उस आश्रम में** **; वाव किल—** **निस्सन्देह** **; स:—** **भरत महाराज** **; एकल:—** **अकेले, एकान्त** **; पुलह-आश्रम-उपवने—** **पुलह आश्रम के उद्यानों में** **; विविध-कुसुम-किसलय-तुलसिका-अश्बुभि:—** **अनेक पुष्प, किसलय तथा तुलसीदल के साथ-** **साथ जल से** **; कन्द-मूल-फल-उपहारै:—** **मूल, कन्द तथा फलों की भेंट से** **; च—** **तथा** **; समीहमान:—** **करते हुए** **; भगवत:—** **भगवान् की** **; आराधनम्—** **आराधना, अर्चना** **; विविक्त:—** **विशुद्ध** **; उपरत—** **मुक्त होकर** **; विषय-अभिलाष:—** **भौतिक इन्द्रिय-** **सुख की कामना** **; उपभृत—** **बढ़ी हुई** **; उपशम:—** **शान्ति** **; पराम्—** **दिव्य** **; निर्वृतिम्—** **सन्तोष, प्रसन्नता** **; अवाप—** **प्राप्त किया।** **.** 

**पुलह आश्रम के उपवन में महाराज भरत अकेले रहकर अनेक प्रकार के फूल, किसलय** **तथा तुलसीदल एकत्र करने लगे। वे गंडकी नदी का जल तथा विभिन्न प्रकार के मूल, फल तथा** **कन्द भी एकत्र करते। वे इन सबसे पूर्ण पुरुषोत्तम भगवान् वासुदेव को भोजन अॢपत करते** **और उनकी आराधना करते हुए सन्तुष्ट रहने लगे। इस प्रकार उनका हृदय अत्यन्त निष्कलुष हो** **गया और उन्हें भौतिक सुख के लिए लेशमात्र भी इच्छा न रही। उनकी समस्त भौतिक कामनाएँ** **दूर हो गईं। इस स्थिर दशा में उन्हें परम सन्तोष हुआ और वे भक्ति में बने रहे।** **तात्पर्य :** प्रत्येक प्राणी को मन:शान्ति चाहिए। यह तभी प्राप्त होती है जब मनुष्य भौतिक इन्द्रियतृप्ति की आकांक्षा से पूर्णतया मुक्त रहे और ईश्वर की भक्तिमय सेवा में निरत रहे। जैसाकि *भगवद्गीता* (९.२६) में कहा गया है— *पत्रं पुष्पं फलं तोयं यो मे भक्त्या प्रयच्छति।* ईश्वर की आराधना तनिक भी खर्चीली नहीं है। मनुष्य चाहे तो उन्हें एक पत्री, पुष्प, फल तथा जल की भेंट चढ़ा सकता है। यदि श्रद्धा तथा प्रेम से ये वस्तुएँ अॢपत की जाती हैं, तो परमेश्वर इन्हें स्वीकार कर लेता हैं। इस प्रकार मनुष्य भौतिक कामनाओं से मुक्त हो सकता है। जब तक भौतिक कामनाएँ बनी रहेंगी, तब तक वह सुखी नहीं रह सकता। ज्योंही मनुष्य ईश्वर की भक्ति में लग जाता है उसका मन समस्त भौतिक कामनाओं से विशुद्ध हो जाता है। तब वह पूर्णत: सन्तुष्ट हो जाता है। *श्रीमद्भागवत* (१.२.६-७) में कहा गया है— *स वै पुंसां परो धर्मो यतो भक्तिरधोक्षजे।* *अहैतुक्यप्रतिहता ययात्मा सुप्रसीदति॥* *वासुदेवे भगवति भक्तियोग: प्रयोजित:।* *जनयत्याशु वैराग्यं ज्ञानं च यदहैतुकम्॥* ''समस्त मानवता का परम धर्म वह है, जिससे मनुष्य दिव्य ईश्वर की प्रेमाभक्ति प्राप्त कर सकते हैं। आत्मतुष्टि के लिए आवश्यक है कि ऐसी भकि्त अहैतुकी और अविरत हो। भगवान् श्रीकृष्ण की भक्ति द्वारा मनुष्य तुरन्त ही अहैतुक ज्ञान तथा संसार से विरक्ति को प्राप्त होता है।ÓÓ ये उपदेश सर्वोच्च वैदिक साहित्य *श्रीमद्भागवत* में दिये गये हैं। भले ही कोई पुलह-आश्रम न जा सके, किन्तु जो विधि बताई गई है उससे किसी भी स्थान में रहते हुए प्रसन्नतापूर्वक भकि्त की जा सकती है।  