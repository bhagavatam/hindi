**त एव नियमा: साक्षात्त एव च यमोत्तमा: ।** **तपो दानं व्रतं यज्ञो येन तुष्यत्यधोक्षज: ॥ ६१॥** 

**शब्दार्थ** 

**ते—** **वे** **; एव—** **निस्सन्देह** **; नियमा:—** **सारे विधि-विधान** **; साक्षात्—** **प्रत्यक्ष** **; ते—** **वे** **; एव—** **निस्सन्देह** **; च—** **भी** **; यम-उत्तमा:—** **इन्द्रियों को वश में करने की सर्वश्रेष्ठ विधि** **; तप:—** **तपस्या** **; दानम्—** **दान** **; व्रतम्—** **व्रत** **; यज्ञ:—** **यज्ञ** **; येन—** **जिस विधि से** **;** **तुष्यति—** **प्रसन्न होता है** **; अधोक्षज:—** **भौतिक इन्द्रियों से अनुभव न हो सकने वाले भगवान्।** **.** 

**अधोक्षज नामक दिव्य भगवान् को प्रसन्न करने की यह सर्वोत्तम विधि है। यह समस्त** **विधि-विधानों में श्रेष्ठ है, यह सर्वश्रेष्ठ तपस्या है, दान देने की और यज्ञ की सर्वश्रेष्ठ विधि है।** **तात्पर्य :** *भगवद्गीता* (१.६६) में भगवान् कहते हैं— *सर्वधर्मान्परित्यज्य मामेकं शरणं व्रज।* *अहं त्वां सर्वपापेवयो मोक्षयिष्यामि मा शुच:॥* ''सारे धर्मों को त्याग दो और मात्र मेरी शरण में आ जाओ। मैं सारे पापमय फलों से तुश्हारा उद्धार कर दूँगा। तुम डरो मत।ÓÓ जब तक भगवान् की इच्छानुसार उन्हें प्रसन्न नहीं कर लिया जाता तब तक मनुष्य को अपने कर्मों से कुछ भी शुभ फल प्राप्त नहीं होगा। *धर्म: स्वनुष्ठित: पुंसां विष्वक्सेन कथासु य:।* *नोत्पादयेद्यदि रङ्क्षत श्रम एव हि केवलम्॥* ''अपने पद के अनुसार किये गये मनुष्य के सारे वृत्तिपरक कार्य व्यर्थ के श्रम हैं यदि वे भगवान् के सन्देश के प्रति आकर्षण न उत्पन्न कर सकें।ÓÓ ( *भागवत* १.२.)। यदि किसी को भगवान् विष्णु अथवा वासुदेव को तुष्ट करने में रुचि नहीं है, तो उसके सारे तथाकथित पुण्यकर्म व्यर्थ हैं। *मोघाशा* *मोघकर्माणो मोघज्ञाना विचेतस:* —मोहग्रस्त होने के कारण वह अपनी आशाओं, अपने कार्यों तथा अपने ज्ञान में संभ्रान्त रहता है। इस सश्बन्ध में श्रील विश्वनाथ चक्रवर्ती की टिप्पणी है— *नपुंसकम्* *अनपुंसकेनेत्यादिनैकत्वम्।* पुंसत्वमय तथा नपुंसक की बराबरी नहीं की जा सकती। आधुनिक मायावादियों में यह कहने का फैशन बन चुका है कि मनुष्य जो कुछ करता है या जिस किसी मार्ग का अनुसरण करता है, वह सब सही है। किन्तु ये मूर्खतापूर्ण कथन हैं। यहाँ पर इस वाद की बलपूर्वक पुष्टि की गई है कि जीवन में सफलता की यही एकमात्र विधि है। *ईश्वर-तर्पणम् विना सर्वमेव* *विफलम्।* जब तक भगवान् विष्णु प्रसन्न नहीं होते तब तक मनुष्य के सारे पुण्यकर्म, अनुष्ठान तथा यज्ञ मात्र दिखावा हैं और उनका कोई मूल्य नहीं होता। दुर्भाग्यवश मूर्ख लोग सफलता के रहस्य को नहीं जानते। *न ते विदु: स्वार्थगङ्क्षत हि विष्णुम्।* वे यह नहीं जानते कि असली स्वार्थ की परिणति भगवान् विष्णु को प्रसन्न करने में है।  