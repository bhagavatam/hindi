**अयं वै सर्वयज्ञालय: सर्वव्रतमिति स्मृतम् ।** **तप:सारमिदं भद्रे दानं चेश्वरतर्पणम् ॥ ६०॥** 

**शब्दार्थ** 

**अयम्—** **यह** **; वै—** **निस्सन्देह** **; सर्व-यज्ञ—** **सभी प्रकार का धाॢमक अनुष्ठान तथा यज्ञ** **; आलय:—** **कहलाता है** **; सर्व-व्रतम्—** **सारे** **धाॢमक अनुष्ठान** **; इति—** **इस प्रकार** **; स्मृतम्—** **समझा जाकर** **; तप:-सारम्—** **सारी तपस्याओं का सार** **; इदम्—** **यह** **; भद्रे—** **हे** **उत्तम षी** **; दानम्—** **दान के कार्य** **; च—** **तथा** **; ईश्वर—** **भगवान्** **; तर्पणम्—** **प्रसन्न करने की विधि।** **.** 

**यह पयोव्रत सर्वयज्ञ भी कहलाता है। दूसरे शब्दों में, इस यज्ञ को सश्पन्न कर लेने पर अन्य** **सारे यज्ञ स्वत: सश्पन्न हो जाते हैं। इसे समस्त अनुष्ठानों में सर्वश्रेष्ठ भी माना गया है। हे भद्रे! यह** **समस्त तपस्याओं का सार है और दान देने तथा परम नियन्ता को प्रसन्न करने की विधि है।** **तात्पर्य :** *आराधनानां सर्वेषां विष्णोराराधनं परम्* —यह शिवजी का कथन पार्वती के प्रति है। भगवान् विष्णु की पूजा करना पूजा की परम विधि है और भगवान् विष्णु की इस पयोव्रत विधि से पूजा किस तरह की जानी चाहिए उसका वर्णन पूरी तरह किया गया है। जीवन का चरम लक्ष्य वर्णाश्रम धर्म द्वारा भगवान् विष्णु को प्रसन्न करना है। चार वर्णों तथा चार आश्रमों के वैदिक सिद्धान्त भगवान् विष्णु की पूजा के निमित्त हैं ( *विष्णुराराध्यते पुंसां नान्यत् तत्तोष कारणम्* )। युग के अनुसार कृष्णभावनामृत आन्दोलन भी *विष्णु आराधनम्* है। *विष्णु आराधनम्* की *पयोव्रत* विधि बहुत काल पूर्व कश्यपमुनि ने अपनी पत्नी अदिति से स्वर्गलोक में कही थी और यही विधि आज भी धरालोक पर प्रामाणिक है। विशेषतया इस कलियुग में कृष्णभावनामृत आन्दोलन द्वारा स्वीकृत विधि सैकड़ों तथा हजारों विष्णु-मन्दिर (राधाकृष्ण, जगन्नाथ, बलराम, सीताराम, गौर-निताई आदि के मन्दिर) खोलने की है। ऐसे विष्णु-मन्दिरों में नियत पूजा सश्पन्न करना तथा इस तरह भगवान् की पूजा करना यहाँ पर संस्तुत पयोव्रत अनुष्ठान सश्पन्न करने के समान है। यह *पयोव्रत* अनुष्ठान शुक्लपक्ष की प्रतिपदा से त्रयोदशी तक मनाया जाता है, किन्तु हमारे कृष्णभावनामृत आन्दोलन में विष्णु की पूजा प्रत्येक मन्दिर में चौबीस घण्टों की समयसारिणी के अनुसार की जाती है, जिसमें कीर्तन करने, हरे कृष्ण महामंत्र का जप करने, भगवान् विष्णु को स्वादिष्ट भोजन अॢपत करने तथा इस भोजन को वैष्णवों तथा अन्यों में वितरित करने का कार्य किया जाता है। ये प्रामाणिक गतिविधियाँ हैं और यदि कृष्णभावनामृत आन्दोलन के सदस्य इन नियमों का ²ढ़तापूर्वक पालन करें तो उन्हें पयोव्रत का पालन करने जैसा लाभ प्राप्त होगा। इस तरह कृष्णभावनामृत आन्दोलन में सारे शुभ कार्यों यथा यज्ञ करना, दान देना, व्रत रखना, तपस्या करना इत्यादि का सार निहित है। इस आन्दोलन के सदस्यों को चाहिए कि पूर्वोक्त विधि का पालन निष्ठापूर्वक तत्काल करें। निस्सन्देह, सारे यज्ञ भगवान् विष्णु को प्रसन्न करने के लिए हैं। *यज्ञै सङ्कीर्तनप्रायैर्यजन्ति हि सुमेधस:* —कलियुग में बुद्धिमान् लोग सङ्कीर्तन यज्ञ करते हैं। मनुष्यों को चाहिए कि इस विधि का दृढ़ता से पालन करें।  