**अपि वाकुशलं किञ्चिद्गृहेषु गृहमेधिनि ।** **धर्मस्यार्थस्य कामस्य यत्र योगो ह्ययोगिनाम् ॥ ५॥** 

**शब्दार्थ** 

**अपि—** **मुझे आश्चर्य हो रहा है** **; वा—** **या तो** **; अकुशलम्—** **अशुभ** **; किञ्चित्—** **कुछ** **; गृहेषु—** **घर में** **; गृह-मेधिनि—** **गृहस्थ जीवन** **में अनुरक्त हे मेरी पत्नी** **; धर्मस्य—** **धर्म का** **; अर्थस्य—** **आॢथक दशा का** **; कामस्य—** **इच्छापूॢत का** **; यत्र—** **घर पर** **; योग:—** **ध्यान** **का फल** **; हि—** **निश्चय ही** **; अयोगिनाम्—** **जो अध्यात्मवादी नहीं हैं उनका।** **.** 

**हे गृहस्थ जीवन में अनुरक्त मेरी पत्नी! यदि कोई गृहस्थ जीवन में धर्म, अर्थ तथा काम का** **समुचित पालन करता है, तो उसके कार्यकलाप एक अध्यात्मवादी (योगी) के ही समान श्रेष्ठ** **होते हैं। मुझे आश्चर्य है कि क्या इन नियमों के पालन में कोई त्रुटि आ गई है?** **तात्पर्य :** इस श्लोक में कश्यपमुनि ने अपनी पत्नी अदिति को *गृहमेधिनि* कहकर सश्बोधित किया है, जिसका अर्थ होता है ''इन्द्रियतृप्ति के लिए जो गृहस्थ जीवन से संतुष्ट है।ÓÓ सामान्यतया जो लोग गृहस्थ आश्रम में रह रहे हैं, वे भौतिक लाभ के लिए किये गये कर्मक्षेत्र में इन्द्रियतृप्ति का अनुगमन करते हैं। ऐसे गृहमेधियों का एक ही जीवनलक्ष्य होता है—इन्द्रियतृप्ति। इसीलिए कहा गया है— *यन्मैथुनादिगृहमेधि-सुखं हि तुच्छम्* —गृहस्थ जीवन इन्द्रियतृप्ति पर आधारित है; अतएव इससे प्राप्य प्रसन्नता अत्यल्प होती है। फिर भी वैदिक विधि इतनी सारगॢभत है कि गृहस्थ जीवन में भी मनुष्य *धर्म, अर्थ, काम* तथा *मोक्ष* के अनुसार अपने जीवन को व्यवस्थित कर सकता है। मनुष्य का लक्ष्य मोक्ष प्राप्त करना होना चाहिए, किन्तु चूँकि इन्द्रियतृप्ति को एकाएक नहीं छोड़ा जा सकता अतएव शाषों में आदेश दिए हुए हैं कि किस प्रकार धर्म, अर्थ तथा काम के नियमों का पालन किया जाये। जैसा कि *श्रीमद्भागवत* में ही (१.२.९) कहा गया है— *धर्मस्य ह्यापवग्र्यस्य नार्थोऽर्थायोपकल्पते—* सारे वृत्ति-परक कार्य अन्ततोगत्वा मोक्ष के लिए हैं। उन्हें कभी भी भौतिकलाभ के लिए नहीं किया जाना चाहिए—जो लोग गृहस्थ हैं उन्हें यह नहीं सोचना चाहिए कि धर्म गृहस्थ की इन्द्रियतृप्ति की प्रक्रिया को सुधारने के निमित्त है। गृहस्थ जीवन आध्यात्मिक ज्ञान की उन्नति के लिए भी है, जिससे मनुष्य अन्ततोगत्वा भवबन्धन से मोक्ष प्राप्त कर सकता है। मनुष्य को जीवन के चरमलक्ष्य (तत्त्व जिज्ञासा) को समझने के उद्देश्य से गृहस्थ जीवन में टिके रहना चाहिए। तब गृहस्थ जीवन योगी-जीवन के समान ही श्रेष्ठ है। अतएव कश्यपमुनि ने अपनी पत्नी से पूछा कि क्या धर्म, अर्थ तथा काम के नियमों का शाषीय आदेशों के अनुसार सही ढंग से पालन हो रहा है? ज्योंही मनुष्य शाष के आदेशों से च्युत होता है त्योंही गृहस्थ जीवन का उद्देश्य तुरन्त ही समाप्त हो जाता है।  