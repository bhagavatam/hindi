**नमोऽव्यक्ताय सूक्ष्माय प्रधानपुरुषाय च ।** **चतुॄवशद्गुणज्ञाय गुणसङ्लयानहेतवे ॥ ३०॥** 

**शब्दार्थ** 

**नम:—** **मैं आपको नमस्कार करता हूँ** **; अव्यक्ताय—** **जो भौतिक आँखों से नहीं देखे जाते** **; सूक्ष्माय—** **दिव्य** **; प्रधान-पुरुषाय—** **परम पुरुष को** **; च—** **भी** **; चतु:-ङ्क्षवशत्—** **चौबीस** **; गुण-ज्ञाय—** **तत्त्वों के ज्ञाता को** **; गुण-सङ्लयान—** **सांलययोग पद्धति का** **;** **हेतवे—** **मूल कारण।** **.** 

**हे परम पुरुष! मैं आपको सादर नमस्कार करता हूँ। अत्यन्त सूक्ष्म होने के कारण आप** **भौतिक आँखों से कभी नहीं दिखते। आप चौबीस तत्त्वों के ज्ञाता हैं और आप सांलय** **योगपद्धति के सूत्रपात-कर्ता हैं।** **तात्पर्य :** *चतुॄवशद् गुण* अर्थात् चौबीस तत्त्व इस प्रकार हैं—पाँच स्थूल तत्त्व (पृथ्वी, जल, अग्नि, वायु तथा आकाश), तीन सूक्ष्म तत्त्व (मन, बुद्धि तथा अहंकार), दस इन्द्रियाँ (पाँच कर्मेन्द्रियाँ तथा पाँच ज्ञानेन्द्रियाँ), पाँच इन्द्रिय-विषय, तथा दूषित चेतना। ये *सांलययोग* के विषय हैं जिसका सूत्रपात भगवान् कपिलदेव द्वारा हुआ। इसी *सांलययोग* की स्थापना पुन: एक अन्य कपिल द्वारा हुई, किन्तु वे नास्तिक थे और उनकी पद्धति प्रामाणिक नहीं मानी जाती।  