**अपि वातिथयोऽवयेत्य कुटुश्बासक्तया त्वया ।** **गृहादपूजिता याता: प्रत्युत्थानेन वा क्वचित् ॥ ६॥** 

**शब्दार्थ** 

**अपि—** **क्या** **; वा—** **या तो** **; अतिथय:—** **मेहमान** **; अवयेत्य—** **घर आकर** **; कुटुश्ब-आसक्तया—** **जो परिवार वालों के प्रति** **अत्यधिक आसक्त रहते हैं** **; त्वया—** **तुश्हारे द्वारा** **; गृहात्—** **घर से** **; अपूजिता:—** **ठीक से सत्कार न किये जाकर** **; याता:—** **चले** **गये** **; प्रत्युत्थानेन—** **खड़े होकर** **; वा—** **अथवा** **; क्वचित्—** **कभी-कभी।** **.** 

**मुझे आश्चर्य है कि कहीं तुम अपने परिवार के सदस्यों में अत्यधिक आसक्त रहने के कारण** **अचानक आए अतिथियों का ठीक से स्वागत नहीं कर पाईं और वे बिना सत्कार के ही वापस** **चले गये?** **तात्पर्य :** गृहस्थ का कर्तव्य है कि वह अतिथियों का सत्कार करे, भले ही वे शत्रु ही क्यों न हों। जब कोई अतिथि घर पर आये तो खड़े होकर उसका सत्कार किया जाये और बैठने के लिए उसे आसन प्रदान किया जाये। यह आदेश है— *गृहे शत्रुमपि प्राप्तं विश्वस्तम् अकुतोभयम्* —यदि किसी के घर उसका शत्रु भी आये तो उसका इस तरह सत्कार किया जाये कि वह यह भूल जाये कि आतिथेय उसका शत्रु है। अपनी स्थिति के अनुसार मनुष्य को चाहिए कि घर आये हुए अतिथि का उचित सत्कार करे। कम से कम उसे बैठने के लिए आसन तथा पीने के लिए एक गिलास पानी अवश्य दिया जाये जिससे अतिथि अप्रसन्न न हो। कश्यपमुनि ने अदिति से पूछा कि कहीं ऐसे अतिथियों का निरादर तो नहीं हुआ? अतिथि शब्द उस व्यक्ति का सूचक है, जो बिना बुलाये आये।  