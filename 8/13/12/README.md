**क्वचिच्च शीतातपवातवर्ष-** **प्रतिक्रियां कर्तुमनीश आस्ते ।** **क्वचिन्मिथो विपणन्यच्च किञ्चिद्** **विद्वेषमृच्छत्युत वित्तशाठ्यात् ॥ ११॥** 

शब्दार्थ **** 

**क्वचित्—** **कभी** **; च—** **भी** **; शीत-आतप-वात-वर्ष—** **ठंड, कड़ी गर्मी, तेज हवा तथा अधिक वर्षा की** **; प्रतिक्रियाम्—** **प्रतिक्रिया, जवाबी क्रिया** **; कर्तुम्—** **करना** **; अनीश:—** **असमर्थ** **; आस्ते—** **कष्ट में रहता है** **; क्वचित्—** **कभी-कभी** **; मिथ:—** **परस्पर** **; विपणन्—** **बेच कर** **; यत् च—** **जो कुछ** **; किञ्चित्—** **थोड़ा भी** **; विद्वेषम्—** **पारस्परिक द्वेष (शत्रुता)** **; ऋच्छति—** **प्राप्त** **करता है** **; उत—** **ऐसा कहते हैं** **; वित्त-शाठ्यात्—** **केवल धन के लिए एक दूसरे को ठगने के कारण।** **.** 

**कभी-कभी जीवात्मा बर्फीली ठंड, कड़ी गर्मी, तेज हवा, अति-वृष्टिï इत्यादि प्राकृतिक** **उत्पातों का सामना करने में लगा रहता है। किन्तु जब वह ऐसा नहीं कर पाता तो अत्यन्त दुखी** **हो जाता है। कभी-कभी वह एक के बाद एक व्यावसायिक लेन-देन में ठगा जाता है। इस** **प्रकार ठगे जाने पर जीवात्माएँ एक दूसरे से शत्रुता ठान लेती हैं।** **तात्पर्य :** यह जीवन-संघर्ष का उदाहरण है, जिसमें भौतिक प्रकृति के घातों का सामना किया जाता है। इससे समाज में शत्रुता उत्पन्न होती है, फलस्वरूप समाज ईष्र्यालु मनुष्यों से भर जाता है। एक व्यक्ति दूसरे से ईष्र्या करता है। यही संसार की रीति है। कृष्णभावनामृत आन्दोलन ईष्र्यारहित वातावरण उत्पन्न करना चाहता है। निस्सन्देह, यह सबके लिए सश्भव नहीं कि वे कृष्णभावनाभावित हो सकें, किन्तु कृष्णभावनामृत आन्दोलन ऐसे आदर्श समाज की सृष्टि कर सकता है जो द्वेषरहित हो।  