**द्रव्यं वय: कर्म गुणान्विशेषं** **यद्योगमायाविहितान्वदन्ति ।** **यद्दुॢवभाव्यं प्रबुधापबाधं** **प्रसीदतां न: स महाविभूति: ॥ ४३॥** 

शब्दार्थ **** 

**द्रव्यम्—** **भौतिक जगत के पाँच तत्त्व** **; वय:—** **काल** **; कर्म—** **सकाम कर्म** **; गुणान्—** **प्रकृति के तीन गुणों को** **; विशेषम्—** **तेईस** **तत्त्वों के संयोग से उत्पन्न किस्में** **; यत्—** **जो** **; योग-माया—** **भगवान् की सृजनात्मक शक्ति से** **; विहितान्—** **किया गया** **; वदन्ति—** **विद्वान लोग कहते हैं** **; यत् दुॢवभाव्यम्—** **जिसे समझ पाना वास्तव में कठिन है** **; प्रबुध-अपबाधम्—** **जो लोग पूर्णतया अवगत हैं** **उन विद्वानों के द्वारा तिरस्कृत** **; प्रसीदताम्—** **प्रसन्न हों** **; न:—** **हम पर** **; स:—** **वह** **; महा-विभूति:—** **हर वस्तु के नियन्ता।** **.** 

**सभी विद्वान लोग कहते हैं कि पाँचों तत्त्व, नित्यकाल, सकाम कर्म, प्रकृति के तीनों गुण** **तथा इन गुणों से उत्पन्न विभिन्न किस्में—ये सब योगमाया की सृष्टियाँ हैं। अतएव इस भौतिक** **जगत को समझ पाना अत्यन्त कठिन है, किन्तु जो लोग अत्यन्त विद्वान हैं उन्होंने इसका** **तिरस्कार कर दिया है। जो सभी वस्तुओं के नियन्ता हैं ऐसे भगवान् हम सब पर प्रसन्न हों।** **तात्पर्य :** इस श्लोक का *दुॢवभाव्यम्* शब्द अत्यन्त महत्त्वपूर्ण है। कोई भी यह नहीं समझ सकता कि भगवान् की भौतिक शकि्तयों के माध्यम से भगवान् की व्यवस्था द्वारा प्रत्येक वस्तु किस तरह से इस जगत में घटित हो रही है। जैसाकि *भगवद्गीता* (९.१०) में कहा गया है— *मयाध्यक्षेण प्रकृति:* *सूयते सचराचरम्* —वस्तुत: प्रत्येक वस्तु भगवान् के निर्देशन में घटित हो रही है। बस हम इतना ही जान सकते हैं, किन्तु यह सब कैसे हो रहा है इसे समझ पाना दुष्कर है। हम तो इतना भी नहीं समझ पाते कि हमारे शरीर के भीतर किस तरह व्यवस्थित रूप से सब कुछ हो रहा है। यह शरीर एक छोटा सा ब्रह्माण्ड है किन्तु हम यह भी समझ नहीं सकते कि इस छोटे से ब्रह्माण्ड में कैसे सब कुछ हो रहा है, तो फिर इससे कहीं अधिक बड़े ब्रह्माण्ड के कार्यकलापों के विषय में हम कैसे जान सकते हैं? वस्तुत: इस ब्रह्माण्ड को समझ पाना अत्यन्त कठिन है; फिर भी विद्वान संतों ने उपदेश दिया है और कृष्ण ने भी यही उपदेश दिया है कि यह भौतिक जगत— *दु:खालयम् अशाश्वतम्* —दुख तथा नश्वरता का स्थान है। मनुष्य को चाहिए कि इसे त्याग दे और भगवद्धाम को वापस जाये। भौतिकतावादी लोग तर्क कर सकते हैं कि, ''यदि यह भौतिक जगत तथा इसके कार्यकलापों को समझना असश्भव है, तो हम इसका तिरस्कार कैसे कर सकते हैं?ÓÓ इसका उत्तर *प्रबुधापबाधम्* शब्द से मिल जाता है। हमें इस भौतिक जगत का परित्याग करना चाहिए क्योंकि इसका त्याग वेदविदों द्वारा होता है। यद्यपि हम यह नहीं समझ पाते कि यह भौतिक जगत क्या है, किन्तु हमें विद्वानों के उपदेशानुसार, विशेष रूप से कृष्ण के उपदेश के अनुसार, इसे त्यागने के लिए तैयार रहना चाहिए। कृष्ण कहते हैं— *मामुपेत्य पुनर्जन्म दु:खालयमशाश्वतम्।* *नाप्नुवन्ति महात्मान: संसिङ्क्षद्ध परमां गता:।* ''मुझे प्राप्त करके भक्ति में स्थित योगीजन कभी इस दुख से पूर्ण नश्वर जगत में नहीं लौटते क्योंकि वे परम सिद्धि प्राप्त कर चुके होते हैं।ÓÓ ( *भगवद्गीता* .१५) मनुष्य को भगवद्धाम लौटना होता है क्योंकि जीवन की यह परम सिद्धि है। भगवद्धाम जाने का अर्थ है इस भौतिक जगत का तिरस्कार। यद्यपि हम इस भौतिक जगत के कार्यों को समझ नहीं सकते और यह हमारे लिए चाहे अच्छा हो या बुरा, हमें महाजन के उपदेश के अनुसार इसका तिरस्कार कर देना चाहिए और भगवद्धाम वापस जाना चाहिए।  