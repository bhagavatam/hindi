**तत्रा²ष्टस्वरूपाय श्रुतपूर्वाय वै प्रभु: ।** **स्तुतिमब्रूत दैवीभिर्गीॢभस्त्ववहितेन्द्रिय: ॥ २५॥** 

शब्दार्थ **** 

**तत्र—** **वहाँ (श्वेतद्वीप में)** **; अ²ष्ट-स्वरूपाय—** **भगवान् को, जिन्हें ब्रह्मा तक ने नहीं देखा था** **; श्रुत-पूर्वाय—** **किन्तु जो वेदों से** **सुने गए थे** **; वै—** **निस्सन्देह** **; प्रभु:—** **ब्रह्माजी** **; स्तुतिम्—** **वैदिक वाङ्मय से प्राप्त स्तुति** **; अब्रूत—** **की गई** **; दैवीभि:—** **स्तुतियों** **द्वारा, या वैदिक सिद्धान्तों को पालने वाले व्यक्तियों द्वारा** **; गीॢभ:—** **ऐसे गीतों या उच्चारणों द्वारा** **; तु—** **तब** **; अवहित-इन्द्रिय:—** **स्थिरचित्त।** **.** 

**वहाँ (श्वेतद्वीप में) ब्रह्माजी ने भगवान् की स्तुति की, यद्यपि उन्होंने परमेश्वर को इसके पूर्व** **कभी नहीं देखा था। चूँकि उन्होंने वैदिक वाङ्मय से भगवान् के विषय में सुना हुआ था अतएव** **उन्होंने स्थिरचित्त होकर भगवान् की उसी तरह स्तुति की जिस प्रकार वैदिक साहित्य में लिखी** **हुई या मान्य है।** **तात्पर्य :** कहा जाता है कि जब ब्रह्मा तथा अन्य देवता श्वेतद्वीप में भगवान् का दर्शन करने जाते हैं, तो वे उनका साक्षात् दर्शन नहीं कर पाते अपितु उनकी प्रार्थना सुनकर भगवान् आवश्यक कार्यवाही करते हैं। ऐसा हमने अनेक बार देखा है। *श्रुतपूर्वाय* शब्द महत्त्वपूर्ण है। प्रत्यक्ष दर्शन करने या सुनने से हमें अनुभव होता है। यदि किसी का प्रत्यक्ष दर्शन कर पाना सश्भव नहीं होता तो उसके विषय में प्रामाणिक स्रोतों से सुना जा सकता है। कभी-कभी लोग पूछते हैं कि क्या हम उन्हें ईश्वर का दर्शन करा सकते हैं? यह अत्यन्त हास्यास्पद है। ईश्वर को स्वीकार करने के पूर्व उनका दर्शन करना आवश्यक नहीं होता। हमारा इन्द्रियबोध सदा अपूर्ण रहता है; अतएव ईश्वर का दर्शन कर लेने पर भी हम उन्हें नहीं समझ सकेंगे। जब कृष्ण इस धरा पर थे तो अनेकानेक लोगों ने उन्हें देखा था, किन्तु वे यह नहीं समझ पाये कि वे भगवान् हैं। *अवजानन्ति मां मूढा मानुषीं तनुमाश्रितम्।* यद्यपि धूर्तों तथा मूर्खों ने कृष्ण को साक्षात् देखा था, किन्तु वे यह नहीं समझ सके थे कि वे भगवान् हैं। ईश्वर का साक्षात् दर्शन करके भी अभागा मनुष्य उन्हें समझ नहीं सकता। अतएव हमें प्रामाणिक वैदिक साहित्य से तथा वेदों को समुचित रूप से समझने वाले पुरुषों से भगवान् कृष्ण के विषय में सुनना होता है। यद्यपि ब्रह्मा ने भगवान् को इसके पूर्व नहीं देखा था, किन्तु उनका ²ढ़ विश्वास था कि वे श्वेतद्वीप में थे। इस तरह उन्होंने अवसर का लाभ उठाया, वे वहाँ गये और उनकी स्तुति की। ये स्तुतियाँ सामान्य कल्पित स्तुतियाँ नहीं थीं। स्तुतियों को वेदसश्मत होना चाहिए जैसाकि इस श्लोक में आगत *दैविभिर्गीॢभ:* शब्दों से सूचित होता है। हम अपने कृष्णभावनामृत आन्दोलन में किसी ऐसे गीत की अनुमति नहीं देते जो पहले से स्वीकृत न हो या प्रामाणिक भक्तों द्वारा गाया न गया हो। हम मन्दिर में फिल्मी गानों को गाये जाने की अनुमति नहीं दे सकते। हम प्राय: दो गीत गाते हैं। एक है— *श्रीकृष्णचैतन्य प्रभु नित्यानन्द श्री अद्वैतगदाधर श्रीवासादि-गौर-भक्तवृन्द।* यह प्रामाणिक गीत है। इसका उल्लेख *चैतन्य चरितामृत* में सदा होता है और आचार्यों ने इसे स्वीकार किया है। दूसरा गीत है—महामंत्र—हरे कृष्ण, हरे कृष्ण, कृष्ण कृष्ण, हरे हरे। हरे राम, हरे राम, राम राम, हरे हरे। हम नरोत्तम दास ठाकुर, भक्तिविनोद ठाकुर तथा लोचनदास ठाकुर के भी गीत गा सकते हैं लेकिन उपर्युक्त दोनों गीत भगवान् को प्रसन्न करने के लिए पर्याप्त हैं, भले ही हम उनका दर्शन न कर सकें। भगवान् का दर्शन करना उतना महत्त्वपूर्ण नहीं है जितना कि प्रामाणिक साहित्य या अधिकारी जनों के प्रामाणिक वक्तव्यों के द्वारा उनकी प्रंशसा करना।  

**श्रीब्रह्मोवाच** 