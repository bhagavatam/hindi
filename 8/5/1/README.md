दुर्वासा मुनि के शाप का भी वर्णन हुआ है। चतुर्थ मनु तामस जिसका वर्णन पहले हो चुका है, का भाई रैवत पाँचवाँ मनु था। रैवत के पुत्रों में अर्जुन, बलि तथा विन्ध्य प्रमुख थे। इस मनु के राज्यकाल में स्वर्ग का राजा इन्द्र विभु के नाम से जाना जाता था, भूतरयगण देवता थे और हिरण्यरोमा, वेदशिरा तथा ऊध्र्वबाहु इत्यादि सप्तॢष थे। शुभ्र नामक ऋषि की पत्नी विकुण्ठा के गर्भ से भगवान् वैकुण्ठ ने जन्म लिया। इन भगवान् ने रमादेवी के आग्रह पर वैकुण्ठ लोक उत्पन्न किया। तृतीय स्कंध में इनकी शकि्त तथा कार्यकलापों का उल्लेख हो चुका है। छठे मनु चाक्षुष थे, जो चक्षु मनु के पुत्र थे। इस छठे मनु के पुत्रों में पुरु, पुरुष तथा सुद्युश्न हुए। इस मनु के शासन काल में मंत्रद्रुम स्वर्ग का राजा इन्द्र था, आप्यगण देवता थे और हविष्मान तथा वीरक इत्यादि सप्तॢष थे। वैराज की पत्नी देवसश्भूति ने अजित नामक भगवान् के अवतार को जन्म दिया। इसी अजित ने कछुवे का रूप बना कर अपनी पीठ पर मंदर पर्वत को धारण किया और समुद्र मन्थन करके देवताओं के लिए अमृत उत्पन्न किया। महाराज परीक्षित समुद्र मंथन के विषय में सुनने के लिए बहुत उत्सुक थे; अतएव शुकदेव गोस्वामी ने उन्हें बताना शुरू किया कि किस प्रकार दुर्वासा मुनि के शाप से देवतागण असुरों द्वारा युद्ध में परास्त हुए। जब देवताओं से उनका स्वर्ग का राज्य छिन गया तो वे ब्रह्मा के सभा-भवन में गये और ब्रह्माजी को सब कुछ कह सुनाया। तब ब्रह्मा सारे देवताओं को साथ लेकर क्षीर सागर के तट पर गये और उन्होंने क्षीरोदकशायी विष्णु की स्तुति करना प्रारश्भ किया।  

**श्रीशुक उवाच** 