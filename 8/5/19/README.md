**न यस्य वध्यो न च रक्षणीयो** **नोपेक्षणीयादरणीयपक्ष: ।** **तथापि सर्गस्थितिसंयमार्थं** **धत्ते रज:सत्त्वतमांसि काले ॥ २२॥** 

शब्दार्थ **** 

**न—** **नहीं** **; यस्य—** **जिसके (भगवान्) द्वारा** **; वध्य:—** **मारा जाने वाला** **; न—** **न तो** **; च—** **भी** **; रक्षणीय:—** **रक्षा का पात्र** **; न—** **न** **तो** **; उपेक्षणीय—** **उपेक्षणीय** **; आदरणीय—** **पूजनीय** **; पक्ष:—** **अंश** **; तथापि—** **फिर भी** **; सर्ग—** **सृष्टि** **; स्थिति—** **पालन** **; संयम—** **तथा संहार** **; अर्थम्—** **के लिए** **; धत्ते—** **स्वीकार करता है** **; रज:—** **रजोगुण** **; सत्त्व—** **सतोगुण** **; तमांसि—** **तथा तमोगुण को** **;** **काले—** **समय आने पर।** **.** 

**भगवान् के लिए न तो कोई वध्य है, न रक्षणीय, न उपेक्षणीय और न पूजनीय। फिर भी** **समयानुसार सृष्टि, पालन तथा संहार के लिए वे सतो, रजो या तमो गुण में विभिन्न रूपों में** **अवतार लेना स्वीकार करते हैं।** **तात्पर्य :** यह श्लोक बताता है कि भगवान् सब पर समभाव रखते हैं। इसकी पुष्टि *भगवद्गीता*  (९.२९) में स्वयं भगवान् करते हैं— *समोऽहं सर्वभूतेषु न मे द्वेष्योऽस्ति न प्रिय:।* *ये भजन्ति तु मां भक्त्या मयि ते तेषु चाप्यहम्॥* ''न तो मैं किसी से ईष्र्या करता हूँ, न किसी का पक्ष लेता हूँ। मैं सब पर समभाव रखता हूँ। किन्तु जो भी भकि्तपूर्वक मेरी सेवा करता है, वह मेरा मित्र है, वह मुझमें है और मैं भी उसका मित्र हूँ।ÓÓ यद्यपि भगवान् निष्पक्ष रहते हैं, किन्तु वे अपने भक्तों का विशेष ध्यान रखते हैं। अतएव भगवान् *भगवद्गीता* (४.) में कहते हैं— *परित्राणाय साधूनां विनाशाय च दुष्कृताम्।* *धर्मसंस्थापनार्थाय सश्भवामि युगे युगे॥* ''पुण्यात्माओं का उद्धार तथा दुष्टों का संहार करने के साथ-साथ धर्म के सिद्धान्तों की पुन: स्थापना करने के लिए मैं युग-युग में अवतरित होता हूँ।ÓÓ भगवान् को किसी की रक्षा या विनाश से कोई सरोकार नहीं रहता, किन्तु इस भौतिक जगत के सृजन, पालन तथा संहार के लिए उन्हें बाह्य रूप से सतो, रजो या तमोगुण में कर्म करना पड़ता है। किन्तु वास्तव में वे भौतिक प्रकृति के इन गुणों से प्रभावित नहीं होते। वे हरएक के परमेश्वर हैं। जैसे राजा विधि तथा व्यवस्था बनाये रखने के लिए कभी-कभी किसी को दण्ड देते हैं या पुरस्कृत करते हैं वैसे ही इस जगत के कार्यकलापों से कुछ सरोकार न होने पर भी वे कभी-कभी देश, काल तथा वस्तु के अनुसार विभिन्न अवतारों में प्रकट होते हैं।  