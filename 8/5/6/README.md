**नूनं प्रमत्त: कुरुते विकर्म** **यदिन्द्रियप्रीतय आपृणोति ।** **न साधु मन्ये यत आत्मनोऽय-** **मसन्नपि क्लेशद आस देह: ॥ ४॥** 

शब्दार्थ **** 

**नूनम्—** **निस्संदेह** **; प्रमत्त:—** **मदान्ध** **; कुरुते—** **करता है** **; विकर्म—** **शाषों में वॢजत पापकर्म** **; यत्—** **जब** **; इन्द्रिय-प्रीतये—** **इन्द्रियतृप्ति के लिए** **; आपृणोति—** **प्रवृत्त होता है** **; न—** **नहीं** **; साधु—** **अच्छा, उपयुक्त** **; मन्ये—** **मानता हूँ** **; यत:—** **जिससे** **;** **आत्मन:—** **आत्मा का** **; अयम्—** **यह** **; असन्—** **क्षण-भंगुर** **; अपि—** **यद्यपि** **; क्लेश-द:—** **कष्टदायक** **; आस—** **सश्भव हो सका** **;** **देह:—** **शरीर।** **.** 

**जब मनुष्य इन्द्रियतृप्ति को ही जीवन का लक्ष्य मान बैठता है, तो वह भौतिक रहन-सहन के** **पीछे प्रमत्त होकर सभी प्रकार के पापकर्मों में प्रवृत्त होता है। वह नहीं जानता कि अपने विगत** **पापकर्मों के ही कारण उसे यह क्षणभंगुर शरीर प्राप्त हुआ है, जो दुखों की खान है। वास्तव में** **जीवात्मा को भौतिक देह नहीं मिलनी चाहिए थी, किन्तु इन्द्रियतृप्ति के लिए ऐसा हुआ है। अत:** **मैं मानता हूँ कि बुद्धिमान प्राणी के लिए यह शोभा नहीं देता कि वह पुन: इन्द्रियतृप्ति के कार्यों** **में प्रवृत्त हो, जिससे एक के बाद दूसरा शरीर उसे प्राप्त होता रहता है।** **तात्पर्य :** इस श्लोक में इन्द्रियतृप्ति के निमित्त माँगना, उधार लेना तथा चोरी करना निन्दनीय कहा गया है क्योंकि ऐसी भावना से घोर अंधकारमय नरक प्राप्त होता है। व्यभिचार, मांसाहार, मद्यपान तथा द्यूत क्रीड़ा—ये चार प्रकार के पाप-कर्म हैं। ये ऐसे साधन हैं जिनसे दूसरी भौतिक देह धारण करके घोर कष्ट उठाने पड़ते हैं। वेदों का कथन है— *असंगो ह्ययं पुरुष:।* जीवात्मा वास्तव में इस भौतिक संसार से किसी प्रकार जुड़ा हुआ नहीं है, किन्तु इन्द्रिय-सुख उठाने की प्रवृत्ति रखने के कारण उसे ऐसी भौतिक अवस्था में पडऩा होता है। मनुष्य को चाहिए कि भक्तों की संगति करके अपने जीवन को पूर्ण बनाये। उसे और आगे भौतिक देह के फेर में नहीं पडऩा चाहिए।  