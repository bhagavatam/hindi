**अजस्य चक्रं त्वजयेर्यमाणं** **मनोमयं पञ्चदशारमाशु ।** **त्रिनाभि विद्युच्चलमष्टनेमि** **यदक्षमाहुस्तमृतं प्रपद्ये ॥ २॥** 

शब्दार्थ **** 

**अजस्य—** **जीव का** **; चक्रम्—** **पहिये को (इस जगत में जन्म-मृत्यु के चक्र को)** **; तु—** **लेकिन** **; अजया—** **भगवान् की बहिरंगा** **शक्ति द्वारा** **; ईर्यमाणम्—** **अत्यन्त वेग के साथ घूमती हुई** **; मन:-मयम्—** **जो मुलयत: मन पर आधारित मानसिक सृष्टि के** **अतिरिक्त अन्य कुछ नहीं है** **; पञ्चदश—** **पन्द्रह** **; अरम्—** **तीलियों वाला** **; आशु—** **शीघ्र ही** **; त्रि-नाभि—** **तीन नाभियों वाला** **(भौतिक प्रकृति के तीन गुणों वाला)** **; विद्युत्—** **बिजली की भाँति** **; चलम्—** **गतिमान्** **; अष्ट-नेमि—** **आठ नेमियों (परिधियों) से** **बनी (भगवान् की आठ बहिरंगा शक्तियाँ, भूमिरापोऽनलो वायु इत्यादि)** **; यत्—** **जो** **; अक्षम्—** **धुरी** **; आहु:—** **वे कहते हैं** **; तम्—** **उनको** **; ऋतम्—** **सत्य** **; प्रपद्ये—** **हम नमस्कार करें।** **.** 

**भौतिक कार्यों के चक्र में, भौतिक शरीर मानसिक रथ के पहिये जैसा होता है। दस इन्द्रियाँ** **(पाँच कर्मेन्द्रियाँ तथा पाँच ज्ञानेन्द्रियाँ) तथा शरीर के भीतर के पाँच प्राण मिलकर रथ के** **पहिये के पन्द्रह अरे (तीलियाँ) बनाते हैं। प्रकृति के तीन गुण (सत्त्व, रजस् तथा तमस्)** **कार्यकलापों के केन्द्रबिन्दु हैं और प्रकृति के आठ अवयव (पृथ्वी, जल, अग्नि, वायु, आकाश,** **मन, बुद्धि तथा मिथ्या अहंकार) इस पहिए की बाहरी परिधि बनाते हैं। बहिरंगा भौतिक शक्ति** **इस पहिए को विद्युत् शक्ति की भाँति घुमाती है। इस प्रकार यह पहिया बड़ी तेजी से अपनी धुरी** **या केन्द्रीय आधार अर्थात् भगवान् के चारों ओर घूमता है, जो परमात्मा तथा चरम सत्य हैं। हम** **उन्हें सादर नमस्कार करते हैं।** **तात्पर्य :** यहाँ पर अलंकारिक ढंग से बारश्बार जन्म-मृत्यु के चक्र का वर्णन हुआ है। जैसाकि *भगवद्गीता* (७.५) में कहा गया है— *अपरेयमितस्त्वन्यां प्रकृङ्क्षत विद्धि मे पराम्।* *जीवभूतां महाबाहो ययेदं धार्यते जगत्॥* सारा संसार इसलिए गतिशील है क्योंकि भगवान् का अंश-रूप जीव भौतिक शकि्त का उपयोग करता है। भौतिक शक्ति के पाश में रहकर जीवात्मा भगवान् के निर्देशन में जन्म तथा मृत्यु के चक्र पर आरूढ़ होकर चक्कर लगा रहा है। इसका केन्द्रबिन्दु परमात्मा है। जैसाकि *भगवद्गीता* (१.६१) में कहा गया है— *ईश्वर: सर्वभूतानां हृद्देशेऽर्जुन तिष्ठति।* *भ्रामयन् सर्वभूतानि यन्त्रारूढानि मायया॥* ''हे अर्जुन! भगवान् सबके हृदय में स्थित हैं और उन सारे जीवों की गति का निर्देशन कर रहे हैं, जो मानो भौतिक शक्ति से बने किसी यंत्र पर आसीन हैं।ÓÓ जीव का भौतिक शरीर बद्ध-जीव के कार्यकलापों का परिणाम है और चूँकि इसका आश्रय देने वाला परमात्मा है अतएव परमात्मा ही वास्तविकता है। इसलिए हमें चाहिए कि इस केन्द्रीय सत्य को सादर नमस्कार करें। मनुष्य को इस जगत के कार्यकलापों से दिग्भ्रमित नहीं होना चाहिए और केन्द्रीय बिन्दु अर्थात् परम सत्य को भूलना नहीं चाहिए। यही यहाँ पर ब्रह्माजी का उपदेश है।  