**न ब्राह्मणैस्तुलये भूतमन्यत्** **पश्यामि विप्रा: किमत: परं तु ।** **यस्मिन्नृभि: प्रहुतं श्रद्धयाह-** **मश्नामि कामं न तथाग्निहोत्रे ॥ २३॥** 

शब्दार्थ **** 

**न—** **नहीं** **; ब्राह्मणै:—** **ब्राह्मणों के** **; तुलये—** **मैं समान मानता हूँ** **; भूतम्—** **जीव** **; अन्यत्—** **अन्य** **; पश्यामि—** **मैं देखता हूँ** **; विप्रा:—** **हे समागत ब्राह्मणो** **; किम्—** **कुछ भी** **; अत:—** **ब्राह्मणों से** **; परम्—** **श्रेष्ठ** **; तु—** **निश्चय ही** **; यस्मिन्—** **जिनमें से** **; नृभि:—** **मनुष्यों के** **द्वारा** **; प्रहुतम्—** **यज्ञों के विधिवत् सश्पन्न होने पर दान किया गया भोजन** **; श्रद्धया—** **श्रद्धा तथा प्रेमपूर्वक** **; अहम्—** **मैं** **;** **अश्नामि—** **खाता हूँ** **; कामम्—** **परम प्रसन्नतापूर्वक** **; न—** **नहीं** **; तथा—** **उस प्रकार** **; अग्नि-होत्रे—** **अग्नियज्ञ में।** **.** 

**हे पूज्य ब्राह्मणो, जहाँ तक मेरा सश्बन्ध है, इस संसार में ब्राह्मणों के तुल्य या उनसे श्रेष्ठ** **अन्य कोई नहीं है। मैं उनके तुलना योग्य किसी को नहीं पाता। वैदिक नियमों के अनुसार यज्ञ** **करने के पीछे जो मेरा उद्देश्य है, उसे जब लोग समझ लेते हैं, तो वे मेरे निमित्त अर्पित भोग** **अत्यन्त श्रद्धा तथा प्रेमपूर्वक ब्राह्मण-मुख के द्वारा मुझे प्रदान करते हैं। इस प्रकार प्रदत्त भोजन** **को मैं अत्यन्त प्रसन्न होकर ग्रहण करता हूँ। निस्संदेह इस प्रकार से प्रदत्त भोजन को मैं अग्निहोत्र** **में होम किये भोजन की अपेक्षा अधिक प्रसन्नतापूर्वक ग्रहण करता हूँ।** **तात्पर्य :** वैदिक पद्धति के अनुसार यज्ञ समाप्ति के पश्चात् ब्राह्मणों को आमंति्रत करके उच्छिष्ट भोजन खिलाया जाता है। जब ब्राह्मण इस भोजन को खाते हैं, तो यह माना जाता है कि परमेश्वर स्वयं इसे ग्रहण कर रहे हैं। अत: योग्य ब्राह्मणों की तुलना किसी से नहीं की जा सकती। विकास की चरम सिद्धि ब्राह्मण पद पर है। ऐसी सवयता जो ब्राह्मण-संस्कृति पर आधारित नहीं है या जिसका मार्गदर्शन ब्राह्मण नहीं करते वह निश्चय ही निन्दनीय है। आजकल मानवीय सवयता इनि्द्रयतृप्ति पर आधारित है, अत: अधिक से अधिक लोग विभिन्न वस्तुओं के आदी हो रहे हैं। ब्राह्मण-संस्कृति का आदर कोई भी नहीं करता। दानवी सवयता उग्रकर्म के प्रति आसक्त है और अगाध काम-वासनाओं की तृप्ति के लिए बड़े-बड़े उद्योगों की स्थापना की जाती है। फलस्वरूप जनता सरकारी करों के कारण पीडि़त रहती है, लोग अधाॢमक हैं और वे *भगवद्गीता* में बताये गये यज्ञों को सश्पन्न नहीं करते। *यज्ञाद् भवति* *पर्जन्य:* —यज्ञ करने से बादल बनते हैं और पानी बरसता है और प्रचुर वर्षा के कारण प्रभूत अन्न उत्पन्न होता है। यदि राज्य का संचालन ब्राह्मण करें तो समाज भी *भगवद्गीता* के नियमों का पालन करे। तभी लोग सुखी होंगे। *अन्नाद् भवन्ति भूतानि* —जब पशु तथा मनुष्य प्रचुर अन्न खाते हैं, तो वे बलिष्ठ होते हैं और उनके हृदय तथा मस्तिष्क शान्त रहते हैं। तब वे आध्यात्मिक जीवन बिता सकते हैं, जो जीवन का परम लक्ष्य है।  