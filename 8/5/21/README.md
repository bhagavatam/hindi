**इत्याभाष्य सुरान्वेधा: सह देवैररिन्दम ।** **अजितस्य पदं साक्षाज्जगाम तमस: परम् ॥ २४॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; इति—** **इस प्रकार** **; आभाष्य—** **बातें करके** **; सुरान्—** **देवताओं को** **; वेधा:—** **ब्रह्माण्ड के प्रधान तथा सब को वैदिक ज्ञान प्रदान करने वाले ब्रह्माजी** **; सह—** **साथ** **; देवै:—** **देवताओं के** **; अरिम्-दम—** **सारे** **शत्रुओं (यथा इन्द्रियों) का दमन करने वाले, हे महाराज परीक्षित** **; अजितस्य—** **भगवान् के** **; पदम्—** **स्थान तक** **; साक्षात्—** **प्रत्यक्ष** **; जगाम—** **गये** **; तमस:—** **अंधकार के संसार से** **; परम्—** **परे।** **.** 

**हे समस्त शत्रुओं का दमन करने वाले महाराज परीक्षित! देवताओं से बातें करने के बाद** **ब्रह्माजी उन्हें भगवान् के धाम ले गये जो इस भौतिक जगत से परे है। भगवान् का धाम श्वेतद्वीप** **नामक टापू में है, जो क्षीर सागर में स्थित है।** **तात्पर्य :** यहाँ पर महाराज परीक्षित को *अरिन्दम* अर्थात् 'शत्रुओं का दमन करने वालाÓ कहा गया है। ऐसा नहीं है कि हमारे शत्रु शरीर के बाहर ही हैं, अपितु हमारे शरीर के भीतर भी अनेक हैं—यथा काम, क्रोध, लोभ। महाराज परीक्षित को विशेष रूप से *अरिन्दम* कहा गया है क्योंकि वे अपने राजनैतिक जीवन में सभी प्रकार के शत्रुओं का दमन करने में समर्थ थे और तरुण नृप होते हुए भी जब उन्होंने सुना कि वे सात दिनों के भीतर मरने वाले हैं, तो उन्होंने तुरन्त अपना साम्राज्य त्याग दिया। उन्होंने अपने शरीर के भीतर स्थित शत्रुओं यथा काम, क्रोध तथा लोभ के आदेशों को नहीं माना। वे उस मुनि के पुत्र पर तनिक भी क्रुद्ध नहीं हुए जिसने उन्हें शाप दिया था। प्रत्युत उस शाप को स्वीकार करते हुए उन्होंने शुकदेव गोस्वामी के सान्निध्य में मरने की तैयारी की। मृत्यु अवश्यश्भावी है, कोई भी मृत्यु की शक्ति पार नहीं पा सकता। अतएव महाराज परीकि्षत यह सब जानते हुए *श्रीमद्भागवत* सुनने के इच्छुक थे। फलस्वरूप उन्हें यहाँ *अरिन्दम* कहा गया है। एक अन्य शब्द *सुर-प्रिय* भी महत्त्वपूर्ण है। यद्यपि भगवान् कृष्ण सब पर समान भाव रखते हैं, किन्तु वे अपने भक्तों पर विशेष तौर पर कृपालु रहते हैं ( *ये भजन्ति तु मां भक्त्या मयि ते तेषु* *चाप्यहम्* )। सारे भक्त देवता होते हैं। इस संसार में दो प्रकार के लोग हैं—एक *देव* कहलाते हैं और दूसरे *असुर। पद्मपुराण* का कथन है— *द्वौ भूतसर्गौ लोकेऽस्मिन् दैव आसुर एव च।* *विष्णुभक्त: स्मृतो दैव आसुरस्तद्विपर्यय:॥* जो कोई भी भगवान् कृष्ण का भक्त है, वह देव कहलाता है और अन्य लोग, चाहे वे देवताओं के भक्त ही क्यों न हों, असुर कहलाते हैं। उदाहरणार्थ, रावण शिवजी का महान् भक्त था, किन्तु उसे असुर कहा जाता है। इसी प्रकार हिरण्यकशिपु को ब्रह्मा का महान् भक्त कहा जाता है, तो भी वह असुर था। अतएव केवल भगवान् विष्णु का भक्त *सुर* कहलाता है, *असुर* नहीं। भगवान् कृष्ण अपने भक्तों पर अत्यन्त प्रसन्न रहते हैं, भले ही ये भक्त भक्ति की चरमावस्था को प्राप्त न हों। भक्ति की निश्नतर अवस्थाओं में भी मनुष्य दिव्य होता है और यदि वह भक्ति करता रहे तो वह *देव* या *सुर* ही बना रहता है। यदि कोई इसी तरह रहे तो कृष्ण उस पर सदैव प्रसन्न रहेंगें और उसे उपदेश देंगे जिससे वह आसानी से भगवद्धाम वापस जा सके। श्रील विश्वनाथ चक्रवर्ती ठाकुर ने भौतिक जगत के क्षीरसागर स्थित भगवान् के निवास स्थान, *अजितस्य पदम्* के विषय में इस प्रकार कहा है— *पदं क्षीरोदधिस्थ श्वेतदीपं तमस: प्रकृते: परम्* —यह द्वीप श्वेतद्वीप कहलाता है, जो क्षीरसागर में है और दिव्य है। इसका इस भौतिक जगत से कोई वास्ता नहीं है। किसी शहर में सरकार का विश्राम-गृह होता है जहाँ राज्यपाल तथा अन्य महत्त्वपूर्ण सरकारी अधिकारी ठहरते हैं। ऐसा विश्राम-गृह सामान्य घर नहीं होता। इसी प्रकार से श्वेतद्वीप जो क्षीरसागर में स्थित है इसी जगत में है, किन्तु यह *परं पदम्* या दिव्य है।  