**य एकवर्णं तमस: परं त-** **दलोकमव्यक्तमनन्तपारम् ।** **आसां चकारोपसुपर्णमेन-** **मपासते योगरथेन धीरा: ॥ २९॥** 

शब्दार्थ **** 

**य:—** **जो भगवान्** **; एक-वर्णम्—** **चरम, जो शुद्ध सतोगुणी हैं** **; तमस:—** **भौतिक जगत के अंधकार को** **; परम्—** **दिव्य** **; तत्—** **वह** **; अलोकम्—** **जो देखा नहीं जा सकता** **; अव्यक्तम्—** **अप्रकट** **; अनन्त-पारम्—** **असीम, भौतिक काल तथा दिक् की माप के** **परे** **; आसाम् चकार—** **स्थित** **; उप-सुपर्णम्—** **गरुड़ की पीठ पर** **; एनम्—** **उनको** **; उपासते—** **पूजते हैं** **; योग-रथेन—** **योग के यान** **द्वारा** **; धीरा:—** **गश्भीर व्यक्ति, जो भौतिक क्षोभ से अविचलित रहते हैं।** **.** 

**भगवान् शुद्ध सत्त्व में स्थित हैं; अतएव वे एकवर्ण—ओङ्कार (प्रणव) हैं। चूँकि भगवान्** **अंधकार माने जाने वाले ²श्य जगत से परे हैं, अतएव वे भौतिक नेत्रों से नहीं दिखते। फिर भी वे** **दिक् या काल द्वारा हमसे पृथक् नहीं होते, अपितु वे सर्वत्र उपस्थित रहते हैं। अपने वाहन गरुड़** **पर आसीन उनकी पूजा क्षोभ से मुक्ति पा चुके व्यक्तियों के द्वारा योग शक्ति से की जाती है। हम** **सभी उनको सादर नमस्कार करते हैं।** **तात्पर्य :** *सत्त्वं विशुद्धं वसुदेवशब्दितम्* ( *भागवत* ४.३.२३)। इस भौतिक जगत में सतो, रजो तथा तमो—ये तीनों गुण पाये जाते हैं। इन तीनों में से सतोगुण ज्ञान का आधार है, रजोगुण ज्ञान तथा अज्ञान के मिश्रण को लाने वाला है, किन्तु तमोगुण अंधकार से पूर्ण होता है। अतएव भगवान् तमो तथा रजो गुणों से परे होते हैं। वे ऐसे पद पर होते हैं जहाँ सतोगुण या ज्ञान रजो तथा तमोगुण द्वारा विचलित नहीं होता। यह वसुदेव पद कहलाता है। इसी वसुदेव पद पर ही वासुदेव या कृष्ण प्रकट हो सकते हैं। इस प्रकार कृष्ण इस लोक में वसुदेव के पुत्ररूप में प्रकट हुए। चूँकि भगवान् प्रकृति के तीनों गुणों के परे हैं अतएव जिन लोगों में इन तीनों गुणों की प्रधानता होती है, वे उन्हें नहीं दिखते। अतएव मनुष्य को धीर बनना चाहिए या प्रकृति के गुणों द्वारा अविचलित रहना चाहिए। योग का अवयास वही कर सकता है, जो इन गुणों के विक्षोभ से मुक्त हो। अतएव योग की परिभाषा इस प्रकार की जाती है— *योग* *इन्द्रिय संयम:।* जैसा पहले बताया जा चुका है, हम सभी इन्द्रियों द्वारा विचलित होते रहते हैं। साथ ही, हम बहिरंगा शक्ति द्वारा लादे जाने वाले प्रकृति के तीन गुणों द्वारा विचलित किये जाते हैं। बद्ध जीवन में जीव जन्म-मृत्यु के चक्रवात में तेजी से घूमता है, किन्तु जब कोई *विशुद्ध सत्त्व* के दिव्य पद पर स्थित होता है, तो वह गरुड़ की पीठ पर आसीन भगवान् का दर्शन पा सकता है। ब्रह्माजी ऐसे भगवान् को सादर नमस्कार करते हैं।  