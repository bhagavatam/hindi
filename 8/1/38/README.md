**अहो असाध्वनुष्ठितं यदभिनिवेशितोऽहमिनि्द्रयैरविद्यारचितविषमविषयान्धकूपे तदलमलममुष्या वनिताया** **विनोदमृगं मां धिग्धिगिति गर्हयां चकार. ॥ ३७॥** 

शब्दार्थ **** 

**अहो—** **ओह** **; असाधु—** **अच्छा नहीं** **; अनुष्ठितम्—** **हुआ** **; यत्—** **क्योंकि** **; अभिनिवेशित:—** **पूर्णतया निमग्न** **; अहम्—** **मैं** **;** **इन्द्रियै:—** **इन्द्रिय-भोग के लिए** **; अविद्या—** **अज्ञान से** **; रचित—** **बनाया हुआ** **; विषम—** **दुखदायी** **; विषय—** **इन्द्रियभोग** **; अन्ध-** **कूपे—** **अँधेरे कुएँ में** **; तत्—** **वह** **; अलम्—** **तुच्छ** **; अलम्—** **महत्त्वहीन या अधम का** **; अमुष्या:—** **उस** **; वनिताया:—** **पत्नी का** **;** **विनोद-मृगम्—** **नाचते हुए बन्दर की तरह** **; माम्—** **मुझको** **; धिक्—** **धिक्कार है** **; धिक्—** **धिक्कार है** **; इति—** **इस प्रकार** **; गर्हयाम्—** **आलोचना** **; चकार—** **की।** **.** 

**राजा ने अपनी भत्र्सना इस प्रकार की—ओह! इन्द्रिय-भोग के कारण मैं कितना धिक्कारा** **जाने योग्य हो गया हूँ। मैं अब भौतिक सुख के अंधकूप में गिर गया हूँ। बहुत हुआ! अब मुझे** **और भोग नहीं चाहिए। तनिक मेरी ओर देखो—मैं कैसे अपनी पत्नी के हाथों में नाचने वाला** **बन्दर बन गया हूँ। इसलिए मुझे धिक्कार है।** **तात्पर्य :** महाराज प्रियव्रत के आचरण से यह अनुमान लगाया जा सकता है कि भौतिक ज्ञान की उन्नति कितनी निन्दनीय है। उन्होंने एक दूसरा सूर्य उत्पन्न करने जैसा अद्भुत कार्य किया जो रात के समय प्रकाशमान था। उन्होंने ऐसा विशाल रथ तैयार कराया था जिसके पहियों की रगड़ से विशाल समुद्र बन गये थे। ये कार्य इतने महान् हैं कि आज का वैज्ञानिक यह कल्पना भी नहीं कर सकता कि ऐसे कार्य किस प्रकार सश्पन्न हो सकते हैं। महाराज प्रियव्रत ने भौतिक क्षेत्र में अत्यन्त अद्भुत कार्य किये, किन्तु चूँकि वह इन्द्रियभोग अर्थात् राज्य के शासन तथा सुन्दर पत्नी के इशारों पर नाच रहे थे, इसलिए इन्होंने अपने आपको धिक्कारा। जब हम महाराज प्रियव्रत के इस उदाहरण पर विचार करते हैं, तो हमें पता चलता है कि भौतिक प्रगति की आधुनिक सवयता कितनी पतित है। आधुनिक तथाकथित वैज्ञानिक तथा अन्य भौतिकतावादी यह सोच कर अत्यधिक संतुष्ट हैं कि वे बड़े-बड़े पुल, सड़कें तथा मशीनें बना सकते हैं, किन्तु महाराज प्रियव्रत की तुलना में ये सारे कार्य नगण्य हैं। यदि इतने अद्भुत कार्यों के बावजूद महाराज प्रियव्रत अपने को धिक्कार सकते थे, तो हम भौतिक सवयता की तथाकथित प्रगति में कितने अधम और निन्दनीय हैं! इससे हम यह निष्कर्ष निकाल सकते हैं कि इस भौतिक जगत में फँसी हुई जीवात्माओं की समस्याओं को ऐसी उन्नति से कोई सरोकार नहीं है। दुर्भाग्यवश आज का मनुष्य अपने बंधन और निन्दनीय स्थिति को नहीं समझ सकता है और उसे यह भी पता नहीं है कि अगले जन्म में उसे किस प्रकार का शरीर धारण करना होगा। महान् राज्य, सुन्दर पत्नी तथा अद्भुत भौतिक कार्यकलाप—ये सभी आत्मसिद्धि में बाधक हैं। महाराज प्रियव्रत ने अत्यन्त निष्ठा के साथ महामुनि नारद की सेवा की थी, अत: भौतिक ऐश्वर्य स्वीकार कर लेने पर भी वे कर्म से विचलित नहीं हुए। वे पुन: कृष्णभक्त बन गये। जैसाकि *भगवद्गीता* (२.४०) में पुष्टि की गई है— *नेहाभिक्रमनाशोऽस्ति प्रत्यवायो न विद्यते।* *स्वल्पमप्यस्य धर्मस्य त्रायते महतो भयात्॥* ''कृष्णभावनामृत के लिए जो कुछ भी साधन किया जाता है, उसका न तो कभी नाश होता है और न ह्रास। इस पथ में की गई थोड़ी भी सेवा भी बड़े से बड़े संकट से बचाने के लिए पर्याप्त है।ÓÓ महाराज प्रियव्रत के जैसा संन्यास श्रीभगवान् के अनुग्रह से ही सश्भव है। सामान्य रूप से जब मनुष्य शक्तिमान होते हैं या उनके सुन्दर पत्नी, सुन्दर घर तथा भौतिक ऐश्वर्य होते हैं, तो वे अधिकाधिक फँसते जाते हैं। किन्तु महाराज प्रियव्रत ने देवर्षि नारद से शिक्षा प्राप्त की थी इसलिए तमाम बाधाओं के होते हुए भी वे अपने भीतर कृष्णभावनामृत को पुनरुज्जीवित कर सके।  