**येन चेतयते विश्वं विश्वं चेतयते न यम् ।** **यो जागॢत शयानेऽस्मिन्नायं तं वेद वेद स: ॥ ९॥** 

शब्दार्थ **** 

**श्री-मनु: उवाच—** **स्वायंभुव मनु ने उच्चारण किया** **; येन—** **जिससे (भगवान् से)** **; चेतयते—** **चेतन हो जाता है** **; विश्वम्—** **सारा** **ब्रह्माण्ड** **; विश्वम्—** **सारा ब्रह्माण्ड (भौतिक जगत)** **; चेतयते—** **चेतन होता है** **; न—** **नहीं** **; यम्—** **जिसको** **; य:—** **वह जो** **;** **जागॢत—** **सदैव जागता रहता है (सारे कार्यकलापों का साक्षी बना हुआ)** **; शयाने—** **सोते समय** **; अस्मिन्—** **इस शरीर में** **; न—** **नहीं** **; अयम्—** **यह जीव** **; तम्—** **उसको** **; वेद—** **जानता है** **; वेद—** **जानता है** **; स:—** **वह।** **.** 

**श्री-मनु ने कहा : परम पुरुष ने इस चेतन भौतिक जगत की सृष्टि की है; ऐसा नहीं है कि** **इस भौतिक जगत से उसकी उत्पति्त हुई हो। जब सब कुछ मौन रहता है, तो परम पुरुष साक्षी** **रूप में जगा रहता है। जीव उसे नहीं जानता, किन्तु वह सब कुछ जानता है।** **तात्पर्य :** यहाँ भगवान् और जीवों का अन्तर दिया गया है। *नित्यो नित्यानां चेतनश्चेतनानाम्।* वेदों के अनुसार भगवान् परम नित्य जीव हैं। परम पुरुष तथा सामान्य जीव में यही अन्तर है कि जब इस भौतिक विश्व का संहार होता है, तो सारे जीव विस्मृति में, स्वप्न में या अचेतन अवस्था में मौन रहते हैं। किन्तु परम पुरुष प्रत्येक वस्तु के साक्षी बनकर जागते रहते हैं। इस भौतिक जगत का सृजन होता है, कुछ काल तक यह बना रहता है और फिर नष्ट हो जाता है। किन्तु इन सारे परिवर्तनों के दौरान परम पुरुष जगे रहते हैं। सभी जीवों की भौतिक दशा में स्वप्न की तीन अवस्थाएँ होती हैं। जब भौतिक जगत जाग्रत रहता है और कार्यशील होता है, तो यह एक प्रकार का स्वप्न है, जाग्रत स्वप्न। जब जीव सो जाते हैं, तो वे फिर स्वप्न देखते हैं। और जब प्रलय के समय वे अचेतनावस्था में होते हैं और यह जगत अप्रकट रहता है, तो सारे जीव एक अन्य स्वप्नावस्था में प्रवेश करते हैं। अतएव वे इस भौतिक जगत में किसी भी अवस्था में स्वप्न देखते रहते हैं। किन्तु आध्याति्मक जगत में हर वस्तु जाग्रत होती है।  