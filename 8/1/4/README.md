**महतां खलु विप्रर्षे उत्तमश्लोकपादयो: ।** **छायानिर्वृतचित्तानां न कुटुश्बे स्पृहामति: ॥ ३॥** 

शब्दार्थ **** 

**महताम्—** **परम भक्तों की** **; खलु—** **निश्चय ही** **; विप्र-ऋषे—** **हे विप्रों में ऋषि** **; उत्तम-श्लोक-पादयो:—** **भगवान् के चरणकमलों** **की** **; छाया—** **छाया से** **; निर्वृत—** **तृप्त** **; चित्तानाम्—** **जिनकी चेतना** **; न—** **नहीं** **; कुटुश्बे—** **पारिवारिक सदस्यों पर** **; स्पृहा-मति:—** **आसक्ति सहित चेतना।** **.** 

**जिन सिद्ध महात्माओं ने भगवान् के चरणकमलों की शरण ली है वे उन चरणकमलों की** **छाया से पूर्णतया तृप्त हैं। उनकी चेतना कभी भी कुटुश्बीजनों में आसक्त नहीं हो सकती।** **तात्पर्य :** श्रील नरोत्तमदास ठाकुर ने गाया है— *निताइ पद-कमल, कोटिचन्द्र सुशीतल, ये छायाय* *जगत जुड़ाय।* उन्होंने भगवान् नित्यानन्द के चरणकमलों की छाया को इतना शीतल तथा सुन्दर बताया है कि भौतिक कार्यों की अग्नि से सदैव संतप्त रहने वाले समस्त भौतिक वादी उन चरणकमलों की छाया में आकर पूरी-पूरी राहत पाते हैं और तृप्त हो जाते हैं। गृहस्थजीवन तथा आध्यात्मिक जीवन का अन्तर वही समझ सकता है, जिसने परिवार में रहकर कष्ट भोगे हैं। अत: जो एक बार भगवान् के चरणकमलों की शरण में पहुँच जाता है, वह फिर गृहस्थ जीवन के कार्यकलापों के प्रति आकृष्ट नहीं होता। जैसाकि *भगवद्गीता* (२.९) में कहा गया है— *परं ²ष्ट्वा निवर्तते* —अच्छा स्वाद चखने के पश्चात् मनुष्य निश्न कार्यों का त्याग कर देता है। इस प्रकार भगवान् के चरणकमलों की शरण में आते ही मनुष्य गृहस्थ जीवन से विरक्त हो जाता है।  