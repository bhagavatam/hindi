**स्वारोचिषो द्वितीयस्तु मनुरग्ने: सुतोऽभवत् ।** **द्युमत्सुषेणरोचिष्मत्प्रमुखास्तस्य चात्मजा: ॥ १९॥** 

शब्दार्थ **** 

**स्वारोचिष:—** **स्वारोचिष** **; द्वितीय:—** **दूसरा** **; तु—** **निस्सन्देह** **; मनु:—** **मनु** **; अग्ने:—** **अग्नि का** **; सुत:—** **पुत्र** **; अभवत्—** **बना** **;** **द्युमत्—** **द्युमत्** **; सुषेण—** **सुषेण** **; रोचिष्मत्—** **रोचिष्मत्** **; प्रमुखा:—** **इत्यादि** **; तस्य—** **उसके (स्वारोचिष के)** **; च—** **भी** **; आत्म-** **जा:—** **पुत्र।** **.** 

**अग्नि का पुत्र स्वारोचिष दूसरा मनु बना। उसके अनेक पुत्रों में द्युमत्, सुषेण तथा रोचिष्मत्** **प्रमुख थे।** **तात्पर्य :** *मन्वन्तरं मनुर्देवा मनुपुत्रा: सुरेश्वर:।* *ऋषयोंऽशावतारश्च हरे: षड्विधमुच्यते॥* भगवान् के अनेक अवतार हैं। मनु, *मनुपुत्रा:* (मनु के पुत्र) स्वर्ग लोकों का राजा तथा सप्तॢष—ये सभी भगवान् के अंशावतार हैं। स्वयं मनु, उनके पुत्र प्रियव्रत तथा उत्तानपाद, दक्ष द्वारा उत्पन्न देवता तथा मरीचि जैसे ऋषि—ये सभी स्वायंभुव मनु के राज्यकाल में भगवान् के अंशावतार थे। उस काल में भगवान् के अवतार यज्ञ ने स्वर्गलोकों के शासन का राज्यभार सँभाला। अगला मनु स्वारोचिष था। अगले ग्यारह श्लोकों में मनुओं, ऋषियों तथा देवताओं का और विस्तृत वर्णन हुआ है।  