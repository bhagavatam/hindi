 

शब्दार्थ **** 

**राजा उवाच—** **राजा परीक्षित ने कहा** **; प्रिय-व्रत:—** **राजा प्रियव्रत** **; भागवत:—** **परमभक्त** **; आत्म-आराम:—** **आत्म-साक्षात्कार में** **रुचि रखनेवाला** **; कथम्—** **क्यों** **; मुने—** **हे मुनि** **; गृहे—** **घर पर** **; अरमत—** **भोग किया** **; यत्-मूल:—** **जिसे मूल कारण मानते हुए** **;** **कर्म-बन्ध:—** **सकाम कर्मों का बन्धन** **; पराभव:—** **उद्देश्य की पराजय।** **.** 

**राजा परीक्षित ने शुकदेव गोस्वामी से पूछा—हे मुनिवर, परम आत्मदर्शी भगवद्भक्त राजा** **प्रियव्रत ने ऐसे गृहस्थ जीवन में रहना क्यों पसन्द किया, जो कर्म-बन्धन (सकाम कर्म) का** **मूल कारण तथा मानव जीवन के उद्देश्य को पराजित करने वाला है?** **तात्पर्य :** *भागवत* के चतुर्थ स्कंध में श्रील शुकदेव गोस्वामी ने बताया है कि नारद मुनि ने प्रियव्रत को मानव जीवन के उद्देश्य के विषय में पूर्णतया उपदिष्ट किया था। मानव जीवन का उद्देश्य आत्म- साक्षात्कार करने के पश्चात् क्रमश: भगवान् के धाम को वापस जाना है। जब नारद मुनि राजा को इस सश्बन्ध में पूर्णतया उपदेश दे चुके थे, तो फिर उन्होंने भवबन्धन के मूल कारण गृहस्थजीवन में पुन: प्रवेश क्यों किया? महाराज परीकि्षत अत्यन्त विस्मित थे कि आत्म-साक्षात्कार करने वाले तथा भगवान् के प्रथम कोटि के भक्त राजा प्रियव्रत गृहस्थजीवन में कैसे रहे। भक्त को गृहस्थजीवन के लिए वस्तुत: कोई आकर्षण नहीं होता, किन्तु आश्चर्य है कि राजा प्रियव्रत ने गृहस्थजीवन का बहुत अधिक भोग किया। कोई यह तर्क कर सकता है कि गृहस्थजीवन का भोग क्यों अनुचित है? इसका उत्तर यह है कि गृहस्थजीवन में प्राणी सकाम कर्म के फल से बँध जाता है। गृहस्थजीवन का सार इन्द्रिय-सुख है और जब तक मनुष्य इन्द्रिय-सुख प्राप्त करने की दिशा में मन को लगाता रहता है, तब तक वह कर्म- फल से बँधा रहता है। आत्म-साक्षात्कार के प्रति ऐसी अनभिज्ञता ही मानव जीवन की सबसे बड़ी पराजय है। यह मनुष्य जीवन विशेषरूप से कर्मबन्धन से बाहर निकलने के लिए प्राप्त होता है, किन्तु जब तक मनुष्य जीवन के उद्देश्य को विस्मृत करता हुआ सामान्य पशु की तरह आचरण अर्थात् आहार, निद्रा, भय तथा मैथुन—करता है तब तक वह बद्ध जीवन में फंसा रहता है। ऐसा जीवन *स्वरूप-* *विस्मृति* अर्थात् अपनी वास्तविक वैधानिक स्थिति को भूलना कहलाता है। इसीलिए वैदिक सवयता में जीवन का शुभारश्भ ब्रह्मचारी के रूप में होता था। ब्रह्मचारी का परम कर्तव्य होता था कि वह संयम का पालन करे और संभोग से विरत रहे। अत: यदि कोई ब्रह्मचर्य के नियमों में पूर्णत: प्रशिक्षित होता है, तो फिर वह गृहस्थजीवन में प्रवेश नहीं करता। तब वह नैष्ठिक ब्रह्मचारी कहलाता है, जिसका अर्थ है पूर्ण ब्रह्मचर्य। इस प्रकार राजा परीक्षित आश्चर्यचकित थे कि नैष्ठिक ब्रह्मचर्य के नियमों में प्रशिक्षित होकर भी महाराज प्रियव्रत ने गृहस्थ आश्रम में क्यों प्रवेश किया? इस श्लोक में *भागवत आत्माराम:* शब्द अत्यन्त महत्त्वपूर्ण हैं। यदि कोई भगवान् के ही समान आत्मतुष्ट होता है, तो उसे *भागवत आत्माराम:* कहा जाता है। तुष्टि कई प्रकार की होती है। कर्मीजन अपने सकाम कर्मों से, ज्ञानीजन ब्रह्मज्योति में मिल जाने तथा भक्तजन भगवान् की सेवा में तत्पर रहने से तुष्ट रहते हैं। भगवान् आत्मतुष्ट रहते हैं, क्योंकि वे परम ऐश्वर्यवान् हैं और जो उनकी सेवा करने से संतुष्ट होता है, वह *भागवत आत्माराम:* कहलाता है। *मनुष्याणां सहस्रेषु* —हजारों पुरुषों में से कोई एक पुरुष मुक्ति के लिए प्रयत्न करता है और हजारों ऐसे प्रयत्न करने वाले पुरुषों में किसी एक को इस संसार की चिन्ताओं से मुक्ति मिल पाती है तथा वह आत्मतुष्ट हो पाता है। किन्तु यह तुष्टि भी अनन्तिम तुष्टि नहीं होती। ज्ञानी तथा कर्मी सकाम होते हैं और योगी भी, किन्तु भक्त निष्काम होते हैं। भगवान् की सेवा में जो तुष्टि होती है उसे *अकाम* कहते हैं और यही परम तुष्टि है। इसीलिए महाराज परीक्षित ने जिज्ञासा की कि जो परम पद पर रह कर पूर्ण तुष्ट रहा हो वह गृहस्थजीवन से कैसे तुष्ट हो सकता था? इस श्लोक में आगत *पराभव* शब्द भी उल्लेखनीय है। जब कोई पुरुष गृहस्थजीवन में तुष्ट रहता है, तो वह अभागा होता है। क्योंकि ईश्वर के साथ अपने सश्बन्ध को भूल चुका होता है। प्रह्लाद महाराज ने बताया है कि गृहस्थजीवन के कार्य-कलापों में मनुष्य किस प्रकार उलझता जाता है। *आत्मपातं गृहं अन्धकूपम्* —गृहस्थ जीवन अंधकूप के समान है। यदि कोई इस कूप में गिर जाता है, तो उसकी आत्मिक मृत्यु अवश्यश्भावी है। अगले श्लोक में यह बताया गया है कि गृहस्थजीवन बिताते हुए भी महाराज प्रियव्रत किस प्रकार मुक्त परमहंस बने रहे।  