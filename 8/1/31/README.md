**यावदवभासयति सुरगिरिमनुपरिक्रामन्भगवानादित्यो वसुधातलमर्धेनैव प्रतपत्यर्धेनावच्छादयति तदा हि** **भगवदुपासनोपचितातिपुरुषप्रभावस्तदनभिनन्दन्समजवेन रथेन ज्योतिर्मयेन रजनीमपि दिनं करिष्यामीति** **सप्तकृत्वस्तरणिमनुपर्यक्रामद्द्वितीय इव पतङ्ग:. ॥ ३०॥** 

शब्दार्थ **** 

**यावत्—** **जब तक** **; अवभासयति—** **प्रकाश देता है** **; सुर-गिरिम्—** **सुमेरु पर्वत की** **; अनुपरिक्रामन्—** **परिक्रमा करते हुए** **;** **भगवान्—** **परम शक्तिमान** **; आदित्य:—** **सूर्यदेव** **; वसुधा-तलम्—** **अधोलोक पर** **; अर्धेन—** **आधे से** **; एव—** **निश्चय ही** **; प्रतपति—** **तप्त करता है** **; अर्धेन—** **आधे से** **; अवच्छादयति—** **अँधेरे से ढके रहता है, अँधेरा करता है** **; तदा—** **उस समय** **; हि—** **निश्चय ही** **;** **भगवत्-उपासना—** **भगवान् की उपासना द्वारा** **; उपचित—** **उन्हें पूरी तरह प्रसन्न करके** **; अति-पुरुष—** **परम पुरुष** **; प्रभाव:—** **प्रभाव** **; तत्—** **वह** **; अनभिनन्दन्—** **बिना प्रशंसा किये** **; समजवेन—** **समान बलशाली के द्वारा** **; रथेन—** **रथ पर** **; ज्योति:-मयेन—** **ज्योतिर्मय, प्रकाशवान्** **; रजनीम्—** **रात्रि को** **; अपि—** **भी** **; दिनम्—** **दिन** **; करिष्यामि—** **बना दूँगा** **; इति—** **इस प्रकार** **; सप्त-कृत्—** **सात बार** **; वस्तरणिम्—** **सूर्य की कक्ष्या का अनुगमन करते हुए** **; अनुपर्यक्रामत्—** **परिक्रमा करते हुए** **; द्वितीय:—** **दूसरा** **; इव—** **स²श** **; पतङ्ग:—** **सूर्य।** **.** 

**इस प्रकार सुचारु रूप से राज्य करते हुए राजा प्रियव्रत एक बार परम बलशाली सूर्यदेव की** **परिक्रमा से असन्तुष्ट हो गये। सूर्यदेव अपने रथ पर आरूढ़ होकर सुमेरु पर्वत की परिक्रमा करते** **हुए समस्त लोकों को प्रकाशित करते हैं, किन्तु जब सूर्य उत्तर दिशा में रहता है, तो दकि्षण भाग** **को कम प्रकाश मिलता है और जब सूर्य दक्षिण दिशा में रहता है, तो उत्तर भाग को कम प्रकाश** **मिलता है। राजा प्रियव्रत को यह स्थिति नहीं भायी इसलिए उन्होंने संकल्प किया कि ब्रह्माण्ड** **के उस भाग में जहाँ रात्रि है, वहाँ वे दिन कर देंगे। उन्होंने एक प्रकाशमान रथ पर चढ़कर** **सूर्यदेव की कक्ष्या का पीछा करके अपनी इच्छा पूर्ण की। वे ऐसे विस्मयजनक कार्यकलाप** **इसीलिए कर पाये, क्योंकि उन्होंने भगवान् की उपासना के द्वारा शौर्य अॢजत किया था।** **तात्पर्य :** बँगला में एक कहावत है कि वह इतना बलवान है कि चाहे, तो रात को दिन और दिन को रात कर दे। यह कहावत प्रियव्रत के शौर्य के कारण ही प्रचलित है। उनके कार्यों से यह पता चलता है कि भगवान् की उपासना से वे कितने शकि्तशाली हो गये थे। भगवान् कृष्ण को योगेश्वर कहा गया है *भगवद्गीता* (१८.७८) में कहा गया है कि जहाँ जहाँ योगेश्वर रहते हैं वहाँ वहाँ विजय, धन तथा ऐश्वर्य रहते हैं ( *यत्र योगेश्वर: कृष्ण:* )। भक्ति इतनी बलशाली होती है। जब भक्त की मनोकामना पूर्ण होती है, तो वह उसकी निजी शक्ति से नहीं, वरन् शक्ति के स्वामी (योगेश्वर कृष्ण) के अनुग्रह से होती है। उनके अनुग्रह से भक्त को ऐसी आश्चर्यजनक वस्तुएँ प्राप्त हो सकती हैं जिनकी बड़े से बड़े वैज्ञानिक कल्पना तक नहीं कर सकते। इस श्लोक के वर्णन से ऐसा लगता है कि सूर्य घूमता है। आधुनिक ज्योतिॢवदों के अनुसार सूर्य एक स्थान पर स्थिर है और सौर मण्डल से घिरा हुआ है, किन्तु यहाँ हम पाते हैं कि सूर्य स्थिर नहीं हैं, वह अपनी नियत कक्ष्या में चक्कर लगा रहा है। इस कथन की पुष्टि *ब्रह्म-संहिता* (.२) से होती है— *यस्याज्ञया भ्रमति संभृत-काल-चक्र:* —सूर्य भगवान् की आज्ञा के अनुसार स्थिर कक्ष्या में घूमता है। वैदिक साहित्य के नक्षत्र-विज्ञान अथवा ज्योतिर्वेद के अनुसार सूर्य छ: मास तक सुमेरु पर्वत के उत्तर में और छ: मास दक्षिण में घूमता रहता है। इस ग्रह (पृथ्वी) में यह हमारा व्यावहारिक अनुभव है कि जब उत्तर में ग्रीष्म ऋतु होती है, तो दकि्षण में शीत ऋतु रहती है। इसी प्रकार इसके विपरीत भी होता है। कभी-कभी आधुनिक विज्ञानी दावा करते हैं कि उन्होंने सूर्य के सारे अवयवों का पता लगा लिया है, किन्तु फिर भी वे प्रियव्रत के समान दूसरा सूर्य प्रदान नहीं कर सकते। यद्यपि पि्रयव्रत महाराजने सूर्य के समान एक तेजस्वी रथ का आविष्कार कर लिया था, किन्तु उनकी इच्छा सूर्यदेव से प्रतिस्पर्धा करने की नहीं थी क्योंकि एक वैष्णव दूसरे को नीचा दिखाने का प्रयत्न नहीं करता। उनका उद्देश्य अधिकाधिक भौतिक लाभ प्रदान करना था। श्रील विश्वनाथ चक्रवर्ती ठाकुर की टिप्पणी है कि महाराज प्रियव्रत के तेजस्वी सूर्य की किरणें अप्रैल तथा मई के महीनों में चन्द्रमा के समान सुहावनी थीं जबकि अक्टूबर तथा नवश्बर में प्रात: तथा सायंकाल इस सूर्य से सूर्यप्रकाश की अपेक्षा अधिक ताप प्राप्त होता था। संक्षेप में यह कहा जा सकता है कि महाराज प्रियव्रत अत्यन्त बलशाली थे और उनके कार्यों (चरित्र) से उनका शौर्य चातुॢदक फैल गया था।  