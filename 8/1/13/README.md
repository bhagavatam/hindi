**न तस्य कश्चित्तपसा विद्यया वा** **न योगवीर्येण मनीषया वा ।** **नैवार्थधर्मै: परत: स्वतो वा** **कृतं विहन्तुं तनुभृद्विभूयात् ॥ १२॥** 

शब्दार्थ **** 

**न—** **कभी नहीं** **; तस्य—** **उसका** **; कश्चित्—** **कोई भी** **; तपसा—** **तप से** **; विद्यया—** **विद्या से** **; वा—** **अथवा** **; न—** **कभी नहीं** **;** **योग—** **योगबल से** **; वीर्येण—** **शारीरिक बल से** **; मनीषया—** **बुद्धि से** **; वा—** **अथवा** **; न—** **कभी नहीं** **; एव—** **निश्चय ही** **; अर्थ—** **भौतिक ऐश्वर्य से** **; धर्मै:—** **धर्म से** **; परत:—** **किसी बाह्य शकि्त से** **; स्वत:—** **अपने प्रयास से** **; वा—** **अथवा** **; कृतम्—** **आज्ञा** **;** **विहन्तुम्—** **टालने में** **; तनु-भृत्—** **भौतिक देह स्वीकार करने वाला जीवात्मा** **; विभूयात्—** **समर्थ है।** **.** 

**भगवान् की आज्ञा को कोई न तो तपोबल, वैदिक शिक्षा, योगबल, शारीरिक बल या** **बुद्धिबल से टाल सकता है, न ही कोई अपने धर्म की शक्ति या भौतिक ऐश्वर्य से अथवा किसी** **अन्य उपाय से, न स्वयं या न पराई सहायता से परमात्मा के आदेशों को चुनौती दे सकता है।** **ब्रह्मा से लेकर एक चींटी तक, किसी भी जीवात्मा के लिए ऐसा कर पाना सश्भव नहीं है।** **तात्पर्य :** *गर्ग उपनिषद्* में गर्गमुनि अपनी पत्नी से कहते हैं— *एतस्य वा अक्षरस्य प्रशासने गॢग* *सूर्याचन्द्रमसौ विधृतौ तिष्ठत:* —''हे गर्गी! प्रत्येक वस्तु भगवान् के वश में है। यहाँ तक कि सूर्य-चन्द्र तथा अन्य नियन्ता एवं देवतागण, यथा ब्रह्मा तथा इन्द्र, सभी उनके वश में हैं।ÓÓ चाहे सामान्य मनुष्य हो या पशु, जिस किसी ने भौतिक देह धारण की है, वह भगवान् की नियंत्रण-सीमा से बाहर नहीं रह सकता। भौतिक देह में इन्द्रियाँ सश्मिलित हैं, किन्तु तथाकथित वैज्ञानिकों की इन्द्रिय-गतिविधियाँ निरर्थक लगती हैं क्योंकि वे ईश्वर के नियम अथवा प्रकृति के नियमों से विमुक्त होना चाहते हैं। *भगवद्गीता* से (७.१४) भी इसकी पुष्टि होती है। *मम माया दुरत्यया* —प्रकृति के नियंत्रण को पार कर पाना दुस्तर है, क्योंकि इसके पीछे भगवान् का हाथ रहता है। कभी-कभी हम अपने तप, त्याग तथा योगबल पर गर्व करते हैं, किन्तु यहाँ यह स्पष्ट कहा गया है कि भगवान् के नियमों तथा आदेशों का उल्लंघन कोई नहीं कर सकता। चाहे योग शक्ति से हो, वैज्ञानिक शिक्षा से हो अथवा तपोबल से हो। यह असश्भव है। यहाँ *मनीषया* (बुद्धि से) शब्द का विशेष महत्त्व है। प्रियव्रत तर्क कर सकते थे कि ब्रह्मा उनसे गृहस्थ जीवन तथा राजपाट स्वीकार करने का अनुरोध कर रहे हैं, जबकि नारद मुनि ने उनसे गृहस्थ जीवन में न प्रवेश करने तथा भौतिक मामलों में न उलझनें का उपदेश दिया था। इनमें से किसे स्वीकार किया जाये? यह प्रियव्रत के समक्ष उलझन थी, क्योंकि ब्रह्माजी तथा नारद मुनि दोनों ही प्रामाणिक महाजन हैं। इन परिस्थितियों के अन्तर्गत *मनीषया* शब्द का प्रयोग अत्यन्त उपयुक्त है क्योंकि इससे सूचित होता है कि नारद मुनि तथा ब्रह्मा दोनों ही उपदेश देने के लिए अधिकृत थे, अत: प्रियव्रत इनमें से किसी की उपेक्षा नहीं कर सकते थे, किन्तु उन्हें दोनों का उपदेश पालन करने के लिए अपनी बुद्धि का उपयोग करना था। ऐसी दुविधाओं को हल करने के लिए श्रील रूप गोस्वामी ने बुद्धि का अत्यन्त स्पष्ट स्वरूप प्रस्तुत किया है। उनका कथन है— *अनासक्तस्य विषयान् यथार्हम् उपयुञ्जत:।* *निर्बन्ध: कृष्णसश्बन्धे युक्तं वैराग्यमच्युते॥* *विषयान्* अर्थात् भौतिक व्यापारों को बिना आसक्ति के स्वीकार करना चाहिए और प्रत्येक वस्तु ईश्वर की सेवा से जोड़ दी जानी चाहिए। यही वास्तविक बुद्धि (मनीषा) है। यदि कोई कृष्ण की सेवा के लिए प्रत्येक वस्तु को स्वीकार करता है, तो भौतिक जगत में गृहस्थ होना या राजा होना हानिकर नहीं है। इसके लिए विमल बुद्धि की आवश्यकता है। मायावादी दार्शनिक कहते हैं— *ब्रह्म सत्यं* *जगन्मिथ्या* —यह संसार मिथ्या है और केवल परब्रह्म ही सत्य है। किन्तु ब्रह्मा तथा महामुनि नारद की परश्परा का अर्थात् ब्रह्मसश्प्रदाय का बुद्धिमान भक्त इस जगत को मिथ्या नहीं मानता। जिसकी भगवान् ने सृष्टि की वह मिथ्या कैसे हो सकती है, किन्तु सुख के लिए उसका उपयोग अवश्य ही मिथ्या है। जैसाकि *भगवद्गीता* (.२९) में कहा गया है कि प्रत्येक वस् तु भगवान् के भोग के निमित्त है। *भोक्तारंयज्ञतपसां सर्वलोकमहेश्वरम्* —भगवान् सश्पूर्ण यज्ञ तथा तप के परम भोक्ता हैं, अत: उनके भोग तथा सेवा के निमित्त ही प्रत्येक वस्तु होनी चाहिए। अनुकूल या प्रतिकूल परिस्थितियों का ध्यान न रखते हुए प्रत्येक वस्तु का उपभोग परमेश्वर की सेवा के लिए करना चाहिए। अपनी बुद्धि का यही उचित उपयोग है।  