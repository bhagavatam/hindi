**स तत्र तत्र गगनतल उडुपतिरिव विमानावलिभिरनुपथममरपरिवृढैरभिपूज्यमान: पथि पथि च वरूथश:** **सिद्धगन्धर्वसाध्यचारणमुनिगणैरुपगीयमानो गन्धमादनद्रोणीमवभासयन्नुपससर्प. ॥ ८॥** 

शब्दार्थ **** 

**स:—** **वह (भगवान् ब्रह्मा)** **; तत्र तत्र—** **यहाँ वहाँ** **; गगन-तले—** **आकाश मंडप के नीचे** **; उडु-पति:—** **चन्द्रमा** **; इव—** **स²श** **;** **विमान-आवलिभि:—** **अपने-अपने विमानों में** **; अनुपथम्—** **पथ में** **; अमर—** **देवताओं के** **; परिवृढै:—** **नायकों द्वारा** **;** **अभिपूज्यमान:—** **पूजित होकर** **; पथि पथि—** **एक के बाद एक पथ पर** **; च—** **भी** **; वरूथश:—** **समूहों में** **; सिद्ध—** **सिद्धलोक के** **वासियों द्वारा** **; गन्धर्व—** **गन्धर्वलोक के वासियों द्वारा** **; साध्य—** **साध्यलोक के वासियों द्वारा** **; चारण—** **चारणलोक के वासियों** **द्वारा** **; मुनि-गणै:—** **तथा मुनियों के द्वारा** **; उपगीयमान:—** **पूजित होकर** **; गन्ध-मादन—** **उस लोक का जहाँ गंधमादन पर्वत है** **;** **द्रोणीम्—** **घाटी या किनारे को** **; अवभासयन्—** **प्रकाशित करते हुए** **; उपससर्प—** **पहुँचा।** **.** 

**ज्योंही भगवान् ब्रह्मा अपने वाहन हंस पर आरूढ होकर नीचे उतरे, तो सिद्धलोक,** **गंधर्वलोक, साध्यलोक तथा चारणलोक के समस्त वासी तथा मुनि एवं अपने-अपने विमानों में** **उड़ते हुए देवताओं ने आकाशमण्डल के नीचे एकत्र होकर उनका स्वागत किया और पूजा की।** **विभिन्न लोकों के वासियों से आदर तथा स्तवन पाकर भगवान् ब्रह्मा ऐसे प्रतीत हो रहे थे मानों** **प्रकाशमान नक्षत्रों से घिरा हुआ पूर्ण चन्द्रमा हो। तब ब्रह्माजी का विशाल हंस गंधमादन की** **घाटी में प्रियव्रत के पास पहुँचा जहाँ वे बैठे हुए थे।** **तात्पर्य :** इस वर्णन से ऐसा प्रतीत होता है कि देवताओं के लोकों के बीच नियमित अन्तग्र्रहीय यात्रा होती है। एक अन्य महत्त्वपूर्ण बात यह भी प्रकट होती है कि एक ऐसा लोक भी है, जो पर्वतों से अधिकतर आच्छादित है, जिनमें से गन्धमादन पर्वत एक है। इस पर्वत पर प्रियव्रत, नारद तथा स्वायंभुव मनु—ये तीन महापुरुष आसीन थे। *ब्रह्म-संहिता* के अनुसार प्रत्येक ब्रह्माण्ड विभिन्न लोकों से पूरित है और प्रत्येक लोक का अपना अद्वितीय ऐश्वर्य है। उदाहरणार्थ, सिद्धलोक के सभी वासी योगशक्तियों में अत्यधिक सिद्ध हैं। वे विमानों या अन्य उडऩे वाले यानों के बिना ही एक ग्रह से दूसरे तक उड़ान भर सकते हैं। इसी तरह गन्धर्वलोक के वासी गायन विद्या में कुशल हैं और साध्यलोक के वासी महान् साधु हैं। निस्सन्देह, अन्तग्र्रहीय व्यवस्था का अस्तित्व है तथा एक ग्रह के वासी दूसरे ग्रह को जाते रहते हैं। लेकिन पृथ्वी पर अभी तक कोई ऐसी मशीन आविष्कृत नहीं हो पायी जो एक ग्रह से दूसरे को जा सके, यद्यपि चन्द्रमा तक सीधे जाने का असफल प्रयास किया गया है।  