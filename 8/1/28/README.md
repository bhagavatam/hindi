**तस्मिन्नु ह वा उपशमशीला: परमर्षय: सकलजीवनिकायावासस्य भगवतो वासुदेवस्य भीतानां** **शरणभूतस्य श्रीमच्चरणारविन्दाविरतस्मरणाविगलितपरमभक्तियोगानुभावेन परिभावितान्तर्हृदयाधिगते** **भगवति सर्वेषां भूतानामात्मभूते प्रत्यगात्मन्येवात्मनस्तादात्श्यमविशेषेण समीयु:. ॥ २७॥** 

शब्दार्थ **** 

**तस्मिन्—** **उस परमहंस आश्रम में** **; उ—** **निश्चय ही** **; ह—** **इतना प्रसिद्ध** **; वा—** **निश्चय ही** **; उपशम-शीला:—** **संन्यास आश्रम में** **;** **परम-ऋषय:—** **महान् ऋषि** **; सकल—** **समस्त** **; जीव—** **जीवात्माओं का** **; निकाय—** **समूह** **; आवासस्य—** **निवास का** **; भगवत:—** **भगवान्** **; वासुदेवस्य—** **भगवान् वासुदेव का** **; भीतानाम्—** **जो भौतिक अस्तित्व के कारण भयभीत हैं, उनका** **; शरण-भूतस्य—** **जो एकमात्र शरण है** **; श्रीमत्—** **भगवान् का** **; चरण-अरविन्द—** **चरणकमल** **; अविरत—** **निरन्तर** **; स्मरण—** **स्मरण** **; अविगलित—** **निष्कलुषित** **; परम—** **परम** **; भक्ति-योग—** **भक्ति का** **; अनुभावेन—** **बल से** **; परिभावित—** **शुद्धीकृत, विमल** **; अन्त:—** **भीतरी** **;** **हृदय—** **हृदय** **; अधिगते—** **देखा हुआ** **; भगवति—** **भगवान्** **; सर्वेषाम्—** **सब** **; भूतानाम्—** **भूतात्माओं में से** **; आत्म-भूते—** **शरीर के** **भीतर स्थित** **; प्रत्यक्—** **प्रत्यक्ष** **; आत्मनि—** **परम-आत्मा में** **; एव—** **निश्चय ही** **; आत्मन:—** **अपना** **; तादात्श्यम्—** **गुण में एक समान** **;** **अविशेषेण—** **बिना अन्तर के** **; समीयु:—** **साक्षात्कार किया।** **.** 

**जीवन प्रारश्भ से ही संन्यास आश्रम में रहकर ये तीनों अपनी इन्द्रियों को पूर्णतया वश में** **करते हुए महान सन्त हो गये। उन्होंने अपने मन को उन भगवान् के चरणकमलों में सदैव केन्द्रित** **रखा, जो समस्त जीवात्माओं के विश्रामस्थल (आश्रय) हैं और वासुदेव नाम से विलयात हैं। जो** **भव-स्थिति से भयभीत हैं उनके लिए भगवान् वासुदेव ही एकमात्र शरण हैं। भगवान् के** **चरणकमलों का निरन्तर ध्यान धारण करने के कारण महाराज प्रियव्रत के ये तीनों पुत्र शुद्ध** **भक्ति से सिद्ध बन गये। वे अपनी भक्ति के बल से परमात्मा के रूप में प्रत्येक के हृदय में** **निवास करने वाले भगवान् का प्रत्यक्ष दर्शन कर सके और इसका अनुभव कर सके कि उनमें** **तथा भगवान् में, गुण के अनुसार, कोई अन्तर नहीं है।** **तात्पर्य :** संन्यासी जीवन में *परमहंस* अवस्था सर्वोच्च है। संन्यास की चार अवस्थाएँ होती हैं— *कुटीचक, बहूदक, परिव्राजकाचार्य* तथा *परमहंस* । वैदिक प्रणाली के अनुसार संन्यास आश्रम स्वीकार कर लेने पर गाँव के बाहर कुटी में रहना होता है और भोजन आदि आवश्यक वस्तुएँ घर से भेजी जाती हैं। यह *कुटीचक* अवस्था है। जब संन्यासी और आगे बढ़ता है, तो वह घर की कोई वस्तु स्वीकार नहीं करता, वरन् वह अपना भोजन आदि आवश्यक पदार्थ कई स्थानों से एकत्र करता है। यह प्रणाली *माधुकरी* कहलाती है, जिसका शाब्दिक अर्थ है ''भौंरों की वृत्ति।ÓÓ जिस प्रकार भौंरे थोड़ा- थोड़ा करके अनेक पुष्पों से मधु संचित करते हैं उसी प्रकार से संन्यासी को द्वार-द्वार जाकर भिक्षा माँगनी चाहिए और प्रत्येक घर से थोड़ा ही ग्रहण करना चाहिए। यह *बहूदक* अवस्था कहलाती है। अधिक अनुभवी होने पर संन्यासी भगवान् वासुदेव की महिमा का उपदेश देने के लिए विश्वभर का भ्रमण करता है। तब वह *परिव्राजकाचार्य* कहलाता है। संन्यासी को *परमहंस* अवस्था तब प्राप्त होती है, जब वह अपना उपदेश-कार्य समाप्त करके अध्यात्म जीवन बिताने के उद्देश्य से एक स्थान पर टिक जाता है। सच्चा परमहंस वह है, जो अपनी इन्द्रियों को पूर्णतया वश में रखता है और ईश्वर की शुद्ध सेवा में लगा रहता है। अत: प्रियव्रत के ये तीनों पुत्र प्रारश्भ से ही परमहंस अवस्था को प्राप्त थे। ईश्वर की सेवा में तल्लीन रहने के कारण उनकी इन्द्रियाँ उन्हें विचलित नहीं कर सकती थीं। इसीलिए तीनों भाइयों को इस श्लोक में *उपशमशीला:* कहा गया है। *उपशम* का अर्थ है ''पूर्णत: दमित।ÓÓ चूँकि उन्होंने अपनी इन्द्रियों को पूर्णत: दमित कर लिया था इसलिए वे महान् साधु तथा ऋषि माने जाते हैं। इन्द्रियों को दमित करने के अनन्तर तीनों भाइयों ने अपना मन वासुदेव श्रीकृष्ण के चरणकमलों में लगा दिया। जैसाकि *भगवद्गीता* (७.१९) में कहा गया है— *वासुदेव: सर्वम् इति* —अर्थात् वासुदेव के चरणकमल ही सर्वस्व हैं। भगवान् वासुदेव समस्त जीवात्माओं के आगार हैं। जब इस विराट जगत का लय हो जाता है, तो समस्त जीवात्मनाएँ गर्भोदकशायी विष्णु की परम देह में प्रविष्ट होती हैं, जो महाविष्णु में लीन हो जाते हैं। ये दोनों विष्णुतत्त्व वासुदेव तत्त्व ही हैं; इसीलिए कवि, महावीर तथा सवन—ये तीनों भगवान् वासुदेव श्रीकृष्ण के चरणारविन्द में सदैव ध्यानस्थ रहे। इस प्रकार वे वह समझ सके कि हृदय में स्थित परम आत्मा भगवान् ही है और वे अपने स्वरूप को उनमें पा सके। इसका आशय यह है कि केवल शुद्ध भकि्त से पूर्ण आत्म-साक्षात्कार किया जा सकता है। इस श्लोक में वॢणत *परम-भक्ति-योग* का यह भावार्थ है कि अमिश्रित (अनन्य) भकि्त के बल पर जीवात्मा के लिए ईश्वर की सेवा के अतिरिक्त अन्य कोई कार्य नहीं रहता, जैसाकि *भगवद्गीता* में कहा गया है ( *वासुदेव: सर्वम् इति* )। *परम-भक्ति-योग* से मनुष्य स्वत: देहात्मबुद्धि से उबर सकता है और भगवान् का प्रत्यक्ष दर्शन कर सकता है। इसकी पुष्टि *ब्रह्मंसहिता* में हुई है— *प्रेमाञ्जनच्छुरितभक्तिविलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* सिद्ध योगी, जिसे *सत्* या साधु कहते हैं सदा अपने हृदय में भगवान् का प्रत्यक्ष दर्शन कर सकता है। श्यामसुन्दर श्रीकृष्ण स्वयं को स्वांशों द्वारा विस्तार देते हैं और इस तरह भक्त अपने हृदय में निरन्तर उनका दर्शन पा सकता है।  