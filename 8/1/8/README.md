**अथ ह भगवानादिदेव एतस्य गुणविसर्गस्य परिबृंहणानुध्यानव्यवसितसकलजगदभिप्राय** **आत्मयोनिरखिलनिगमनिजगणपरिवेष्टित: स्वभवनादवततार. ॥ ७॥** 

शब्दार्थ **** 

**अथ—** **इस प्रकार** **; ह—** **निस्संदेह** **; भगवान्—** **सर्वशक्तिमान** **; आदि-देव:—** **प्रथम देवता** **; एतस्य—** **इस ब्रह्माण्ड के** **; गुण-** **विसर्गस्य—** **तीनों गुणों की उत्पत्ति** **; परिबृंहण—** **कल्याण** **; अनुध्यान—** **सदैव ध्यानमग्न** **; व्यवसित—** **ज्ञात** **; सकल—** **सश्पूर्ण** **;** **जगत्—** **ब्रह्माण्ड का** **; अभिप्राय:—** **परम उद्देश्य** **; आत्म—** **परम-आत्मा** **; योनि:—** **जिसके जन्म का स्रोत** **; अखिल—** **सश्पूर्ण** **;** **निगम—** **वेदों के द्वारा** **; निज-गण—** **अपने गणों (सहयोगियों) से** **; परिवेष्टित:—** **घिरे हुए** **; स्व-भवनात्—** **अपने धाम से** **;** **अवततार—** **नीचे आये।** **.** 

**श्रीशुकदेव गोस्वामी आगे बोले: इस ब्रह्माण्ड के आदि जीव एवं सर्वशक्तिमान देवता** **ब्रह्माजी हैं, जो इस सृष्टि की समस्त गतिविधियों के विकास के लिए उत्तरदायी हैं। भगवान् से** **प्रत्यक्ष जन्म लेकर वे सश्पूर्ण ब्रह्माण्ड के हित को ध्यान में रखते हुए कार्य करते हैं, क्योंकि वे** **सृष्टि का उद्देश्य जानते हैं। ऐसे परम शक्तिशाली देवता ब्रह्माजी अपने पार्षदों तथा मूॢतमान वेदों** **सहित अपने सर्वोच्च लोक से उस स्थान पर उतरे जहाँ राजकुमार प्रियव्रत ध्यान कर रहे थे।** **तात्पर्य :** जैसाकि *वेदान्त सूत्र* में व्यालया की गई है, भगवान् विष्णु प्रत्येक वस्तु के कारण है— *जन्माद्यस्य यत:।* चूँकि ब्रह्मा का जन्म सीधे भगवान् विष्णु से हुआ था, अत: वे *आत्मयोनि* कहलाते हैं। उन्हें *भगवान्* भी कहा जाता है, यद्यपि सामान्य रूप से भगवान् से विष्णु या श्रीकृष्ण का बोध होता है। कभी-कभी ब्रह्मा, नारद या शिव जैसी महान् विभूतियों को भी भगवान् कहकर सश्बोधित किया जाता है क्योंकि वे भगवान् का कार्य करते हैं। ब्रह्मा को इसलिए भगवान् कहा जाता है, क्योंकि वे इस ब्रह्माण्ड के गौण स्रष्टा हैं। वे सदैव इस विचार में रहते हैं कि इस भौतिक जगत में भोग हेतु आई बद्ध- जीवात्माओं को किस प्रकार उन्नत किया जाये। इसीलिए वे ब्रह्माण्ड भर में प्रत्येक प्राणी के मार्गदर्शन हेतु वैदिक ज्ञान को प्रसारित करते रहते हैं। वैदिक ज्ञान के दो विभाग किये गये हैं—प्रवृत्ति मार्ग तथा निवृत्ति मार्ग। निवृत्ति मार्ग इनि्द्रय सुख के बहिष्कार का मार्ग है, जबकि प्रवृत्ति मार्ग वह मार्ग है, जिससे जीवात्माएँ सुखोपभोग का अवसर दिये जाने के साथ ही इस प्रकार निर्देशित की जाती हैं कि वे भगवान् के धाम को वापस जा सकें। चूँकि ब्रह्माण्ड पर राज्य करना एक महान् उत्तरदायित्व है, अत: विभिन्न युगों में ब्रह्मा अनेक मनुओं को सृष्टि भार उठाने के लिए बाध्य करते रहते हैं। प्रत्येक मनु के अधीन अनेक राजा रहते हैं, जो ब्रह्मा के कार्य को सश्पादित करते रहते हैं। पिछले विवरण से यह समझा जा सकता है कि ध्रुव महाराज के पिता उत्तानपाद ने विश्व का शासन इसलिए सँभाला क्योंकि उनके बड़े भाई पि्रयव्रत जीवन के प्रारश्भ से ही तप कर रहे थे। इस प्रकार प्रचेताओं तक ब्रह्माण्ड के राजा उत्तानपाद के वंशज ही रहे। चूँकि प्रचेताओं के पश्चात् कोई उपयुक्त राजा नहीं हुआ, अत: स्वायंभुव मनु गन्धमादन पर्वत से अपने ज्येष्ठ पुत्र प्रियव्रत को वापस लाने पहुँचे, जहाँ वे ध्यान कर रहे थे। उन्होंने प्रियव्रत से विश्व का शासन सँभालने के लिए प्रार्थना की। किन्तु जब उन्होंने मना कर दिया, तो प्रियव्रत को मनाने के लिए सत्यलोक से ब्रह्माजी नीचे उतरे। ब्रह्माजी अकेले नहीं, आए थे उनके साथ मरीचि, आत्रेय तथा वसिष्ठ जैसे अन्य मुनि भी थे। वे अपने साथ अपने स्थायी साथी साक्षात् वेदों को भी लेते आये जिससे प्रियव्रत को विश्वास हो सके कि वैदिक आज्ञा का पालन करना तथा विश्व-शासन का भार सँभालना उनके लिए अनिवार्य था। इस श्लोक में *स्व-भवनात्* शब्द महत्त्वपूर्ण है, जिससे यह सूचित होता है कि ब्रह्माजी अपने धाम से उतरे। प्रत्येक देवता का अपना धाम है। देवताओं के राजा इन्द्र, चन्द्र लोक के स्वामी चन्द्र तथा सूर्य ग्रह के प्रमुख श्रीविग्रह सूर्य के अपने-अपने धाम हैं। देवताओं की संलया कई लाख है और विभिन्न नक्षत्र तथा ग्रह उनके धामस्वरूप हैं। इसकी पुष्टि *भगवद्गीता* में मिलती है— *यान्ति देवव्रता देवान्* — ''जो देवताओं की उपासना करते हैं, वे उनके लोकों को जाते हैं।ÓÓ भगवान् ब्रह्मा का धाम सर्वोच्च लोक, सत्यलोक अथवा कभी-कभी ब्रह्मलोक कहलाता है। सामान्य रूप से ब्रह्मलोक वैकुण्ठ जगत का सूचक है और ब्रह्मा का धाम सत्यलोक है, किन्तु वहाँ पर ब्रह्मा के निवास करने के कारण कभी- कभी इसे ब्रह्मलोक भी कहा जाता है।  