**अथाग्रे ऋषय: कर्माणीहन्तेऽकर्महेतवे ।** **ईहमानो हि पुरुष: प्रायोऽनीहां प्रपद्यते ॥ १४॥** 

शब्दार्थ **** 

**अथ—** **अतएव** **; अग्रे—** **प्रारश्भ में** **; ऋषय:—** **सारे विद्वान ऋषियों या सन्त पुरुषों ने** **; कर्माणि—** **सकाम कर्म** **; ईहन्ते—** **करते हैं** **;** **अकर्म—** **कर्मफल से मुक्ति** **; हेतवे—** **के लिए** **; ईहमान:—** **ऐसे कार्यों में लगे रहकर** **; हि—** **निस्सन्देह** **; पुरुष:—** **पुरुष** **; प्राय:—** **सदा ही** **; अनीहाम्—** **कर्म से मुक्ति** **; प्रपद्यते—** **प्राप्त करता है।** **.** 

**अतएव लोगों को कर्मों की ऐसी अवस्था तक पहुँचने में समर्थ बनाने के लिए जो सकाम** **फलों से दूषित नहीं होते, बड़े-बड़े साधु पुरुष सर्वप्रथम लोगों को सकाम कर्म में लगाते हैं** **क्योंकि जब तक कोई शाषानुमोदित कर्मों को सश्पन्न करना आरश्भ नहीं करता तब तक वह** **मुक्ति की अवस्था को या कर्मफल न उत्पन्न करने वाले कार्यों की अवस्था को प्राप्त नहीं होता।** **तात्पर्य :** *भगवद्गीता* (३.९) में भगवान् कृष्ण उपदेश देते हैं— *यज्ञार्थात् कर्मणोऽन्यत्र लोकोऽयं* *कर्मबन्धन:* —विष्णु के लिए यज्ञ रूप में किया गया कर्म करणीय है, अन्यथा कर्म मनुष्य को इस संसार से बाँध देता है। सामान्यतया प्रत्येक व्यक्ति इस संसार में सुखी होने के लिए कठिन श्रम करने के लिए आकृष्ट होता है, किन्तु यद्यपि सारे विश्व में सुख के लिए ही विविध कार्यकलाप चल रहे हैं, लेकिन दुर्भाग्यवश ऐसे सकाम कर्मों से समस्याएँ ही उत्पन्न होती हैं। इसीलिए सलाह दी गई है कि कर्मठ लोग कृष्णभावनामृत के कार्यों में लगें, जिन्हें *यज्ञ* कहा जाता है क्योंकि ऐसा करने से वे लोग क्रमश: भक्तिपद को प्राप्त हो सकेंगे। यज्ञ का अर्थ है भगवान् विष्णु जो *यज्ञ-पुरुष* हैं—यज्ञों के भोक्ता हैं ( *भोक्तारं यज्ञतपसां सर्वलोकमहेश्वरम्* )। वास्तव में, भगवान् ही भोक्ता हैं, इसलिए यदि हम उनको तुष्ट करने के लिए अपने कर्म करना प्रारश्भ करें तो हम धीरे-धीरे भौतिक कार्यों में रूचि खो देंगे। सूत गोस्वामी ने नैमिषारण्य के मुनियों की महासभा में घोषित किया था— *अत:पुश्भिॢद्वजश्रेष्ठा वर्णाश्रमविभागश:।* *स्वनुष्ठितस्य धर्मस्य संसिद्धिर्हरितोषणम्॥* ''हे द्विजश्रेष्ठ! यदि वर्णाश्रम धर्म के अनुसार अपने नियत कार्य को करते रहने से कोई सर्वोच्च सिद्धि प्राप्त की जा सकती है, तो वह भगवान् हरि का तोषण है।ÓÓ ( *भागवत* १.२.१३)। वैदिक सिद्धान्तों के अनुसार प्रत्येक व्यक्ति को ब्राह्मण, क्षत्रिय, वैश्य, शूद्र, ब्रह्मचारी, गृहस्थ, वानप्रस्थ या संन्यासी होने के अनुसार कर्म करना चाहिए। हर एक व्यक्ति को इस प्रकार कर्म करते हुए सिद्धि की ओर अग्रसर होना चाहिए जिससे कृष्ण प्रसन्न हो जाँए ( *संसिद्धिर्हरितोषणम्* )। कोई अकर्मण्य बनकर कृष्ण को प्रसन्न नहीं कर सकता। उसे भगवान् को प्रसन्न करने के लिए गुरु के आदेशानुसार कर्म करना चाहिए। तभी वह धीरे-धीरे शुद्ध भक्ति की अवस्था तक पहुँचेगा। जैसी कि *श्रीमद्भागवत* (१.५.१२) में पुष्टि हुई है— *नैष्कश्र्यमप्यच्युतभाव वॢजतं* *न शोभते ज्ञानमलं निरञ्जनम्।* ''समस्त भौतिक आकर्षण से मुक्त होने पर भी आत्म-साक्षात्कार का ज्ञान अच्छा नहीं लगता यदि वह अच्युत (ईश्वर) की धारणा से विहीन हो।ÓÓ ज्ञानी कहते हैं कि मनुष्य कुछ न करता हुआ एकमात्र ब्रह्म का ध्यान करते हुए नैष्कश्र्य को ग्रहण करे, किन्तु यह तब तक असश्भव है जब तक उसे परब्रह्म कृष्ण की अनुभूति न हो ले। यदि कृष्णभावनामृत न हो तो कोई भी कर्म, चाहे परोपकारी हो, राजनीतिक या सामाजिक, *कर्मबन्धन* को ही उत्पन्न करता है। जब तक मनुष्य *कर्मबन्धन* में फँसा रहता है तब तक उसे विभिन्न प्रकार के शरीर धारण करने पड़ते हैं, जो मनुष्य जीवन की सुविधा को नष्ट कर देते हैं। इसीलिए *भगवद्गीता* (६.३) में *कर्मयोग*  की संस्तुति की गई है— *आरुरुक्षोर्मुनेर्योगं कर्म कारणमुच्यते।* *योगारूढस्य तस्यैव शम: कारणमुच्यते॥* ''जो योग पद्धति में नवदीक्षित है उसके लिए कर्म साधन है, किन्तु जिसने योग की प्राप्ति कर ली है उसके लिए सभी भौतिक कर्मों से विराम लेना ही साधन कहलाता है।ÓÓ फिर भी : *कर्मेन्द्रियाणि संयश्य य आस्ते मनसा स्मरन्।* *इन्द्रियार्थान् विमूढात्मा मिथ्याचार: स उच्यते॥* ''जो इन्द्रियों को तथा कर्मेन्द्रियों को रोक लेता है, किन्तु जिसका मन इन्द्रिय-विषयों का चिन्तन करता रहता है, वह निश्चय ही अपने को धोखा देता है और वञ्चक कहलाता है।ÓÓ ( *भगवद्गीता*  ३.६)। मनुष्य को चाहिए कि पूर्णत: कृष्णभावनाभावित होने के लिए वह कृष्ण के लिए गंभीर रूप से कर्म करे। उसे हरिदास ठाकुर जैसे महापुरुषों का अनुकरण नहीं करना चाहिए। *श्रील भक्तिसिद्धान्त* *सरस्वती ठाकुर* ने ऐसे अनुकरण की निन्दा करते हुए कहा है— *दुष्ट मन! तुमि किसेर वैष्णव?* *प्रतिष्ठार तरे, निर्जनेर घरे,* *तव हरिनाम केवल कैतव।* ''मेरे मन! तुम कैसे भक्त हो? तुम केवल सस्ती प्रतिष्ठा के लिए निर्जन स्थान में बैठ जाते हो और हरे कृष्ण महामंत्र का जप करने का दिखावा करते हो, किन्तु यह सब ठगी है।ÓÓ हाल ही में मायापुर में एक अफ्रीकी भक्त ने हरिदास ठाकुर का अनुकरण करना चाहा, किन्तु पन्द्रह दिन के बाद वह अशान्त हो उठा और भाग गया। एकाएक हरिदास ठाकुर का अनुकरण करने का प्रयत्न मत करो। तुम कृष्णभावनाभावित कर्मों में लगो। इससे तुम धीरे-धीरे मुक्ति की अवस्था को प्राप्त हो सकोगे। ( *मुक्तिॢहत्वान्यथा रूपं स्वरूपेण व्यवस्थिति:* )।  