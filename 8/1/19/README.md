**य: षट्सपत्नान्विजिगीषमाणो** **गृहेषु निॢवश्य यतेत पूर्वम् ।** **अत्येति दुर्गाश्रित ऊॢजतारीन्** **क्षीणेषु कामं विचरेद्विपश्चित् ॥ १८॥** 

शब्दार्थ **** 

**य:—** **जो कोई** **; षट्—** **छ:** **; सपत्नान्—** **प्रतिपक्षी (शत्रु)** **; विजिगीषमाण:—** **जीतने की आकांक्षा रखने वाले** **; गृहेषु—** **गृहस्थ** **जीवन में** **; निॢवश्य—** **प्रवेश करके** **; यतेत—** **प्रयत्न करना चाहिए** **; पूर्वम्—** **प्रथम** **; अत्येति—** **जीत लेता है** **; दुर्ग-आश्रित:—** **सुरक्षित स्थान (दुर्ग) में रहते हुए** **; ऊॢजत-अरीन्—** **अत्यन्त प्रबल शत्रुओं को** **; क्षीणेषु—** **क्षीण** **; कामम्—** **विषयवासना** **;** **विचरेत्—** **विचरण कर सकता है** **; विपश्चित्—** **अत्यन्त अनुभवी, विद्वान।** **.** 

**गृहस्थाश्रम में रह कर जो मनुष्य अपने मन तथा पाँचों इन्द्रियों को विधिपूर्वख जीत लेता है,** **वह उस राजा के समान है, जो अपने किले (दुर्ग) में रहकर अपने बलशाली शत्रुओं को** **पराजित करता है। गृहस्थाश्रम में प्रशिक्षित हो जाने पर तथा कामेच्छाओं को क्षीण करके मनुष्य** **बिना किसी भय के कहीं भी घूम सकता है।** **तात्पर्य :** चार वर्णों तथा चार आश्रमों की वैदिक प्रणाली अत्यन्त वैज्ञानिक है और इसका एकमात्र उद्देश्य इन्द्रियों पर विजय प्राप्त करना है। गृहस्थाश्रम में प्रवेश करने के पूर्व विद्यार्थी को जितेन्द्रिय बनने की पूरी शिक्षा दी जाती है। ऐसे वयस्क विद्यार्थी को ही गृहस्थ बनने की अनुमति प्रदान की जाती है और चूँकि इसके पूर्व उसे इन्द्रियों को जीतने की शिक्षा दी जा चुकी होती है इसलिए ज्योंही तरुणावस्था की प्रबल तरंगें समाप्त हो जाती हैं और वह पचास वर्ष या इससे अधिक आयु प्राप्त कर लेता है, तो वह गृहस्थ जीवन त्याग कर वानप्रस्थी बन जाता है। इसके पश्चात् और आगे शिक्षित होकर वह संन्यास ग्रहण करता है। तब वह पूर्ण विद्वान तथा विरक्त पुरुष होता है और भौतिक इच्छाओं से आकृष्ट होने के भय के बिना वह कहीं भी घूम सकता है। इन्द्रियों को प्रबल शत्रु माना जाता है। जिस प्रकार से सु²ढ़ दुर्ग में स्थित राजा प्रबल शत्रुओं को जीत सकता है उसी प्रकार से गृहस्थाश्रम में रहकर एक गृहस्थ अपनी युवावस्था की विषय-वासनाओं को जीत सकता है और वानप्रस्थ तथा संन्यास ग्रहण करने पर अत्यन्त निर्भय, नि:शंक रहता है।  