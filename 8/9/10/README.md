**यदा तु परत आहारं कर्मवेतनत ईहमान: स्वभ्रातृभिरपि केदारकर्मणि निरूपितस्तदपि करोति किन्तु न** **समं विषमं न्यूनमधिकमिति वेद** **कणपिण्याकफलीकरणकुल्माषस्थालीपुरीषादीन्यप्यमृतवदवयवहरति. ॥ ११॥** 

शब्दार्थ **** 

**यदा—** **जब** **; तु—** **लेकिन** **; परत:—** **अन्यों से** **; आहारम्—** **भोजन** **; कर्म-वेतनत:—** **काम करने के बदले मजदूरी** **; ईहमान:—** **पालते देखकर** **; स्व-भ्रातृभि: अपि—** **अपने सौतेले भाइयों तक से** **; केदार-कर्मणि—** **खेत में काम करने तथा कृषिकार्य देखने** **में** **; निरूपित:—** **लगा हुआ** **; तत् अपि—** **उस समय भी** **; करोति—** **वह करता था** **; किन्तु—** **लेकिन** **; न—** **नहीं** **; समम्—** **समतल** **;** **विषमम्—** **विषम, ऊबड़-खाबड़** **; न्यूनम्—** **कम** **; अधिकम्—** **अधिक उठी हुई** **; इति—** **इस प्रकार** **; वेद—** **जानता था** **; कण—** **धान के टूटे दाने, कना** **; पिण्याक—** **खली** **; फली-करण—** **धान की भूसी** **; कुल्माष—** **घुन-लगा अन्न** **; स्थाली-पुरीष-आदीनि—** **बर्तन में लगा जला चावल आदि** **; अपि—** **भी** **; अमृत-वत्—** **अमृत के समान** **; अवयवहरति—** **खा लेता था।** **.** 

**जड़ भरत केवल भोजन के लिए काम करता था। उसके सौतेले भाइयों ने इसका लाभ** **उठाकर उसे कुछ भोजन के बदले खेत में काम करने में लगा दिया, किन्तु उसे खेत में ठीक से** **काम करने की विधि ज्ञात न थी। उसे यह ज्ञात न था कि कहाँ मिट्टी डाली जाये अथवा कहाँ** **भूमि को समतल या ऊँचा-नीचा रखा जाये। उसके भाई उसे टूटे चावल (कना), खली, धान** **की भूसी, घुना अनाज तथा रसोई के बर्तनों की जली हुई खुरचन दिया करते थे, किन्तु वह इन** **सबको प्रसन्नतापूर्वक अमृत के समान स्वीकार कर लेता था। उसे किसी प्रकार की शिकायत न** **रहती और वह इन सब चीजों को प्रसन्नतापूर्वक खा लेता था।** **तात्पर्य :** *भगवद्गीता* (२.१) में *परमहंस* पद का वर्णन इस प्रकार हुआ है— *समदु:खसुखं धीरं* *सोऽमृतत्त्वाय कल्पते।* जब किसी मनुष्य को इस संसार के सुख-दुख नहीं व्यापते तो वह *अमृतत्त्व*  अर्थात् शाश्वत जीवन के योग्य होता है। भरत महाराज इस संसार में अपने कार्य को समाप्त करने के लिए ²ढ़-प्रतिज्ञ थे, अत: उन्होंने संसार के द्वैत की तनिक भी परवाह नहीं की। वे कृष्णभावनामृत में पूर्ण थे और अच्छे-बुरे तथा सुख-दुख के प्रति विरक्त थे। जैसाकि *चैतन्यचरितामृत* (अन्त्य ४.१७६) में कहा गया है— *'द्वैतेÓ भद्राभद्र-ज्ञान सब-'मनोधर्मÓ।* *एइ भाल, एइ मन्द,Ó—सब 'भ्रमÓ।* ''इस संसार में अच्छे तथा बुरे का विचार मानसिक कल्पना है। अत: यह कहना कि 'यह अच्छा है और यह बुरा हैÓ, सारी की सारी एक भूल है।ÓÓ मनुष्य को यह समझना चाहिए कि इस द्वैत-भाव के संसार में यह सोचना कि यह अच्छा है, अथवा यह बुरा है मात्र मनगढ़ंत कल्पना है। फिर भी किसी को इस भावना का अनुकरण न करके समभाव की स्थिति प्राप्त करनी चाहिए।  