**भृशममर्षरोषावेशरभसविलसितभ्रुकुटिविटपकुटिलदंष्ट्रारुणेक्षणाटोपातिभयानकवदना हन्तुकामेवेदं** **महाट्टहासमतिसंरश्भेण विमुञ्चन्ती तत उत्पत्य पापीयसां दुष्टानां तेनैवासिना विवृक्णशीष्र्णां** **गलात्स्रवन्तमसृगासवमत्युष्णं सह गणेन निपीयातिपानमदविह्वलोच्चैस्तरां स्वपार्षदै: सह जगौ ननर्त च** **विजहार च शिर:कन्दुकलीलया. ॥ १८॥** 

शब्दार्थ **** 

**भृशम्—** **अत्यधिक** **; अमर्ष—** **पापों के कारण अत्यन्त असहनशीलता** **; रोष—** **क्रोध** **; आवेश—** **डूबे रहने से** **; रभस-विलसित—** **चढ़ी हुई** **; भ्रु-कुटि—** **भौंहें** **; विटप—** **शाखाएँ** **; कुटिल—** **टेढ़ी** **; दंष्ट्र—** **बड़े दाँत (दाढ़ें)** **; अरुण-ईक्षण—** **लाल लाल नेत्र** **;** **आटोप—** **विक्षोभ से** **; अति—** **अत्यधिक** **; भयानक—** **डरावना** **; वदना—** **मुख वाली** **; हन्तु-कामा—** **संहार करने की इच्छुक** **;** **इव—** **मानो** **; इदम्—** **यह ब्रह्माण्ड** **; महा-अट्ट-हासम्—** **अत्यन्त डरावनी हँसी** **; अति—** **अत्यधिक** **; संरश्भेण—** **क्रोध के कारण** **;** **विमुञ्चन्ती—** **छोड़ती हुई** **; तत:—** **उस बलि वेदी से** **; उत्पत्य—** **उछल कर** **; पापीयसाम्—** **समस्त पापी** **; दुष्टानाम्—** **दुष्टों का** **; तेन** **एव असिना—** **उसी तलवार से** **; विवृक्ण—** **छिन्न** **; शीष्र्णाम्—** **सिर** **; गलात्—** **गर्दन से** **; स्रवन्तम्—** **बहते हुए** **; असृक्-आसवम्—** **रक्त रूपी मादक द्रव (आसव)** **; अति-उष्णम्—** **अत्यन्त गरम** **; सह—** **समेत** **; गणेन—** **अपने गणों के** **; निपीय—** **पीते हुए** **; अति-** **पान—** **अत्यधिक पीने से** **; मद—** **नशे के** **; विह्वला—** **वश में आये हुए** **; उच्चै:-तराम्—** **अत्यन्त उच्च स्वर से** **; स्व-पार्षदै:—** **अपने** **गणों के** **; सह—** **साथ** **; जगौ—** **गाया** **; ननर्त—** **नाचा** **; च—** **भी** **; विजहार—** **खेल किया** **; च—** **भी** **; शिर:-कन्दुक—** **सिरों को गेंद** **के समान प्रयुक्त करते हुए** **; लीलया—** **खेल में।** **.** 

**किए गये अत्याचारों को न सहन कर सकने के कारण क्रुद्ध देवी काली ने अपनी आँखें** **चमकायी और उनके कराल वक्र दाँत (दाढें़) दिखाए। उनकी लाल-लाल आँखें दहकने लगीं** **और उनकी आकृति डरावनी हो गई। उन्होंने अत्यन्त भयावना रूप धारण कर लिया मानो समस्त** **सृष्टि का संहार करने को उद्यत हों। वे बलिवेदी से तेजी से कूदीं और तुरन्त ही उन चोर-उचक्कों** **के सिर उसी तलवार से काट लिये जिससे वे जड़ भरत का वध करने जा रहे थे। फिर छिन्न सिरों** **वाले उन उच्चकों-चोरों के गले से निकलने वाले तप्त रक्त को पीने लगीं मानो मदिरा (आसव)** **पान कर रही हों। दरअसल उन्होंने अपने गणों के सहित, जिनमें डाइनें तथा चुड़ैलें थीं, उस** **आसव का पान किया और फिर प्रमत्त होकर वे सब उच्च स्वर से गाने तथा नाचने लगीं मानो** **समस्त ब्रह्माण्ड का संहार कर डालेंगी। उसी समय वे उनके सिरों को गेंद के समान उछाल-** **उछाल कर खेलने लगीं।** **तात्पर्य :** इस श्लोक से स्पष्ट है कि देवी काली अपने सभी भक्तों का पक्ष नहीं लेतीं। देवी काली का कार्य ही असुरों को दण्ड देना और उनका वध करना है। देवी काली (दुर्गा) अनेक असुरों, डाकुओं तथा समाज के बुरे तत्त्वों का शिरोच्छेद करने में लगी रहती हैं। मूर्ख लोग कृष्णभावनामृत की उपेक्षा करके देवी को प्रसन्न करने के लिए निकृष्ट वस्तुएँ भेंट चढ़ाते हैं, किन्तु अन्त में पूजा में थोड़ी सी भी त्रुटि रह जाने पर वे इन उपासकों के प्राण लेकर उन्हें दण्डित करती हैं। आसुरी लोग भौतिक लाभ के लिए देवी काली की उपासना करते तो हैं, किन्तु पूजा के नाम पर किये गये पापों के लिए उन्हें क्षमा नहीं किया जाता। मूॢत पर मनुष्य या पशु की बलि विशेष रूप से वॢजत है।  