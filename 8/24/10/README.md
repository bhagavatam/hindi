**तत्र राजऋषि: कश्चिन्नाश्ना सत्यव्रतो महान् ।** **नारायणपरोऽतपत्तप: स सलिलाशन: ॥ १०॥** 

**शब्दार्थ** 

**तत्र—** **उस प्रसंग में** **; राज-ऋषि:—** **राजा जो ऋषि के समान भी योग्य हो** **; कश्चित्—** **कोई** **; नाश्ना—** **नाम वाला** **; सत्यव्रत:—** **सत्यव्रत** **; महान्—** **महापुरुष** **; नारायण-पर:—** **भगवान् नारायण का महान् भक्त** **; अतपत्—** **तपस्या की** **; तप:—** **तपस्या** **; स:—** **उसने** **; सलिल-आशन:—** **केवल जल पीकर।** **.** 

**चाक्षुष मन्वन्तर में सत्यव्रत नाम का एक महान् राजा हुआ जो भगवान् का बड़ा भक्त था।** **उसने केवल जल-पान को आधार बनाकर तपस्या की।** **तात्पर्य :** भगवान् ने वेदों को बचाने के लिए एक बार स्वायंभुव मन्वन्तर के शुरू में मछली का रूप धारण किया और दुबारा चाक्षुष मन्वन्तर में केवल सत्यव्रत नामक महान् राजा पर कृपा करने के लिए मछली का रूप धारण किया। जिस प्रकार वराह के दो अवतार हुए उसी प्रकार मछली के भी दो अवतार हुए थे। भगवान् ने एक मत्स्यावतार हयग्रीव को मारकर वेदों की रक्षा करने के लिए धारण किया और दूसरा मत्स्यावतार राजा सत्यव्रत पर कृपा करने के लिए।  