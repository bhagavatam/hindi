उल्लेख हुआ है। भगवान् स्वांश तथा विभिन्नांश द्वारा अपना विस्तार करते हैं। जैसाकि *भगवद्गीता* (४.) में कहा गया है— *परित्राणाय साधूनां विनाशाय च दुष्कृताम्* —भगवान् इस लोक में साधुओं या भक्तों की रक्षा करने और दुष्टों या अभक्तों का विनाश करने के लिए प्रकट होते हैं। वे विशेषतया गायों, ब्राह्मणों, देवताओं, भक्तों तथा वैदिक धर्म की रक्षा करने के लिए अवतरित होते हैं। इस प्रकार वे विभिन्न रूपों में प्रकट होते हैं—कभी मछली के रूप में, कभी शूकर के रूप में, तो कभी नृङ्क्षसहदेव या वामनदेव के रूप में। किन्तु किसी भी रूप या अवतार में वे प्रकृति के गुणों वाले वातावरण में आने पर भी कभी इनसे प्रभावित नहीं होते। यह उनकी परम नियामक शक्ति का द्योतक है। यद्यपि वे भौतिक वातावरण में आते हैं, किन्तु माया उन्हें छू तक नहीं पाती। अतएव उन पर कोई भी भौतिक गुण किसी भी मात्रा में लागू नहीं हो सकते। एक बार पिछले कल्प के अन्त में हयग्रीव नामक एक असुर ने प्रलय के समय वैदिक ज्ञान को ब्रह्माजी से छीनना चाहा। अत: भगवान् ने स्वायंभुव मनु के काल के आरश्भ में मत्स्यावतार धारण करके वेदों की रक्षा की। चाक्षुष मनु के काल में सत्यव्रत नाम का एक राजा हुआ जो अत्यन्त धर्मात्मा शासक था। उसकी रक्षा हेतु भगवान् ने दूसरी बार मत्स्यावतार धारण किया । बाद में यही राजा सत्यव्रत सूर्यदेव का पुत्र बना और श्राद्धदेव कहलाया। भगवान् ने इन्हें मनु के रूप में स्थापित किया। भगवान् की कृपा पाने के लिए राजा सत्यव्रत ने केवल जल पीकर जीवित रहने की तपस्या प्रारश्भ की। एक बार कृतमाला नदी के तट पर तपस्या करते हुए जब वे अपनी अंजलि से जल दे रहे थे तो उन्हें एक छोटी सी मछली मिली। मछली ने राजा से अपनी रक्षा के लिए सुरक्षित स्थान में रखे जाने की विनती की। यद्यपि राजा को पता नहीं था कि मछली साक्षात् भगवान् है, किन्तु उसने राजा होने के नाते उसकी रक्षा की और उसे एक जलपात्र में सुरक्षित रख दिया। इस मछली ने भगवान् होने के कारण राजा को अपनी शक्ति दिखलानी चाही। अत: उसने अपने शरीर का इस तरह विस्तार किया कि वह जलपात्र में न रखी जा सकी। तब राजा ने इस मछली को एक बड़े कुएँ में डाल दिया, किन्तु कुँआ भी उसके लिए छोटा पड़ गया। तब राजा ने उसे एक झील में डाल दिया, किन्तु वह भी छोटी पड़ गई। अन्त में राजा ने इस मछली को समुद्र में डाल दिया, किन्तु समुद्र भी उसे अपने में समा न पाया। तब राजा समझ गया कि मछली भगवान् के अतिरिक्त और कोई नहीं है; अतएव उसने भगवान् से अपने मत्स्यावतार का वर्णन करने के लिए प्रार्थना की। भगवान् इस राजा पर प्रसन्न हो गये और उन्होंने राजा को बतलाया कि एक सप्ताह के भीतर सारे विश्व में बाढ़ आयेगी और यह मछली ऋषियों, वनस्पतियों, बीजों तथा अन्य जीवों समेत राजा की रक्षा अपने नथुने में बँधी नाव के द्वारा करेगी। यह कहकर भगवान् अ²श्य हो गये। राजा सत्यव्रत ने भगवान् को सादर प्रणाम किया और वे उनके ध्यान में लगे रहे। समय आने पर प्रलय आई और राजा ने एक नाव को निकट आते देखा। उसमें वह विद्वान ब्राह्मणों एवं ऋषियों समेत बैठ गया और भगवान् की पूजा करने के लिए उनकी स्तुति करने लगा। भगवान् सबों के हृदय में स्थित हैं। इस तरह उन्होंने महाराज सत्यव्रत तथा ऋषियों को अपने अन्त:स्थल से वैदिक ज्ञान की शिक्षा दी। अगले जन्म में सत्यव्रत ने वैवस्वत मनु के रूप में जन्म लिया जिसका वर्णन *भगवद्गीता* में हुआ है— *विवस्वान् मनवे प्राह* —सूर्यदेव ने *भगवद्गीता* का विज्ञान अपने पुत्र मनु को बतलाया। विवस्वान् का पुत्र होने के कारण यह मनु वैवस्वत मनु कहलाता है।  

**श्रीराजोवाच** 