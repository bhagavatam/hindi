**अहं त्वामृषिभि: सार्धं सहनावमुदन्वति ।** **विकर्षन्विचरिष्यामि यावद्ब्राह्मी निशा प्रभो ॥ ३७॥** 

**शब्दार्थ** 

**अहम्—** **मैं** **; त्वाम्—** **तुमको** **; ऋषिभि:—** **सारे ऋषियों के** **; सार्धम्—** **साथ** **; सह—** **से युक्त** **; नावम्—** **नाव** **; उदन्वति—** **प्रलय के** **जल में** **; विकर्षन्—** **खींचते हुए** **; विचरिष्यामि—** **विचरण करूँगा** **; यावत्—** **जब तक** **; ब्राह्मी—** **ब्रह्मा की** **; निशा—** **रात्रि** **; प्रभो—** **हे राजा।** **.** 

**हे राजा! नाव में बैठे तुश्हं तथा सारे ऋषियों को खींचते हुए, प्रलय-जल में मैं तब तक** **विचरण करूँगा जब तक ब्रह्मा की शयन-रात्रि समाप्त नहीं हो जाती।** **तात्पर्य :** यह विशेष प्रलय वास्तव में ब्रह्मा की रात्रि में नहीं अपितु उनके दिन के समय हुई थी क्योंकि यह घटना चाक्षुष मनु के काल में घटी थी। ब्रह्मा जब सोने चले जाते हैं तब उनकी रात होती है, किन्तु दिन के समय चौदह मनु रहते हैं जिनमें से एक चाक्षुष मनु है। इसलिए श्रील विश्वनाथ चक्रवर्ती ठाकुर टीका करते हैं कि यद्यपि ब्रह्मा के लिए दिन था, किन्तु भगवान् की परम इच्छा से उन्हें कुछ समय के लिए नींद आने लगी। यह थोड़ा सा समय ब्रह्मा की रात्रि माना जाता है। श्रील रूप गोस्वामी ने अपने *लघु-भागवतामृत* में इसकी विस्तार से विवेचना की है, जिसका सारांश इस प्रकार है—अगस्त्य मुनि के शाप के कारण स्वायश्भुव मनु के काल में प्रलय हुई। इस प्रलय का वर्णन *मत्स्य* *पुराण* में पाया जाता है। भगवान् की इच्छानुसार चाक्षुष मनु के समय में अकस्मात् एक दूसरी प्रलय हुई। इसका वर्णन मार्कण्डेय ऋषि ने *विष्णु-धर्मोत्तर* में किया है। मनु के काल की समाप्ति पर प्रलय आवश्यक नहीं होती है, किन्तु चाक्षुष मन्वन्तर के अन्त में भगवान् ने अपनी माया से सत्यव्रत को प्रलय का प्रभाव दिखलाना चाहा। श्रील श्रीधर स्वामी भी इस मत से सहमत हैं। *लघु-भागवतामृत* में कहा गया है— *मध्ये मन्वन्तरस्यैव मुने: शापान् मनुं प्रति।* *प्रलयोऽसौ बभूवेति पुराणे क्वचिदीर्यते॥* *अयम् आकस्मिको जातश्चाक्षुषस्यान्तरे मनो:।* *प्रलय: पद्मनाभस्य लीलयेति च कुत्रचित्॥* *सर्वमन्वन्तरस्यान्ते प्रलयो निश्चितं भवेत्।* *विष्णुधर्मोत्तरे त्वेतत् मार्कण्डेयेण भाषितम्॥* *मनोरन्ते लयो नास्ति मनवेऽदॢश मायया।* *विष्णुनेति ब्रुवाणैस्तु स्वामिभिनैष मन्यते॥* ** 