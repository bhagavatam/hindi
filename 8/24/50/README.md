**जनो जनस्यादिशतेऽसतीं गङ्क्षत** **यया प्रपद्येत दुरत्ययं तम: ।** **त्वं त्वव्ययं ज्ञानममोघमञ्जसा** **प्रपद्यते येन जनो निजं पदम् ॥ ५१॥** 

**शब्दार्थ** 

**जन:—** **व्यक्ति जो प्रामाणिक गुरु नहीं है (साधारण मनुष्य)** **; जनस्य—** **उस साधारण व्यक्ति का जिसे जीवन का लक्ष्य ज्ञात नहीं** **है** **; आदिशते—** **आदेश देता है** **; असतीम्—** **नश्वर, भौतिक** **; गतिम्—** **जीवन लक्ष्य** **; यया—** **ऐसे ज्ञान से** **; प्रपद्येत—** **शरण में जाता** **है** **; दुरत्ययम्—** **दुर्लंघ्य** **; तम:—** **अज्ञान** **; त्वम्—** **तुम** **; तु—** **लेकिन** **; अव्ययम्—** **जो विनष्ट न किया जा सके** **; ज्ञानम्—** **ज्ञान** **;** **अमोघम्—** **बिना भौतिक कल्मष के** **; अञ्जसा—** **तुरन्त** **; प्रपद्यते—** **प्राप्त करता है** **; येन—** **ऐसे ज्ञान से** **; जन:—** **व्यक्ति** **; निजम्—** **अपना** **; पदम्—** **मूल स्थान।** **.** 

**तथाकथित भौतिकतावादी गुरु अपने भौतिकतावादी शिष्यों को आॢथक विकास एवं** **इन्द्रियतृप्ति के विषय में उपदेश देता है और ऐसे उपदेशों से मूर्ख शिष्य अज्ञान के भौतिक संसार** **में पड़े रहते है। किन्तु आप शाश्वत ज्ञान प्रदान करते हैं और बुद्धिमान् व्यकि्त ऐसा ज्ञान प्राप्त** **करके तुरन्त ही अपनी मूल वैधानिक स्थिति को प्राप्त कर लेता है।** **तात्पर्य :** तथाकथित गुरू अपने शिष्यों को भौतिक लाभ के लिए शिक्षा देते हैं। कुछ गुरू उपदेश देते हैं कि ऐसा ध्यान किया जाये जिससे उसकी बुद्धि शरीर को इन्द्रियतृप्ति के योग्य बनाये रखने में बढ़े। दूसरे प्रकार के गुरू उपदेश देते हैं कि काम (यौन) ही जीवन का चरम लक्ष्य है; अतएव शक्तिभर सश्भोग करना चाहिए। ये उपदेश मूर्ख गुरुओं के हैं। दूसरे शब्दों में, मूर्ख गुरु के उपदेशों के कारण मनुष्य भौतिक संसार में हमेशा के लिए पड़ा रहता है और इसके कष्ट सहता रहता है। किन्तु यदि कोई बुदि्धमान् व्यक्ति भगवान् से आदेश ग्रहण करता है, जैसाकि *भगवद्गीता* में या कपिलदेव के सांलय दर्शन में बताया गया है, तो उसे शीघ्र ही मुक्ति मिल सकती है और वह आध्यात्मिक जीवन के मूल पद पर स्थित हो सकता है। *निजं पदम्* शब्द सार्थक हैं। भगवान् का अंश होने के कारण जीव को वैकुण्ठलोक में स्थान पाने का जन्मसिद्ध अधिकार है जहाँ किसी प्रकार की चिन्ता नहीं होती। अतएव मनुष्य को चाहिए कि भगवान् के आदेशों का पालन करे। तब *भगवद्गीता* के कथन के अनुसार इस शरीर को त्यागने के बाद मनुष्य भगवद्धाम वापस जायेगा— *त्यक्त्वा देहं पुनर्जन्म नैति मामेति सोऽर्जुन।*  भगवान् अपने मूल स्व-रूप में वैकुण्ठ में रहते हैं और भगवान् के आदेशों का पालन करने वाला भक्त उनके पास चला जाता है ( *माम् एति* )। आध्यात्मिक व्यक्ति के रूप में ऐसा भक्त भगवान् के पास लौट जाता है जहाँ वह उनके साथ खेलता तथा नाचता है। यही जीवन का चरम लक्ष्य है।  