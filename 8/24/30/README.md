**न तेऽरविन्दाक्ष पदोपसर्पणं** **मृषा भवेत्सर्वसुहृत्प्रियात्मन: ।** **यथेतरेषां पृथगात्मनां सता-** **मदी²शो यद्वपुरद्भुतं हि न: ॥ ३०॥** 

**शब्दार्थ** 

**न—** **कभी नहीं** **; ते—** **आपके** **; अरविन्द-अक्ष—** **हे कमलनेत्रों वाले मेरे प्रभु** **; पद-उपसर्पणम्—** **चरणकमलों की पूजा** **; मृषा—** **व्यर्थ** **; भवेत्—** **हो सकती है** **; सर्व-सुहृत्—** **सबों के मित्र** **; प्रिय—** **सबों के प्यारे** **; आत्मन:—** **हर एक के परमात्मा** **; यथा—** **जिस** **प्रकार** **; इतरेषाम्—** **अन्यों (देवताओं) का** **; पृथक्-आत्मनाम्—** **आत्मा से भिन्न देहधारी जीव** **; सताम्—** **अध्यात्म में स्थित लोगों** **का** **; अदी²श:—** **आपने दिखलाया है** **; यत्—** **जो** **; वपु:—** **शरीर** **; अद्भुतम्—** **अद्भुत** **; हि—** **निस्सन्देह** **; न:—** **हमको।** **.** 

**हे कमल की पंखुरियों के समान नेत्रों वाले प्रभु! देहात्मबुद्धि वाले देवताओं की पूजा सभी** **तरह से व्यर्थ है। चूँकि आप हर एक के परम मित्र तथा प्रियतम परमात्मा हैं अतएव आपके** **चरणकमलों की पूजा कभी व्यर्थ नहीं जाती। इसलिए आपने मछली का रूप दिखलाया है।** **तात्पर्य :** इन्द्र, चन्द्र तथा सूर्य जैसे देवता सामान्य जीव हैं, जो भगवान् के विभिन्नांश हैं। भगवान् जीवों के माध्यम से अपना विस्तार करते हैं ( *नित्यो नित्यानां चेतनश्चेतनानाम्* )। उनके साकार विष्णुतत्त्व रूप सभी आध्यात्मिक हैं, स्वांश कहलाते हैं किन्तु सारे जीव जो उनसे पृथक् हैं उनके विभिन्नांश कहलाते हैं। कुछ विभिन्नांश रूप आध्यात्मिक होते हैं और कुछ पदार्थ तथा आत्मा के संमेल होते हैं। इस जगत में बद्धजीवात्माएँ भौतिक शक्ति से निॢमत अपने बाह्य शरीरों से भिन्न होती हैं। इस तरह स्वर्ग में रहने वाले देवता तथा अधोलोक में रहने वाले जीव समान प्रकृति वाले होते हैं। फिर भी इस लोक के मनुष्य कभी-कभी स्वर्गलोक के देवताओं की पूजा करने के लिए लालायित हो जाते हैं। ऐसी पूजा अस्थायी है। जिस प्रकार इस लोक के मनुष्यों को अपने शरीर बदलने होते हैं (तथा देहान्तरप्राप्ति:) उसी प्रकार से इन्द्र, चन्द्र, वरुण इत्यादि जीवात्माओं को भी यथासमय अपने-अपने शरीर बदलने होंगे। जैसाकि *भगवद्गीता* में कहा गया है— *अन्तवत्तु फलं तेषां तद्भवत्यल्पमेधसाम्* — अल्पबुद्धि वाले लोग देवताओं को पूजते हैं, किन्तु उनके फल सीमित तथा अस्थायी होते हैं। *कामैस्तैस्तैर्हृतज्ञाना: प्रपद्यन्तेऽन्य देवता:* —जो लोग देवताओं के पद को नहीं जानते वे किसी भौतिक प्रयोजन से उनकी पूजा करने की ओर झुकते हैं, किन्तु ऐसी पूजा का फल कभी स्थायी नहीं होता। फलत: यहाँ पर कहा गया है— *यथेतरेषां पृथगात्मनां सताम्, पदोपसर्पणं मृषा भवेत्।* दूसरे शब्दों में, यदि किसी को किसी की पूजा करनी ही है, तो उसे भगवान् की पूजा करनी चाहिए। तब उसकी पूजा कभी व्यर्थ नहीं जायेगी। *स्वल्पमप्यस्य धर्मस्य त्रायते महतो भयात्* —भगवान् की पूजा करने का स्वल्प प्रयास भी स्थायी निधि होती है। अतएव जैसी कि *श्रीमद्भागवत* में संस्तुति की गई है— *त्यक्त्वा* *स्वधर्मं चरणाश्बुजं हरे:।* मनुष्य को चाहिए कि वह हरि के चरणकमलों की पूजा करे, चाहे इसके लिए प्राप्त शरीर-विशेष के तथाकथित वृत्तिपरक धर्म को छोडना क्यों न पड़े। चूँकि शरीर की पूजा अस्थायी है इसलिए इसका फल स्थायी नहीं होता। किन्तु भगवान् की पूजा से बहुत बड़ा लाभ मिलता है।  

**श्रीशुक उवाच** 