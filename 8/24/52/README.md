**त्वं त्वामहं देववरं वरेण्यं** **प्रपद्य ईशं प्रतिबोधनाय ।** **छिन्ध्यर्थदीपैर्भगवन्वचोभि-** **ग्र्रन्थीन्हृदय्यान्विवृणु स्वमोक: ॥ ५३॥** 

**शब्दार्थ** 

**त्वम्—** **आप कितने उच्च हैं** **; त्वाम्—** **तुमको** **; अहम्—** **मैं** **; देव-वरम्—** **देवताओं द्वारा पूजित** **; वरेण्यम्—** **सबों में महान्** **; प्रपद्ये—** **पूरी तरह शरणागत** **; ईशम्—** **परम नियन्ता को** **; प्रतिबोधनाय—** **जीवन के असली प्रयोजन को समझने के लिए** **; छिन्धि—** **काट** **दो** **; अर्थ-दीपै:—** **साभिप्राय उपदेश रूपी प्रकाश के द्वारा** **; भगवन्—** **हे भगवान्** **; वचोभि:—** **अपने शब्दों से** **; ग्रन्थीन्—** **गाँठों** **को** **; हृदय्यान्—** **हृदय के भीतर बँधी** **; विवृणु—** **बतलाइये** **; स्वम् ओक:—** **जीवन में मेरा गन्तव्य।** **.** 

**हे परमेश्वर! आत्म-साक्षात्कार के लिए मैं आपकी शरण ग्रहण करता हूँ। आप सभी वस्तुओं** **के परम नियन्ता के रूप में देवताओं द्वारा पूजित होते हैं। आप अपने उपदेशों से जीवन के** **प्रयोजन को प्रकट करते हुए कृपया मेरे हृदय की ग्रंथि को काट दीजिये और मुझे जीवन का** **लक्ष्य बतलाइये।** **तात्पर्य :** कभी-कभी यह तर्क किया जाता है कि लोग यह नहीं जानते कि गुरु कौन होता है और ऐसा गुरु ढूँढ़ पाना जो जीवनलक्ष्य के विषय में प्रकाश दे सके अत्यन्त कठिन है। इन सारे प्रश्नों का उत्तर देने के लिए राजा सत्यव्रत हमें रास्ता दिखलाते हैं कि भगवान् को असली गुरु के रूप में स्वीकार किया जाये। भगवान् ने *भगवद्गीता* में सारी बातें बतलाई हैं कि इस संसार में प्रत्येक वस्तु के साथ कैसे व्यवहार किया जाये और किस तरह भगवद्धाम वापस जाया जाये। अतएव तथाकथित गुरुओं से, जो मूढ़ तथा मूर्ख होते हैं, भ्रमित नहीं होना चाहिए। प्रत्युत मनुष्य को चाहिए कि भगवान् को साक्षात् गुरु के रूप में देखे। किन्तु बिना गुरु की सहायता के *भगवद्गीता* को समझ पाना कठिन है। अतएव गुरु परश्परा प्रणाली में प्रकट होता है। *भगवद्गीता* (४.३४) में भगवान् संस्तुति करते हैं— *तद्विदि्ध प्रणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* ''गुरु के पास जाकर सत्य जानने का प्रयास करो। उससे विनीत भाव से प्रश्न पूछो और उसकी सेवा करो। स्वरूपसिद्ध व्यक्ति तुश्हें ज्ञान दे सकता है क्योंकि उसने सत्य का दर्शन किया है।ÓÓ भगवान् कृष्ण ने अर्जुन को प्रत्यक्ष उपदेश दिया। अतएव अर्जुन तत्त्वदर्शी या गुरु है। अर्जुन ने भगवान् को स्वीकार किया। *परं ब्रह्म परं धाम पवित्रं परमं भवान्।* इसी तरह भगवान् के साकार भक्त श्री अर्जुन के चरणचिह्नों पर चलकर भगवान् कृष्ण की श्रेष्ठता स्वीकार करनी चाहिए जिसकी पुष्टि व्यास, देवल, असित, नारद तथा रामानुजाचार्य, मध्वाचार्य, निश्बार्क तथा विष्णुस्वामी इत्यादि परवर्ती आचार्यों एवं उनके भी बाद महानतम आचार्य श्री चैतन्य महाप्रभु द्वारा हुई है। तो फिर गुरु ढूँढने में कठिनाई है कहाँ? यदि कोई निष्ठावान् है, तो वह गुरु पा सकता है और हर बात सीख सकता है। मनुष्य को चाहिए कि गुरु से शिक्षा ग्रहण करे और जीवनलक्ष्य की खोज करे। अतएव महाराज सत्यव्रत हमें महाजन का मार्ग प्रदॢशत करते हैं। *महाजनो येन गत: स पन्था:।* मनुष्य को चाहिए कि वह भगवान् (दशावतार) की शरण ग्रहण करे और उनसे आध्यात्मिक जगत एवं जीवनलक्ष्य के बारे में सीखे।  

**श्रीशुक उवाच** 