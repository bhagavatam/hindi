**यत्तद्वपुर्भाति विभूषणायुधै-** **रव्यक्तचिद्व्यक्तमधारयद्धरि: ।** **बभूव तेनैव स वामनो वटु:** **सश्पश्यतोॢदव्यगतिर्यथा नट: ॥ १२॥** 

**शब्दार्थ** 

**यत्—** **जो** **; तत्—** **वही** **; वपु:—** **दिव्य शरीर** **; भाति—** **दिखलाता है** **; विभूषण—** **आभूषणों** **; आयुधै:—** **तथा हथियारों समेत** **;** **अव्यक्त—** **अप्रकट** **; चित्-व्यक्तम्—** **आध्यात्मिक रूप से प्रकट** **; अधारयत्—** **धारण कर लिया** **; हरि:—** **भगवान् ने** **; बभूव—** **तुरन्त बन गया** **; तेन—** **उससे** **; एव—** **निश्चय ही** **; स:—** **भगवान्** **; वामन:—** **बौना** **; वटु:—** **ब्राह्मण ब्रह्मचारी** **; सश्पश्यतो:—** **अपने** **माता-पिता के देखते-देखते** **; दिव्य-गति:—** **अलौकिक गतियों वाला** **; यथा—** **जिस तरह** **; नट:—** **नट, अभिनेता।** **.** 

**भगवान् अपने आदि रूप में आभूषण पहने तथा हाथ में आयुध धारण किये प्रकट हुए।** **यद्यपि उनका यह सदैव विद्यमान रहने वाला रूप भौतिक जगत में ²श्य नहीं है, तो भी वे इसी** **रूप में प्रकट हुए। तत्पश्चात् अपने माता-पिता की उपस्थिति में ही उन्होंने उसी तरह ब्राह्मण वामन** **अर्थात् ब्रह्मचारी का रूप धारण कर लिया जिस तरह कोई अभिनेता कर लेता है।** **तात्पर्य :** यहाँ पर *नट:* शब्द महत्त्वपूर्ण है। एक अभिनेता, एक ही व्यक्ति होते हुए भी विभिन्न अभिनय करने के लिए वेश बदलता रहता है। इसी प्रकार भगवान् भी लाखों रूप बदलते रहते हैं जैसाकि *ब्रह्मसंहिता* (५.३३,३९) में कहा गया है ( *अद्वैतम् अच्युतम् अनादिम् अनन्तरूपमाद्यं* *पुराणपुरुषम्* )। वे अपने असंलय अवतारों समेत सदैव विद्यमान रहते हैं ( *रामादि मूॢतषु कलानियमेन* *तिष्ठन् नानावतारमकरोद् भुवनेषु किन्तु* )। यद्यपि वे नाना अवतारों में प्रकट होते हैं, किन्तु वे एक दूसरे से भिन्न नहीं होते। वे वही व्यक्ति रहते हैं—उसी शक्ति, उसी नित्यता एवं उसी दिव्य अस्तित्व के साथ—किन्तु वे एक ही साथ विभिन्न रूप धारण कर सकते हैं। जब वामनदेव अपनी माता के गर्भ से उत्पन्न हुए तो वे नारायण के रूप में थे जिनके चारों हाथों में आवश्यक प्रतीकात्मक आयुध थे, किन्तु तुरन्त ही उन्होंने अपने को ब्रह्मचारी (वटु) के रूप में बदल लिया। इसका अर्थ यह हुआ कि उनका शरीर भौतिक नहीं है। जो यह सोचता है कि परमेश्वर भौतिक शरीर धारण करते हैं वह बुद्धिमान् नहीं है। उसे भगवान् के रूप के विषय में अधिक जानने की आवश्यकता है। जैसी कि *भगवद्गीता* (४.९) में पुष्टि हुई है— *जन्म कर्म च मे दिव्यमेवं यो वेत्ति तत्त्वत:।* भगवान् द्वारा आदि दिव्य शरीर में (सच्चिदानन्द विग्रह) दिव्य अवतार लेने के विषय में समझने की आवश्यकता है।  