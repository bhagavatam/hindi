**हिरण्मयेऽपि भगवान्निवसति कूर्मतनुं बिभ्राणस्तस्य तति्प्रयतमां तनुमर्यमा सह वर्षपुरुषै:** **पितृगणाधिपतिरुपधावति मन्त्रमिमं चानुजपति. ॥ २९॥** 

शब्दार्थ **** 

**हिरण्मये—** **हिरण्मयवर्ष में** **; अपि—** **निस्सन्देह** **; भगवान्—** **श्रीभगवान्** **; निवसति—** **निवास करते हैं** **; कूर्म-तनुम्—** **कछुए का** **शरीर** **; बिभ्राण:—** **प्रकट करते हुए** **; तस्य—** **श्रीभगवान् का** **; तत्—** **वह** **; प्रिय-तमाम्—** **सर्वाधिक प्रिय** **; तनुम्—** **शरीर** **; अर्यमा—** **हिरण्मय वर्ष का प्रमुख वासी अर्यमा के** **; सह—** **साथ** **; वर्ष-पुरुषै:—** **उस भूभाग के व्यक्ति** **; पितृ-गण-अधिपति:—** **जो पितरों** **का प्रतिनिधि है** **; उपधावति—** **भक्तिपूर्वक पूजा करता है** **; मन्त्रम्—** **मंत्र को** **; इमम्—** **इस** **; च—** **भी** **; अनुजपति—** **जपता है।** **.** 

**शुकदेव गोस्वामी आगे बोले—हिरण्मयवर्ष में भगवान् विष्णु कच्छप रूप में निवास करते** **हैं। इस परम प्रिय एवं सुन्दर रूप की आराधना हिरण्मयवर्ष के प्रमुख निवासी अर्यमा तथा उस** **वर्ष के अन्य वासियों द्वारा सदैव की जाती है। वे निश्नलिखित स्तुति करते हैं।** **तात्पर्य :** इस श्लोक में *प्रियतम* (सर्वाधिक प्रिय) अत्यन्त महत्त्वपूर्ण शब्द है। प्रत्येक भक्त भगवान् के किसी विशेष रूप को ही अपना प्रिय समझता है। कुछ सौन्दर्यप्रेमी नास्तिक विचारधारा के कारण ऐसा सोचते हैं कि भगवान् के कूर्म, शूकर तथा मत्स्य अवतार अति सुन्दर नहीं हैं। वे यह नहीं समझ पाते कि भगवान् का प्रत्येक रूप अत्यन्त तेजवान है। चूँकि उनके ऐश्वर्यों में से अनन्त सौन्दर्य एक है, अत: भगवान् के समस्त अवतार अत्यन्त सुन्दर हैं और भक्त लोग उसकी सराहना करते हैं। किन्तु जो भगवान् के भक्त नहीं हैं, वे श्रीकृष्ण के अवतारों को सामान्य संसारी प्राणी मानते हैं, फलत: वे सुन्दर तथा असुन्दर में अन्तर पाते हैं। प्रत्येक भक्त भगवान् के किसी एक विशेष रूप को पूजता है, क्योंकि वह उसी रूप में उन्हें देखना चाहता है। *ब्रह्म-संहिता* (.३३) में कहा गया है— *अद्वैतमच्युतमनादिमनन्तरूपमाद्यं पुराणपुरुषं नवयौवनं च।* भगवान् का परम सुन्दर रूप सदैव यौवनपूर्ण रहता है। विशिष्ट सश्प्रदाय के सेवक उसी रूप को परम सुन्दर मानकर निरन्तर भक्ति करते हैं।  