**जरायुजं स्वेदजमण्डजोद्भिदं** **चराचरं देवॢषपितृभूतमैन्द्रियम् ।** **द्यौ: खं क्षिति: शैलसरित्समुद्र-** **द्वीपग्रहक्र्षेत्यभिधेय एक: ॥ ३२॥** 

शब्दार्थ **** 

**जरायु-जम्—** **गर्भ से उत्पन्न** **; स्वेद-जम्—** **पसीने से उत्पन्न** **; अण्ड-ज—** **अंडे से उत्पन्न** **; उद्भिदम्—** **पृथ्वी से उत्पन्न** **; चर-अचरम्—** **चर तथा अचर (स्थावर तथा जंगम)** **; देव—** **देवता** **; ऋषि—** **ऋषि** **; पितृ—** **पितृलोक के वासी** **; भूतम्—** **वायु, अग्नि जल तथा** **क्षिति नामक तत्त्व** **; ऐन्द्रियम्—** **सभी इन्द्रियाँ** **; द्यौ:—** **उच्चतर लोक** **; खम्—** **आकाश** **; क्षिति:—** **पृथ्वी** **; शैल—** **पर्वत** **; सरित्—** **नदियाँ** **; समुद्र—** **सागर** **; द्वीप—** **द्वीप** **; ग्रह-ऋक्ष—** **नक्षत्र तथा ग्रह** **; इति—** **इस प्रकार** **; अभिधेय:—** **विभिन्न नामों से अभिहित** **;** **एक:—** **एक।** **.** 

हे प्रिय प्रभु, आप अपनी विविध शक्तियाँ अनगिनत रूपों में प्रदर्शित करते हैं—जैसे कि गर्भ से अंडे से तथा स्वेद से उत्पन्न होने वाले जीव; धरती से पौधों एवं वृक्षों के रूप में विकसित होने वाले जीव; देवता , विद्वान, ऋषि-मुनि तथा पितृओं सहित चर तथा अचर सारे जीव; बाह्यïावकाश, स्वर्गलोक सहित उच्चतर ग्रहमंडल एवं पर्वत, नदियाँ, महासागरों तथा द्वीपों सहित पृथ्वी ग्रह इत्यादि। **तात्पर्य :** यह श्लोक *ब्रह्म सत्यं जगन्मिथ्या* के सिद्धान्त को पूर्णतया नकारता है, जिसके अनुसार ब्रह्म सत्य है, जबकि यह भौतिक जगत अपने महत्-पदार्थों समेत मिथ्या (असत्य) है। कुछ भी मिथ्या नहीं है। एक वस्तु स्थायी हो सकती और दूसरी अस्थायी, किन्तु स्थायी तथा अस्थायी दोनों ही तथ्य हैं। उदाहरणार्थ, यदि कोई क्षण भर के लिए क्रुद्ध हो जाता है, तो कोई यह नहीं कहेगा कि उसका क्रोध असत्य है। यह केवल क्षणिक है। दैनिक जीवन में अनुभव की जाने वाली प्रत्येक वस्तु इसी प्रकार की है; यह क्षणिक होकर भी सत्य है। इस श्लोक में विभिन्न स्रोतों से आगत नाना प्रकार के जीवात्माओं का सुस्पष्ट वर्णन मिलता है। इनमें से कुछ गर्भ से उत्पन्न होते हैं और कुछ जैसे कुछ कीट मनुष्य के पसीने से; अन्य अण्डे से और कुछ पृथ्वी से अंकुरित होते हैं। जीवात्मा अपने पूर्वकर्मों के अनुसार विभिन्न परिस्थितियों में जन्म लेता है। यद्यपि उसका शरीर भौतिक होता है, किन्तु यह कभी मिथ्या नहीं होता। यह किसी भी व्यकि्त को स्वीकार्य नहीं होगा कि मनुष्य का भौतिक शरीर मिथ्या है, इसलिए हत्या की कोई प्रतिकि्रया नहीं होगी। हमारे अस्थायी शरीर अपने कर्मों के अनुसार हमें प्राप्त होते हैं और इसी शरीर से हमें जीवन की वेदनाओं और आनन्दों को भोगना पड़ता है। हमारे शरीर मिथ्या नहीं कहे जा सकते; हाँ वे अस्थायी अवश्य हैं। दूसरे शब्दों में, यह कहा जा सकता है कि भगवान् की शकि्त स्वयं भगवान् की भाँति स्थायी है, भले ही यह शक्ति कभी प्रकट रहे तो कभी अप्रकट रहे। जैसाकि वेदों में सार-रूप में कहा गया है— *सर्वं खल्विदं ब्रह्म* —प्रत्येक वस्तु ब्रह्म है।  