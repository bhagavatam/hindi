**वदन्ति विश्वं कवय: स्म नश्वरं** **पश्यन्ति चाध्यात्मविदो विपश्चित: ।** **तथापि मुह्यन्ति तवाज मायया** **सुविस्मितं कृत्यमजं नतोऽस्मि तम् ॥ ४॥** 

शब्दार्थ **** 

**वदन्ति—** **वे साधिकार कहते हैं** **; विश्वम्—** **समस्त भौतिक सृष्टि को** **; कवय:—** **विद्वान सन्त** **; स्म—** **निश्चय ही** **; नश्वरम्—** **नश्वर,** **विनाशशील** **; पश्यन्ति—** **समाधि में देखते हैं** **; च—** **भी** **; अध्यात्म-विद:—** **आत्मज्ञानी** **; विपश्चित:—** **अत्यन्त ज्ञानीजन** **; तथा** **अपि—** **तिस पर भी** **; मुह्यन्ति—** **मोहित हो जाते हैं** **; तव—** **आपके** **; अज—** **हे अजन्मा** **; मायया—** **माया के द्वारा** **; सु-विस्मितम्—** **अत्यन्त विचित्र** **; कृत्यम्—** **कार्य** **; अजम्—** **परम अजन्मा को** **; नत: अस्मि—** **मैं नमस्कार करता हूँ** **; तम्—** **उसको।** **.** 

**हे अजन्मा, आत्मज्ञान में समुन्नत वेदविद् अन्य ताॢककों तथा दार्शनिकों की तरह यह** **भलीभाँति जानते हैं कि यह भौतिक जगत नश्वर है। वे समाधि की दशा में इस जगत की** **वास्तविक स्थिति का अनुभव करते हैं। वे सत्य का भी उपदेश देते हैं। किन्तु कभी-कभी वे भी** **आपकी माया से मोहित हो जाते हैं। यह आपकी अपनी ही विचित्र लीला है, अत: मैं समझ** **सकता हूँ कि आपकी माया अत्यन्त विचित्र है। मैं आपको सादर नमस्कार करता हूँ।** **तात्पर्य :** श्रीभगवान् की माया इस भौतिक जगत में रहने वाले बद्ध-आत्मा पर ही अपना प्रभाव नहीं जमाती, वरन् कभी-कभी ऐसे परम विद्वज्जनों पर भी प्रभाव दिखाती है जो आत्म-साक्षात्कार द्वारा इस भौतिक जगत की वास्तविक स्थिति से अनजान हैं। ज्योंही कोई यह सोचता है कि मैं देहस्वरूप हूँ ( *अहं ममेति* ) और इस देह से सश्बन्धित सभी वस्तुएँ मेरी हैं, तो वह मोहग्रस्त हो जाता है। माया से उत्पन्न यह मोह विशेषत: बद्धजीवों पर प्रभाव दिखाता है, किन्तु कभी-कभी मुक्त जीव भी इसके वश में हो जाते हैं। मुक्त जीव वह व्यक्ति होता है, जिसे इस भौतिक जगत का यथेष्ठ ज्ञान रहता है, जिससे वह जीवन की देहात्मबुद्धि में लिप्त नहीं होता। किन्तु दीर्घकाल तक भौतिक प्रकृति के गुणों के संसर्ग से, मुक्त जीव भी कभी-कभी माया के द्वारा छले जाते हैं इसीलिए भगवान् श्रीकृष्ण ने *भगवद्गीता*  (७.१४) में कहा है, *मामेव ये प्रपद्यन्ते मायामेतां तरन्ति ते* —''मेरी शरण में आने वाले ही माया के प्रभाव से बच सकते हैं।ÓÓ फलत: किसी को यह नहीं समझना चाहिए कि वह माया से अप्रभावित मुक्त जीव है। प्रत्येक प्राणी को चाहिए कि वह विधि-विधान का ²ढ़ता से पालन करते हुए सतर्कतापूर्वक भक्ति करे। इस प्रकार वह भगवान् के चरणारविन्द पर स्थिर रह सकता है। अन्यथा थोड़ी सी भी असावधानी से तवाही मच जायेगी। महाराज भरत इसके ज्वलन्त उदाहरण हैं—जैसा हम देख चुके हैं। वे निस्सन्देह एक महान् भक्त थे, किन्तु एक नन्हे मृग के प्रति अपना थोड़ा ध्यान बाँटने के कारण उन्हें और दो जन्म भोगने पड़े—एक तो मृग के रूप में और दूसरा जड़ भरत ब्राह्मण के रूप में। इसके बाद उनकी मुक्ति हुई और वे भगवान् के धाम पहुँच गए। श्रीभगवान् अपने भक्त को क्षमा करने के लिए सदैव उद्यत रहते हैं। किन्तु यदि भक्त उनकी इस उदारता का लाभ उठा कर जान-बूझ कर बारश्बार त्रुटि करता है, तो वे निश्चय ही उसे माया के चंगुल में गिरने देकर दंडित करते हैं। कहने का आशय यह है कि वेदों के अध्ययन से प्राप्त मात्र कोरे ज्ञान द्वारा माया के चंगुल से रक्षा नहीं की जा सकती। मनुष्य को चाहिए कि वह ²ढ़ता से श्रीभगवान् के चरणारविन्द की भक्ति करे। तभी मनुष्य की स्थिति सुरकि्षत है।  