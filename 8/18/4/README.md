**अहो विचित्रं भगवद्विचेष्टितं** **घ्नन्तं जनोऽयं हि मिषन्न पश्यति ।** **ध्यायन्नसद्यॢह विकर्म सेवितुं** **निर्हृत्य पुत्रं पितरं जिजीविषति ॥ ३॥** 

शब्दार्थ **** 

**अहो—** **अरे** **; विचित्रम्—** **आश्चर्यजनक** **; भगवत्-विचेष्टितम्—** **भगवान् की लीला** **; घ्नन्तम्—** **मृत्यु** **; जन:—** **व्यक्ति** **; अयम्—** **यह** **;** **हि—** **निश्चय ही** **; मिषन्—** **देखकर भी** **; न पश्यति—** **नहीं देखता** **; ध्यायन्—** **ध्यान करते हुए** **; असत्—** **भौतिक सुख** **; यॢह—** **क्योंकि** **; विकर्म—** **वॢजत कार्य** **; सेवितुम्—** **उपभोग करते हुए** **; निर्हृत्य—** **जलाकर** **; पुत्रम्—** **पुत्रों का** **; पितरम्—** **पिता को** **;** **जिजीविषति—** **दीर्घायु की इच्छा करता है।** **.** 

**अहो! कितने आश्चर्य की बात है कि मूर्ख संसारी अपने सिर पर नाचती मृत्यु की ओर भी** **ध्यान नहीं देता। यह जानते हुए भी कि मृत्यु अटल है, वह उसके प्रति उदासीन एवं लापरवाह** **रहता है। चाहे उसके पिता की मृत्यु हो, अथवा पुत्र की मृत्यु क्यों न हो, वह उसकी सश्पत्ति का** **उपभोग करना चाहता है। प्रत्येक दशा में वह अर्जित धन से किसी की परवाह किये बिना** **सांसारिक सुख का उपभोग करने का प्रयत्न करता है।** **तात्पर्य :** भौतिक सुख का अर्थ है आहार, निद्रा, मैथुन तथा सुरक्षा की सुविधाएँ प्राप्त होना। इस संसार में भौतिकतावादी व्यक्ति इन्द्रियतृप्ति के इन चार साधनों के लिए ही मृत्यु की भी परवाह न करके जीवित रहना चाहता है। पुत्र अपने पिता की मृत्यु के बाद उसकी सश्पत्ति का उपभोग इन्द्रियतृप्ति के लिए करता है। इसी प्रकार यदि किसी में पुत्र की मृत्यु होती है, तो पिता उसकी सश्पत्ति का उपभोग करता है। कभी-कभी वह पिता पुत्र की विधवा के साथ संभोग करता है। जितने भौतिकतावादी व्यक्ति हैं, वे ऐसा ही आचरण करते हैं। इसीलिए शुकदेव गोस्वामी का कथन है, ''श्रीभगवान् की इच्छा से घटने वाली भौतिक सुख की ये लीलाएँ कितनी विचित्र हैं!ÓÓ दूसरे शब्दों में, भौतिकतावादी व्यक्ति सभी प्रकार के दुष्कर्म करना चाहते हैं, किन्तु भगवान् की इच्छा के बिना कोई कुछ भी नहीं कर सकता। तो फिर भगवान् दुष्कर्म करने की अनुमति क्यों देते हैं? भगवान् नहीं चाहते कि कोई भी जीव पाप करे। उन्हें पाप से दूर रहने के लिए वे उसके अन्त:करण में प्रेरणा देते हैं। किन्तु जब कोई पाप करने पर उतारू हो जाता है, तो श्रीभगवान् उसे अपनी जिश्मेदारी पर वैसा करने की अनुमति भी दे देते हैं ( *मत्त: स्मृतिज्र्ञानमपोहनं च* )। भगवान् की इच्छा के विरुद्ध कोई कुछ भी नहीं कर सकता, किन्तु वे इतने दयालु हैं कि जब बद्ध-आत्मा जिद करने लगता है तो उस आत्मा को उसके दायित्व पर वैसा करने के लिए अनुमति प्रदान कर देते हैं। श्रील विश्वनाथ चक्रवर्ती ठाकुर के अनुसार अन्य लोकों में तथा इस ब्रह्माण्ड के पृथ्वी के अन्य भागों में, विशेषत: स्वर्गलोक में, पुत्र सदैव पिता के बाद तक जीवित रहते हैं। किन्तु इस पृथ्वीलोक पर प्राय: पुत्र अपने पिता से पहले मरता है और उसका पिता उसकी सश्पत्ति का प्रसन्नतापूर्वक उपभोग करता है। पिता या पुत्र में से किसी को भी इस वास्तविकता के दर्शन नहीं होते कि दोनों की ही मृत्यु होनी है। किन्तु जब मृत्यु आ जाती है, तो उपभोग की सारी योजनाएँ धरी रह जाती हैं।  