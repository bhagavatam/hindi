**तत्पादशौचं जनकल्मषापहं** **स धर्मविन्मूध्न्र्यदधात्सुमङ्गलम् ।** **यद्देवदेवो गिरिशश्चन्द्रमौलिर्** **दधार मूध्र्ना परया च भक्त्या ॥ २॥** 

**शब्दार्थ** 

**तत्-पाद-शौचम्—** **भगवान् के चरणकमलों को धोने से प्राप्त जल** **; जन-कल्मष-अपहम्—** **जनता के समस्त पापों के फलों को** **धो डालने वाला** **; स:—** **उसने (बलि महाराज ने)** **; धर्म-वित्—** **धर्म से पूर्णतया ज्ञात** **; मूॢध्न—** **सिर पर** **; अदधात्—** **धारण किया** **;** **सु-मङ्गलम्—** **सर्वकल्याणकारी** **; यत्—** **जो** **; देव-देव:—** **देवताओं में श्रेष्ठ** **; गिरिश:—** **शिवजी** **; चन्द्र-मौलि:—** **ललाट पर चन्द्रमा** **का चिह्न धारण करने वाला** **; दधार—** **धारण किया** **; मूध्र्ना—** **सिर पर** **; परया—** **परम** **; च—** **भी** **; भक्त्या—** **भक्तिपूर्वक।** **.** 

**देवताओं में सर्वश्रेष्ठ, ललाट पर चन्द्रमा का चिन्ह धारण करने वाले शिवजी विष्णु के** **अँगूठे से निकलने वाले गंगाजल को अपने सिर पर भक्तिपूर्वक धारण करते हैं। धाॢमक** **सिद्धान्तों को जानने वाले होने के कारण बलि महाराज को यह ज्ञात था** ; **फलस्वरूप शिवजी** **का अनुसरण करते हुए उन्होंने भी भगवान् के चरणकमलों के प्रक्षालन से प्राप्त जल को अपने** **सिर पर रख लिया।** **तात्पर्य :** शिवजी गंगाधर कहलाते हैं अर्थात् वे जो अपने सिर पर गंगा जल धारण करते हैं। शिवजी के ललाट पर अर्धचन्द्र का चिह्न लगा रहता है। फिर भी भगवान् को परम आदर प्रदान करने के लिए शिवजी ने इस चिह्न के ऊपर गंगाजल को धारण कर लिया। इस उदाहरण का पालन हर एक को, अथवा कम से कम हर भक्त को करना चाहिए क्योंकि शिवजी महाजनों में से एक हैं। इसी प्रकार बलि महाराज भी बाद में महाजन बन गये। एक महाजन दूसरे महाजन का अनुसरण करता है और महाजन परश्परा का अनुगमन करने से मनुष्य आध्यात्मिक चेतना में प्रगति कर सकता है। गंगाजल पवित्र होता है क्योंकि यह भगवान् विष्णु के चरण के अँगूठे से निकलता है। बलि महाराज ने वामनदेव के चरणकमलों को प्रक्षालित किया और जिस जल से उन्होंने प्रक्षालन किया वह गंगाजल के तुल्य बन गया। अतएव समस्त धर्मों के ज्ञाता बलि महाराज ने शिवजी का अनुसरण करते हुए इस जल को अपने सिर पर लगा लिया।  

**श्रीबलिरुवाच** 