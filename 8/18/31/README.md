**ú नमो भगवते अकूपाराय सर्वसत्त्वगुणविशेषणायानुपलक्षितस्थानाय नमो वष्र्मणे नमो भूश्ने नमो** **नमोऽवस्थानाय नमस्ते. ॥ ३०॥** 

शब्दार्थ **** 

**ओम्—** **हे ईश्वर** **; नम:—** **नमस्कार है** **; भगवते—** **श्रीभगवान् को** **; अकूपाराय—** **कूर्म के रूप में** **; सर्व-सत्त्व-गुण-विशेषणाय—** **जिसका रूप शुद्ध सत्त्वमय है** **; अनुपलक्षित-स्थानाय—** **आपको, जिनका स्थान अनिश्चित है** **; नम:—** **नमस्कार है** **; वष्र्मणे—** **काल की मर्यादा के बाहर आपको** **; नम:—** **आदरपूर्वक नमस्कार** **; भूश्ने—** **उस महान् को जो सर्वत्र जा सकता हैं** **; नम: नम:—** **बारश्बार नमस्कार है** **; अवस्थानाय—** **सर्वाधार** **; नम:—** **नमस्कार है** **; ते—** **आपको।** **.** 

**हे प्रभो, कच्छप स्वरूप आपको मेरा सादर नमस्कार है। आप समस्त दिव्य गुणों के आगार** **हैं। आप भौतिकता से पूर्णत: रहित तथा परम सत्त्व में स्थित हैं। आप जल में विचरण करते रहते** **हैं, किन्तु कोई आपका पता नहीं लगा पाता, अत: मैं आपको सादर नमस्कार करता हूँ। अपनी** **दिव्य स्थिति के कारण आप भूत, वर्तमान तथा भविष्य से बँधे नहीं रहते। आप सर्वत्र सर्वाधार** **रूप में उपस्थित रहते हैं, अत: मैं बारश्बार आपको सादर नमस्कार करता हूँ।** **तात्पर्य :** *ब्रह्म-संहिता* में कहा गया है कि *गोलोक एव निवसत्यखिलात्मभूत:* —आध्यात्मिक जगत में सबसे ऊपर के लोक गोलोक में भगवान् सदैव रहते हैं। इसके साथ ही साथ वे सर्वव्यापी हैं। ऐसा विरोधाभास केवल श्रीभगवान् पर ही लागू हो सकता है जो समस्त ऐश्वर्यों से पूर्ण हैं। भगवान् की सर्वव्यापकता की पुष्टि *भगवद्गीता* से (१८.६१) होती है जहाँ श्रीकृष्ण कहते हैं— *ईश्वर: सर्वभूतानां* *हृद्देशेऽर्जुन तिष्ठति* —''हे अर्जुन! परमेश्वर प्रत्येक प्राणी के हृदय में स्थित हैं।ÓÓ *भगवद्गीता* में ही अन्यत्र (१.१) वे कहते हैं— *सर्वस्य चाहं हृदि सन्निविष्टो मत्त: स्मृतिज्र्ञानमपोहनं च* —मैं सब प्राणियों के हृदय में बैठा हूँ और मुझसे ही स्मृति, ज्ञान और विस्मृति होती है। अत: यद्यपि भगवान् सर्वत्र विद्यमान हैं, किन्तु वे सामान्य नेत्रों से नहीं देखे जा सकते। जैसाकि अर्यमा कहते हैं, श्रीभगवान् *अनुपलक्षितस्थान* हैं अर्थात् उनको कोई ढूँढ नहीं सकता। यही श्रीभगवान् की महानता है।  