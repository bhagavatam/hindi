**स त्वं ममाप्यच्युत शीॢष्ण वन्दितं** **कराश्बुजं यत्त्वदधायि सात्वताम् ।** **बिभॢष मां लक्ष्म वरेण्य मायया** **क ईश्वरस्येहितमूहितुं विभुरिति ॥ २३॥** 

शब्दार्थ **** 

**स:—** **वह** **; त्वम्—** **आप** **; मम—** **मेरे** **; अपि—** **भी** **; अच्युत—** **च्युत न होने वाले** **; शीॢष्ण—** **शिर पर** **; वन्दितम्—** **पूजित** **; कर-** **अश्बुजम्—** **आपके कर-कमल** **; यत्—** **जो** **; त्वत्—** **आपके द्वारा** **; अधायि—** **रखे गये** **; सात्वताम्—** **भक्तों के ऊपर** **; बिभॢष—** **आप पालन करते हैं** **; माम्—** **मुझको** **; लक्ष्म—** **आपके वक्षस्थल पर चिह्न** **; वरेण्य—** **हे पूज्य** **; मायया—** **माया से, भ्रम से** **; क:—** **कौन** **; ईश्वरस्य—** **ईश्वर का** **; ईहितम्—** **इच्छाएं** **; ऊहितुम्—** **तर्क द्वारा समझना** **; विभु:—** **समर्थ है** **; इति—** **इस प्रकार।** **.** 

**हे अच्युत, आपका कर-कमल सभी वरदानों का स्रोत है। अत: आपके शुद्ध भक्त उसकी** **पूजा करते हैं और आप अत्यन्त दयापूर्वक उनके शिरों पर अपना हाथ रखते हैं। मेरी भी यही** **कामना है कि आप मेरे मस्तक पर अपना हाथ रखें, यद्यपि आप पहले से ही अपने वक्षस्थल पर** **श्रीलक्ष्म रूप में मुझे धारण करते हैं, किन्तु इस सश्मान को मैं मिथ्या प्रतिष्ठा की तरह मानती हूँ।** **आप अपनी वास्तविक दया भक्तों पर ही दिखाते हैं, मुझ पर नहीं। निस्सन्देह, आप सर्वसमर्थ** **नियंता हैं, आपके प्रयोजन को भला कौन समझ सकता है?** **तात्पर्य :** शाषों में कई स्थलों पर श्रीभगवान् को वक्षस्थल में सतत वास करने वाली अपनी पत्नी की अपेक्षा भक्तों के प्रति अधिक दयालु दिखाया गया है। *श्रीमद्भागवत* (११.१४.१) में कहा गया है— *न तथा मे प्रियतम आत्मयोनिर्न शंकर:।* *न च संकर्षणो न श्रीर्नैवात्मा च यथा भवान्॥* यहाँ श्रीकृष्ण ने स्पष्ट कहा है कि उन्हें ब्रह्मा, शिव, संकर्षण, लक्ष्मी, यहाँ तक कि स्वयं की अपेक्षा उनके भक्त अधिक प्रिय हैं। *श्रीमद्भागवत* (१०.९.२०) में अन्यत्र शुकदेव गोस्वामी कहते हैं— *नेमं विरिञ्चो न भवो न श्रीरप्यङ्गसंश्रया।* *प्रसादं लेभिरे गोपी यत्तत् प्राप विमुक्तिदात्॥* सबों के मोक्षदाता परमेश्वर ब्रह्माजी, शिवजी, यहाँ तक कि अपनी पत्नी और अपने शरीर में वास करने वाली ऐश्वर्य की देवी की अपेक्षा गोपियों के प्रति अधिक दयालु दिखाई पड़ते है। इसी तरह *श्रीमद्भागवत* का यह भी कहना है (१०.४७.६०)— *नायं श्रियोऽङ्ग उ नितान्तरते: प्रसाद:* *स्वर्योषितां नलिनगन्धरुचां कुतोऽन्या:।* *रासोत्सवेऽस्य भुजदण्डगृहीतकण्ठ-* *लब्धाशिषां य उदगाद् व्रजसुन्दरीणाम्॥* ''गोपियों को भगवान् से वे सभी वर प्राप्त हुए जो न तो लक्ष्मीजी को और न स्वर्ग की परम सुन्दरी नर्तकियों को प्राप्त हो सके। रास-नृत्य में भगवान् ने परम भाग्यशाली गोपियों के कंधों पर अपना हाथ रखकर और प्रत्येक के साथ नृत्य करके परम अनुकश्पा प्रदॢशत की। भगवान् की अहैतुकी कृपा प्राप्त करने वाली गोपियों की कोई बराबरी नहीं कर सकता।ÓÓ *श्रीचैतन्यचरितामृत* में कहा गया है कि गोपियों के चरणचिह्नों का अनुसरण किये बिना किसी को भी पूर्ण पुरुषोत्तम भगवान् का वास्तविक अनुग्रह प्राप्त नहीं हो सकता। यहाँ तक कि ऐश्वर्य की देवी वर्षों तक कठिन तपस्या करके भी गोपियों का सा अनुग्रह नहीं पा सकीं। श्री चैतन्य महाप्रभु ने इस बात की विवेचना व्येंकट भट्ट से *चैतन्यचरितामृत* (मध्य ९.१११-१३१) में की है—''चैतन्य महाप्रभु ने व्येंकट भट्ट से पूछा 'तुश्हारी आराध्य देवी लक्ष्मी सदैव नारायण के वक्षस्थल में विराजमान रहती हैं और निश्चित रूप से सृष्टि की सबसे पवित्र महिला हैं। किन्तु मेरे प्रभु श्रीकृष्ण एक गोप हैं, जो गायों को चराने में लगे रहते हैं। तो फिर वह कौन सा कारण है कि ऐसी पतिव्रता पत्नी मेरे प्रभु की संगिनी बनना चाहती है? मात्र श्रीकृष्ण का संग-लाभ उठाने के निमित्त लक्ष्मी देवी ने वैकुण्ठ का दिव्य सुख छोड़कर दीर्घकाल तक विधिविधानों तथा व्रतों का पालन करके असीम कठोर तप किया।Ó व्येंकट भट्ट ने उत्तर दिया, 'भगवान् श्रीकृष्ण तथा भगवान् नारायण एक ही हैं, किन्तु श्रीकृष्ण की लीलाएँ क्रीड़ा रूप होने के कारण अधिक मधुर हैं। वे श्रीकृष्ण की शक्तियों के लिए अधिक मनमोहक हैं। चूँकि श्रीकृष्ण तथा नारायण दोनों एक ही पुरुष हैं, अत: कृष्ण के साथ लक्ष्मी का मिलन उनके पातिव्रत्य को नष्ट नहीं करता। यह अत्यन्त कुतूहलपूर्ण है कि लक्ष्मी ने जानबूझकर श्रीकृष्ण से मिलाप करना चाहा। ऐश्यर्व की देवी ने सोचा कि श्रीकृष्ण से सश्बन्ध स्थापित करने से उनका पतिव्रत भंग नहीं होगा, वरन् उन्हें रास-नृत्य का लाभ प्राप्त हो सकेगा। यदि वे स्वयं श्रीकृष्ण के साथ भोग करना चाहती थी तो इसमें क्या दोष है? आप क्यों उपहास कर रहे हैं?Ó ''चैतन्य महाप्रभु ने उत्तर दिया, 'मैं यह समझता हूँ कि लक्ष्मीजी में कोई दोष नहीं है, किन्तु तो भी वे रास-नृत्य में प्रविष्ट नहीं हो पाईं। ऐसा शाषों से प्रकट होता है। दण्डकारण्य में वेदों के ज्ञानी जन भगवान् श्रीरामचन्द्र से मिले और उनकी तपस्या के कारण उन्हें रास-नृत्य में प्रवेश करने की अनुमति मिल गई। किन्तु क्या तुम बता सकते हो कि ऐश्वर्य की देवी लक्ष्मीजी को यह सुअवसर क्यों नहीं प्राप्त हो सका?Ó ''इस पर व्येंकट भट्ट का उत्तर था, ''मैं एक तुच्छ प्राणी हूँ, अत: मैं इस घटना के रहस्य को नहीं बता सकता। मैं एक साधारण व्यक्ति हूँ मेरा ज्ञान सीमित है और मैं सदैव अशान्त रहता हूँ। भला मैं परमात्मा की लीलाओं को कैसे समझ सकता हूँ? उनकी लीलाएँ लाखों सागरों से भी अगाध हैं।Ó ''श्री चैतन्य महाप्रभु ने उत्तर दिया, 'श्रीकृष्ण में एक विशेष गुण हैं। वे अपने व्यक्तिगत माधुर्य प्रेम से सबके हृदयों को आकृष्ट कर लेते हैं। व्रजलोक अथवा गोलोक वृन्दावन के वासियों के पदचिह्नों का अनुसरण करते हुए श्रीकृष्ण के चरणकमलों का आश्रय प्राप्त हो सकता है। किन्तु उस लोक के वासी इस तथ्य से अपरिचित हैं कि श्रीकृष्ण ही भगवान् हैं। फलत: नन्द महाराज, यशोदा देवी तथा गोपियाँ उन्हें अपने प्रिय पुत्र या प्रेमी के रूप में मानती हैं। माता यशोदा उन्हें पुत्रवत् मानती हैं और कभी-कभी उन्हें ऊखल से बाँध देती हैं। गोपजन उन्हें सामान्य बालक मानते हैं और वे उनके कन्धों पर चढ़ जाते हैं। गोलोक वृन्दावन में श्रीकृष्ण को प्रेम करने के अतिरिक्त कोई और कुछ भी नहीं चाहता।ÓÓ निष्कर्ष रूप में यह कहा जा सकता है कि व्रजभूमि के निवासियों की कृपा²ष्टि के बिना श्रीकृष्ण की संगति नहीं मिल सकती। अत: यदि कोई चाहता है कि श्रीकृष्ण प्रत्यक्ष मोक्ष प्रदान करें तो उसे वृन्दावनवासियों की सेवा करनी चाहिए, क्योंकि वे भगवान् के विशुद्ध भक्त हैं।  