**हरिवर्षे चापि भगवान्नरहरिरूपेणास्ते; तद्रूपग्रहणनिमित्तमुत्तरत्राभिधास्ये; तद्दयितं रूपं** **महापुरुषगुणभाजनो महाभागवतो दैत्यदानवकुलतीर्थीकरणशीलाचरित:** **प्रह्लादोऽव्यवधानानन्यभक्तियोगेन सह तद्वर्षपुरुषैरुपास्ते इदं चोदाहरति. ॥ ७॥** 

शब्दार्थ **** 

**हरि-वर्षे—** **हरिवर्ष नामक भूभाग में** **; च—** **भी** **; अपि—** **निस्सन्देह** **; भगवान्—** **श्रीभगवान्** **; नर-हरि-रूपेण—** **नृङ्क्षसह देव के रूप** **में** **; आस्ते—** **अवस्थित है** **; तत्-रूप-ग्रहण-निमित्तम्—** **श्रीकृष्ण (केशव) ने नृङ्क्षसह रूप जिस कारण धारण किया** **; उत्तरत्र—** **अगले अध्यायों में** **; अभिधास्ये—** **मैं वर्णन करूँगा** **; तत्—** **वह** **; दयितम्—** **अत्यन्त प्रिय** **; रूपम्—** **रूप** **; महा-पुरुष-गुण-** **भाजन:—** **प्रह्लाद महाराज, जो महापुरुषोचित गुणों के आगार हैं** **; महा-भागवत:—** **सर्वश्रेष्ठ भक्त** **; दैत्य-दानव-कुल-तीर्थी-** **करण-शीला-चरित:—** **उनके कर्म तथा चरित्र इतने पवित्र थे कि अपने कुल में उत्पन्न समस्त दैत्यों का मोक्ष करा दिया** **;** **प्रह्लाद:—** **महाराज प्रह्लाद** **; अव्यवधान-अनन्य-भक्ति-योगेन—** **अविच्छिन्न एवं अनन्य भक्ति के द्वारा** **; सह—** **सहित** **; तत्-वर्ष-** **पुरुषै:—** **हरिवर्ष के निवासियों के** **; उपास्ते—** **नमस्कार एवं पूजन करता है** **; इदम्—** **यह** **; च—** **और** **; उदाहरति—** **जप करता है।** **.** 

**श्रीशुकदेव गोस्वामी आगे कहते हैं—हे राजन्, भगवान् नृङ्क्षसह हरिवर्ष नामक भूभाग में** **वास करते हैं। मैं** **श्रीमद्भागवत** **के सप्तम स्कंध में आपको बताऊँगा कि प्रह्लाद महाराज ने किस** **प्रकार श्रीभगवान् को नृङ्क्षसह देव रूप धारण करने के लिए बाध्य किया। प्रह्लाद महाराज** **भगवद्-भक्तों में शिरोमणि हैं और महापुरुषों के अनुरुप समस्त उत्तम गुणों के आगार हैं। उनके** **चरित्र और कर्म से उनके दैत्य वंश के समस्त पतित जनों का उद्धार हुआ है। उन्हें भगवान् नृङ्क्षसह** **देव परम प्रिय हैं। इस प्रकार प्रह्लाद महाराज अपने समस्त सेवकों तथा हरिवर्ष के समस्त वासियों** **सहित भगवान् नृङ्क्षसह देव की पूजा निश्नलिखित मंत्रोच्चार द्वारा करते हैं।** **तात्पर्य :** जयदेव गोस्वामी द्वारा रचित भगवान् श्रीकृष्ण (केशव) के दशावतारों की स्तुति के प्रत्येक पद्यांश में केशव नाम आता है। उदाहरणार्थ— *केशव धृत-नर-हरि-रूप जय जगदीश हरे, केशव* *धृत-मीन शरीर जय जगदीश हरे* तथा *केशव धृत-वामन-रूप जय जगदीश हरे।*  *जगदीश* शब्द से समस्त ब्रह्माण्डों के स्वामी का बोध होता है। उनका मूल रूप दो भुजाओं वाले श्रीकृष्ण हैं, जिसमें वे अपने हाथ में मुरली लिए खड़े हुए गायों के पालन में व्यस्त हैं। जैसाकि *ब्रह्म-संहिता* में कहा गया है— *चिन्तामणिप्रकरसद्मसु कल्पवृक्ष-* *लक्षावृतेषु सुरभीरभिपालयन्तम्।* *लक्ष्मीसहस्रशतसंभ्रमसेव्यमानं* *गोविन्दमादिपुरुषं तमहं भजामि॥* ''लाखों कल्पवृक्षों से आवृत चिन्तामणि कर-गठित गृहसमूह में सुरभि गौवों का पालन करने वाले तथा सैकड़ों-हजारों लक्ष्मी-देवियों से सेवित, मैं उन आदि पुरुष गोविन्द की आराधना करता हूँ।ÓÓ इस श्लोक से हमें यह ज्ञात होता है कि गोविन्द या श्रीकृष्ण आदि-पुरुष हैं। जिस प्रकार बहती हुई नदी में असंलय तरंगें होती हैं, उसी प्रकार भगवान् के असंलय अवतार हैं, किन्तु भगवान् का मूल रूप श्रीकृष्ण या केशव ही है। श्रीशुकदेव गोस्वामी नृङ्क्षसहदेव का उल्लेख प्रह्लाद महाराज के कारण करते हैं। प्रह्लाद महाराज को उनके पिता दैत्य हिरण्यकशिपु ने अत्यधिक कष्ट पहुँचाया था। उसके समक्ष अपने को असहाय मानकर ही उन्होंने भगवान् को पुकारा। भगवान् ने उस दैत्यराज को मारने के लिए आधा ङ्क्षसह तथा आधा पुरुष वाला नृङ्क्षसहदेव का रूप धारण किया था। यद्यपि श्रीकृष्ण ही आदि-पुरुष हैं, जिसके समान कोई अन्य नहीं है, किन्तु वे अपने भक्तों को तुष्ट रखने अथवा कोई विशेष कार्य पूरा करने के उद्देश्य से नाना रूप धारण करते रहते हैं। इसलिए जयदेव गोस्वामी विभिन्न उद्देश्यों से धारण किए भगवान् के दशावतारों का वर्णन करते हुए अपनी स्तुति में केशव नाम का बारश्बार उल्लेख करते हैं।  