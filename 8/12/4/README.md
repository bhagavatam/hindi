**देवदेव जगद्व्यापिञ्जगदीश जगन्मय ।** **सर्वेषामपि भावानां त्वमात्मा हेतुरीश्वर: ॥ ४॥** 

**शब्दार्थ** 

**श्री-महादेव: उवाच—** **शिवजी (महादेव) ने कहा** **; देव-देव—** **हे देवताओं में सर्वश्रेष्ठ देवता** **; जगत्-व्यापिन्—** **हे सर्वव्यापी** **भगवान्** **; जगत्-ईश—** **हे ब्रह्माण्ड के स्वामी** **; जगत्-मय—** **हे भगवान्, जो तुरन्त ही अपनी शक्ति से इस सृष्टि में बदल गए हैं** **;** **सर्वेषाम् अपि—** **समस्त प्रकार के** **; भावानाम्—** **स्थितियाँ** **; त्वम्—** **तुम** **; आत्मा—** **गतिमान् शक्ति** **; हेतु:—** **इसका कारण** **; ईश्वर:—** **भगवान्, परमेश्वर।** **.** 

**महादेवजी ने कहा : हे देवताओं में प्रमुख देव! हे सर्वव्यापी, ब्रह्माण्ड के स्वामी! आपने** **अपनी शक्ति से अपने को सृष्टि में रूपान्तरित कर दिया है। आप हर वस्तु के मूल एवं सक्षम** **कारण हैं। आप भौतिक नहीं हैं। निस्सन्देह, आप हर एक की परम सञ्जीवनी शक्ति या परमात्मा** **हैं। अतएव आप परमेश्वर हैं अर्थात् सभी नियंत्रकों के परम नियंत्रक हैं।** **तात्पर्य :** भगवान् विष्णु इस भौतिक जगत के भीतर *सत्त्वगुण-अवतार* के रूप में निवास करते हैं। शिवजी *तमोगुण-अवतार* हैं और ब्रह्माजी *रजोगुण-अवतार* हैं। किन्तु यद्यपि विष्णुजी इन्हीं में से एक हैं, वे उसी कोटि के नहीं है। भगवान् विष्णु *देवदेव* हैं अर्थात् वे समस्त देवताओं के प्रमुख हैं। चूँकि शिवजी इसी भौतिक जगत में हैं अतएव भगवान् विष्णु की शक्ति में शिवजी सशि्मलित हैं। इसीलिए विष्णु *जगद्व्यापी* या सर्वव्यापी कहलाते हैं। शिवजी कभी-कभी महेश्वर कहलाते हैं; अतएव लोग सोचते हैं कि शिवजी ही सब कुछ हैं। किन्तु यहाँ पर शिवजी विष्णु को जगदीश कहकर सश्बोधित करते हैं जिसका अर्थ है ''ब्रह्माण्ड के स्वामी।ÓÓ कभी-कभी शिवजी विश्वेश्वर कहलाते हैं, किन्तु यहाँ पर वे विष्णु को *जगन्मय* कहकर सश्बोधित करते हैं जिससे सूचित होता है कि विश्वेश्वर भी भगवान् विष्णु के अधीन हैं। भगवान् विष्णु वैकुण्ठ लोक के स्वामी हैं, फिर भी वे भौतिक जगत को भी नियंत्रित करते हैं जैसाकि *भगवद्गीता* में कहा गया है ( *मयाध्यक्षेण प्रकृति: सूयते सचराचरम्* )। ब्रह्माजी तथा शिवजी भी कभी-कभी ईश्वर कहलाते हैं, किन्तु परम ईश्वर तो भगवान् विष्णु या कृष्ण हैं। जैसाकि *ब्रह्मसंहिता* में कहा गया है— *ईश्वर: परम: कृष्ण:* —भगवान् तो कृष्ण या विष्णु हैं। जितनी भी वस्तुओं का अस्तित्व है वे भगवान् विष्णु के ही कारण उचित क्रम में कार्यशील हैं। *अण्डान्तरस्थ* *परमाणुचयान्तरस्थम्।* यहाँ तक कि परमाणु भी अपने भीतर भगवान् विष्णु की उपस्थिति के कारण कार्यशील हैं।  