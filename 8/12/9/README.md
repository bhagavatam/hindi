**एवं निरुक्तं क्षितिशब्दवृत्त-** **मसन्निधानात्परमाणवो ये ।** **अविद्यया मनसा कल्पितास्ते** **येषां समूहेन कृतो विशेष: ॥ ९॥** 

शब्दार्थ **** 

**एवम्—** **इस प्रकार** **; निरुक्तम्—** **मिथ्या वर्णन किया गया** **; क्षिति-शब्द—** **क्षिति अर्थात् ''पृथ्वीÓÓ शब्द** **; वृत्तम्—** **उपस्थिति** **;** **असत्—** **असत्य** **; निधानात्—** **विलीन होने से** **; परम-अणव:—** **अत्यन्त सूक्ष्म कण** **; ये—** **जो सब** **; अविद्यया—** **अविद्या अर्थात्** **अज्ञान से** **; मनसा—** **मन से** **; कल्पिता:—** **कल्पना किये हुए** **; ते—** **वे** **; येषाम्—** **जिनका** **; समूहेन—** **समूह के द्वारा** **; कृत:—** **बनाया** **हुआ** **; विशेष:—** **विशेष।** **.** 

**कोई यह कह सकता है कि विविधता तो स्वयं पृथ्वी से उत्पन्न होती है। तथापि यह ब्रह्माण्ड** **भले ही थोड़े समय तक सत्य प्रतीत हो पर वास्तव में इसका कोई अस्तित्व नहीं है। यह पृथ्वी** **मूलत: सूक्ष्म कणों के संयोग से उत्पन्न हुई थी, किन्तु ये कण अस्थायी हैं। वास्तव में परमाणु** **ब्रह्माण्ड का कारण नहीं, यद्यपि कुछ दार्शनिक ऐसा सोचते हैं। यह सत्य नहीं है कि इस संसार** **में पाई जाने वाली विविधता (किस्में) परमाणुओं के उलट-पुलट या विविध संयोगों का** **प्रतिफल है।** **तात्पर्य :** जो परमाणुवाद के समर्थक हैं उनका विचार है कि परमाणुओं के प्रोटान तथा इलेक्ट्रान मिलकर विभिन्न वस्तुओं की उत्पत्ति करते हैं। किन्तु वैज्ञानिकगण परमाणु के ही अस्तित्व का कारण खोजने में असमर्थ हैं। ऐसी दशा में हम यह नहीं कह सकते कि परमाणु ही ब्रह्माण्ड का कारणस्वरूप है। ऐसे सिद्धान्त अज्ञानी लोग प्रस्तुत करते हैं। वास्तविक बुद्धि के अनुसार इस विराट् जगत का असली कारण परमेश्वर है। *जन्माद्यस्य यत:* —वह समस्त सृष्टि का मूल कारण है। जैसाकि *भगवद्गीता*  (१०.८) में कहा गया है— *अहं सर्वस्य प्रभवो मत्त: सर्वं प्रवर्तते* —कृष्ण ही मूल कारण हैं। *सर्व* *कारण-कारणं* —वह समस्त कारणों के कारण हैं। कृष्ण ही परमाणु अथवा भौतिक ऊर्जा (शक्ति) के कारण हैं ( *भगवद्गीता* ७.४)— *भूमिरापोऽनलो वायु: खं मनो बुद्धिरेव च।* *अहंकार इतीयं मे भिन्ना प्रकृतिरष्टधा॥* परम कारण भगवान् हैं और केवल अज्ञानी व्यक्ति ही विभिन्न सिद्धान्तों के द्वारा अन्य कारणों की खोज का प्रयत्न करते हैं।  