**ज्ञानं विशुद्धं परमार्थमेक-** **मनन्तरं त्वबहिब्र्रह्म सत्यम् ।** **प्रत्यक्प्रशान्तं भगवच्छब्दसंज्ञं** **यद्वासुदेवं कवयो वदन्ति ॥ ११॥** 

शब्दार्थ **** 

**ज्ञानम्—** **परम ज्ञान** **; विशुद्धम्—** **कल्मषहीन, शुद्ध** **; परम-अर्थम्—** **जीवन का परम उद्देश्य प्रदान करने वाला** **; एकम्—** **एक** **;** **अनन्तरम्—** **अन्तरविहीन** **; तु—** **भी** **; अबहि:—** **बाह्यरहित** **; ब्रह्म—** **ब्रह्म, परम** **; सत्यम्—** **परम सत्य** **; प्रत्यक्—** **आन्तरिक,** **आवयन्तर** **; प्रशान्तम्—** **शान्त परमेश्वर, जिसकी उपासना योगी करते हैं** **; भगवत्-शब्द-संज्ञम्—** **भगवान् शब्द से ज्ञात अथवा** **सश्पूर्ण ऐश्वर्य से पूर्ण** **; यत्—** **उस** **; वासुदेवम्—** **श्रीकृष्ण, वसुदेव के पुत्र को** **; कवय:—** **बुद्धिमान अथवा विद्वान** **; वदन्ति—** **कहते** **हैं।** **.** 

**तो फिर परम सत्य क्या है? उत्तर है अद्वैत ज्ञान जो भौतिक गुणों के कल्मष से रहित है। वह** **मुक्तिप्रदायक है। वह अद्वितीय, सर्वव्यापी तथा कल्पनातीत है। उस ज्ञान की प्रथम प्रतीति ब्रह्म** **है। फिर योगियों द्वारा अनुभव किया जाने वाला परमात्मा है। जो बिना किसी कष्ट के उसे देखने** **का प्रयास करते है यह प्रतीति की दूसरी अवस्था है। अन्त में परम पुरुष में ही उसी परम ज्ञान की** **पूर्ण प्रतीति की जाती है। सभी विद्वान परम पुरुष को वासुदेव के रूप में वर्णन करते हैं, जो** **ब्रह्म, परमात्मा आदि का कारण है।** **तात्पर्य :** *चैतन्य चरितामृत* में कहा गया है— *यद् अद्वैतं ब्रह्मोपनिषदि तदप्यस्य तनुभा।* परम सत्य का निर्गुण-ब्रह्मतेज पूर्ण पुरुषोत्तम भगवान् की दैहिक किरणों का बना होता है। *य आत्मान्तरयामी पुरुष* *इति सोऽस्यांश-विभव:।* आत्मा तथा अन्तर्यामी अथवा परमात्मा श्रीभगवान् का ही विस्तार है। *षड्-* *ऐश्वयै: पूर्णो य इह भगवान् स स्वयं अयम्।* जिसे श्रीभगवान् कहा गया है और जो छ: ऐश्वर्यों से ओतप्रोत है वह वासुदेव है और श्री चैतन्य महाप्रभु उससे अभिन्न हैं। बड़े-बड़े विद्वान तथा दार्शनिक अनेक जन्मों के बाद इसे स्वीकार करते हैं। *वासुदेव: सर्वमिति स महात्मा सुदुर्लभ:* ( *भगवद्गीता*  ७.१९)। बुद्धिमान मनुष्य जान सकते हैं कि अन्तत: वासुदेव कृष्ण ही ब्रह्म तथा परमात्मा के कारण हैं। इस प्रकार वासुदेव *सर्वकारण-कारणम्* है। इसकी पुष्टि *श्रीमद्भागवत* (१.२.११) में की गई है। *वदन्ति तत्तत्त्वविदस्तत्त्वं यज्ज्ञानमद्वयम्।* *ब्रह्मेति परमात्मेति भगवानिति शब्द्यते॥* वास्तविक तत्त्व अर्थात् परम सत्य तो भगवान् हैं, किन्तु परम सत्य की अपूर्ण प्रतीति से कभी कभी लोग उसी विष्णु को निर्गुण ब्रह्म या अन्तर्यामी परमात्मा कहते हैं। *श्रीमद्भागवत* के प्रारश्भ में ही कहा गया है— *सत्यं परं धीमहि* —हम परम सत्य का ध्यान करते हैं। यहाँ पर परम सत्य को *ज्ञानं विशुद्धं सत्यम्* के रूप में बताया गया है। परम सत्य कल्मषरहित एवं दिव्य होता है। इससे सभी आत्म-सिदि्धयाँ एवं भौतिक जगत से मुक्ति प्राप्त होती है। परम सत्य तो वासुदेव कृष्ण हैं। कृष्ण के बाह्य तथा अन्त: में कोई अन्तर नहीं है। वे पूर्ण हैं। उनके शरीर तथा आत्मा में हमारे-जैसा अन्तर नहीं है। कभी-कभी तथाकथित विद्वान कृष्ण की वास्तविक स्थिति से परिचित न होने के कारण लोगों को यह कह कर गुमराह करते रहते हैं कि अन्त:करण में स्थित कृष्ण बाह्य रूप में स्थित कृष्ण से भिन्न हैं। *मन्मना भव भद्भक्तो मद्याजी मां नमस्कुरु* —कृष्ण के इस कथन के अनुसार कुछ तथाकथित विद्वान पाठकों (श्रोताओं) को यह उपदेश देते हैं कि हमें व्यकि्त-कृष्ण को समर्पण न करके आन्तरिक कृष्ण को करना चाहिए। ये तथाकथित मायावादी विद्वान अपने अल्पज्ञान से कृष्ण को कभी नहीं समझ पाएँगे। अत: मनुष्य को किसी प्रामाणिक व्यकि्त के पास जाना चाहिए जिससे वे कृष्ण को समझ सकेंगे। सद्गुरु कृष्ण को वास्तव में सदा देखे रहता है, अत: वही उसका सही-सही वर्णन कर सकता है। तभी तो *भगवद्गीता* (४.३४) में कहा गया है— *तद्विदि्ध प्रणिपातेन परिप्रश्नेन सेवया।* *उपदेक्ष्यन्ति ते ज्ञानं ज्ञानिनस्तत्त्वदॢशन:॥* बिना अधिकारी विद्वान के पास गये कृष्ण को नहीं समझा जा सकता।  