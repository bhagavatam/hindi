उन्होंने ब्राह्मण जड़ भरत से अपने उपदेशों को तथा उसकी समझ में न आने वाले विचारों को दोहराने के लिए कहा। इस अध्याय में महाराज रहूगण उन जड़ भरत को नमस्कार करता है जिन्होंने अपने वास्तविक रूप को छिपा रखा था। राजा उनके उपदेश से समझ गया कि वे आत्मज्ञान में कितने श्रेष्ठï तथा उन्नत हैं। उसने उनका जिस प्रकार अनादर किया था उसके लिए क्षमा माँगी। अविद्या के सर्प से डसे गये महाराज रहूगण को मानो जड़ भरत के अमृत रूपी शब्दों ने जिला लिया। जिन विषयों पर वार्ता हो चुकी थी उनके सश्बन्ध में शंका रह जाने के कारण उसने बाद में एक-एक करके अनेक प्रश्न पूछे। सर्वप्रथम जड़ भरत के चरणकमलों के प्रति किये गये पूर्व अपराध से वे मुक्त हो लेना चाहते थे। महाराज रहूगण जड़ भरत के सारगॢभत उपदेशों को, जिन्हें एक भौतिक जीव नहीं समझ सकता, ठीक से न समझ पाने के कारण कुछ-कुछ असन्तुष्ट थे, अत: जड़ भरत ने अपने उपदेशों को और अधिक स्पष्ट करते हुए दुहराया। उन्होंने कहा कि संसार की सभी जीवात्माएँ, चाहे चर हों या अचर, विभिन्न प्रकारों से पृथ्वी के ही रूपान्तर (विकार) हैं। राजा को अपने राज-देह का अत्यन्त गर्व था, किन्तु वह पृथ्वी का ही एक रूपान्तर था। झूठी प्रतिष्ठïा के कारण राजा पालकी के कहार के प्रति स्वामी-सेवक जैसा व्यवहार कर रहा था और अन्य जीवात्माओं के प्रति भी निष्ठुर था। फलत: वह जनता को सुरक्षा प्रदान करने में अक्षम था और अज्ञानी होने के कारण उसकी गणना साधु पुरुषों में नहीं की जा सकती थी। यद्यपि विभिन्न वस्तुएँ अपने-अपने रूपान्तरों के कारण विभिन्न नाम (उपाधियाँ) धारण करती हैं, किन्तु इस जगत की प्रत्येक वस्तु पृथ्वी का रूपान्तर है। वस्तुत: ये सभी किस्में एक ही हैं और अन्त में परमाणुओं में विलीन हो जाती हैं। इस संसार में कुछ भी स्थायी नहीं है। अनेक किस्म की वस्तुएँ तथा उनकी उपाधियाँ हमारी मानसिक कूट रचनाएँ हैं। परम सत्य तो मोह से परे है और तीन रूपों—निर्गुणब्रह्म, अन्र्तयामी परमात्मा तथा पूर्ण पुरुषोत्तम भगवान्—में प्रकट होता है। अनन्तिम सत्य के परम साक्षात्कार तो पूर्ण पुरुषोत्तम भगवान् ही हैं, जो भक्तों द्वारा वासुदेव कहे जाते हैं। जब तक भक्तों के चरण की धूलि को मस्तक पर धारण नहीं किया जाता, तब तक कोई भगवान् का भक्त नहीं बन सकता। जड़ भरत ने राजा को अपने पूर्वजन्म के सश्बन्ध में भी बताया और कहा कि ईश्वर की कृपा से उन्हें विगत जन्म की सारी घटनाएँ स्मरण हैं। अपने पूर्वजन्म के कर्मों के कारण जड़ भरत अत्यन्त सतर्क थे। संसारी पुरुषों से मिलने-जुलने से बचने के लिए उन्होंने गूँगे तथा बहरे जैसे व्यक्ति के आचरण अपना रखे थे। त्रिगुणों की संगति बड़ी प्रबल होती है। भौतिकतावादी पुरुषों की कुसंगति से बचने का एकमात्र उपाय है भक्तों की संगति। उनकी संगति से नौ प्रकार की भक्तियाँ की जा सकती हैं— *श्रवणं कीर्तनं विष्णो: स्मरणं पाद-सेवनम् अर्चनं वन्दनं दास्यं सलयम् आत्म-निवेदनम्।* इस प्रकार भक्तों की संगति से भौतिक संगति से छुटकारा पाया जा सकता है मूढ़ता के पारावार को पार करते हुए श्रीभगवान् के धाम को प्राप्त हुआ जा सकता है।  

**रहूगण उवाच** 