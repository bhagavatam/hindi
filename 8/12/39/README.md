**सेयं गुणमयी माया न त्वामभिभविष्यति ।** **मया समेता कालेन कालरूपेण भागश: ॥ ४०॥** 

**शब्दार्थ** 

**सा—** **वह दुर्लंघ्य** **; इयम्—** **यह** **; गुण-मयी—** **प्रकृति के तीनों गुणों से युक्त** **; माया—** **माया** **; न—** **नहीं** **; त्वाम्—** **तुमको** **;** **अभिभविष्यति—** **भविष्य में मोहित करने में समर्थ होगी** **; मया—** **मेरे साथ** **; समेता—** **संयुक्त** **; कालेन—** **नित्य समय द्वारा** **; काल-** **रूपेण—** **काल के रूप में** **; भागश:—** **अपने विभिन्न अंशों सहित।** **.** 

**यह भौतिक बहिरंगा शक्ति (माया), जो सृष्टि में मुझे सहयोग देती है और प्रकृति के तीनों** **गुणों में प्रकट होती है अब तुश्हें मोहित नहीं कर सकेगी।** **तात्पर्य :** शिवजी के साथ उनकी पत्नी दुर्गा भी वहाँ उपस्थित थीं। दुर्गाजी इस ²श्य जगत की सृष्टि करते समय भगवान् को सहयोग देती हैं। भगवान् *भगवद्गीता* (९.१०) में कहते हैं— *मयाध्यक्षेण* *प्रकृति: सूयते सचराचरम्* —हे कुन्तीपुत्र! यह प्रकृति मेरे निर्देशन में कार्य करती है और सारे चर तथा अचर प्राणियों को जन्म देती हैं। यह प्रकृति दुर्गा है। *सृष्टिस्थितिप्रलयसाधनशक्तिरेका* *छायेव यस्य भुवनानि बिभॢत दुर्गा* सारे ब्रह्माण्ड की रचना दुर्गाजी द्वारा काल-रूप विष्णु के सहयोग से की जाती है। *स ईक्षत* *लोकान्नु सृजा। स इमाँल्लोकान् असृजत।* यह वेदों का ( *ऐतरेय उपनिषद्* १.१, १-२) कथन है। माया को शिवजी की पत्नी होने का सौभाग्य प्राप्त है। इस तरह शिवजी का सान्निध्य माया से है, किन्तु यहाँ पर भगवान् विष्णु शिवजी को यह विश्वास दिलाते हैं कि अब यह माया उन्हें मोहित नहीं कर सकेगी।  

**श्रीशुक उवाच** 