**तत: सप्त ऋषयस्तत्प्रभावाभिज्ञा यां ननु तपस आत्यन्तिकी सिद्धिरेतावती भगवति सर्वात्मनि** **वासुदेवेऽनुपरतभक्तियोगलाभेनैवोपेकि्षतान्यार्थात्मगतयो मुक्तिमिवागतां मुमुक्षव इव सबहुमानमद्यापि** **जटाजूटैरुद्वहन्ति. ॥ ३॥** 

शब्दार्थ **** 

**तत:—** **तत्पश्चात्** **; सप्त ऋषय:—** **(मरीचि से लेकर)** **; तत् प्रभाव-अभिज्ञा:—** **जो गंगा के प्रभाव से भलीभाँति परिचित थे** **;** **याम्—** **यह गंगा जल** **; ननु—** **निश्चय ही** **; तपस:—** **हमारे तपों का** **; आत्यन्तिकी—** **परम** **; सिद्धि:—** **सिद्धि** **; एतावती—** **इतनी** **;** **भगवति—** **श्रीभगवान्** **; सर्व-आत्मनि—** **सर्वव्यापी** **; वासुदेवे—** **श्रीकृष्ण में** **; अनुपरत—** **अविरत** **; भक्ति-योग—** **भक्ति योग का** **;** **लाभेन—** **इस पद को प्राप्त करके** **; एव—** **निश्चय ही** **; उपेक्षित—** **तिरस्कृत** **; अन्य—** **दूसरा** **; अर्थ-आत्म-गतय:—** **सिद्धि के अन्य** **सभी साधन (यथा धर्म, अर्थ, काम, मोक्ष)** **; मुक्तिम्—** **सांसारिक बन्धनों से छुटकारा** **; इव—** **स²श** **; आगताम्—** **प्राप्त किया** **;** **मुमुक्षव:—** **मुक्ति की इच्छा करने वाला व्यक्ति** **; इव—** **स²श** **; स-बहु-मानम्—** **अत्यन्त मानपूर्वक** **; अद्य अपि—** **आज भी** **; जटा-** **जूटै:—** **जूड़े के रूप में बँधी जटाओं से युक्त** **; उद्वहन्ति—** **धारण करते हैं।** **.** 

**ध्रुवलोक के नीचे वाले लोकों में सप्तॢषयों (मरीचि, वसिष्ठ, अत्रि इत्यादि) का वास है।** **गंगा जल के प्रभाव से परिचित होने के कारण वे आज भी अपने शिर की जटाओं पर उसे** **धारण करते हैं। अन्तत: वे इस निष्कर्ष पर पहुँचे हैं कि यही परम धन, समस्त तपस्याओं की** **सिद्धि तथा दिव्य जीवन बिताने का सर्वश्रेष्ठ साधन है। पूर्ण पुरुषोत्तम भगवान् की सतत भक्ति** **प्राप्त होने के कारण उन्होंने धर्म, अर्थ, काम, तथा परब्रह्मï से तदाकार होने (अर्थात्) मोक्ष जैसे** **समस्त साधनों का परित्याग कर दिया है। जिस प्रकार ज्ञानीजन यह सोचते हैं कि भगवान् में** **तदाकार होना ही परम सत्य है उसी प्रकार सप्तॢष भी भक्ति को जीवन की परम सिद्धि मानते हैं।** **तात्पर्य :** अध्यात्मवादियों की दो प्राथमिक कोटियाँ हैं—निॢवशेषवादी तथा भक्त। निॢवशेषवादी जीवन के आध्यात्मिक रूपों को स्वीकार नहीं करते। वे श्रीभगवान् के ब्रह्मरूप (ब्रह्मज्योति) में तदाकार होना चाहते हैं। किन्तु भक्तजन श्रीभगवान् दिव्य कार्य-कलापों में सश्मिलित होने के लिए इच्छुक रहते हैं। ऊध्र्वलोकों में सबसे ऊपर ध्रुवलोक है और इसके नीचे महॢषयों अर्थात् पहले मरीचि, वसिष्ठ और अत्रि द्वारा अधिवसित सात ग्रह हैं। ये सभी ऋषि भक्ति को जीवन की चरम सिद्धि मानने वाले हैं। फलत: ये पवित्र गंगाजल को अपने अपने शिर पर धारण करते हैं। इस श्लोक से यह सिद्ध होता है कि जिसने विशुद्ध भकि्त के पद को प्राप्त कर लिया है उसके लिए सभी कुछ, यहाँ तक कि तथाकथित मुकि्त (कैवल्य) भी, तुच्छ है। श्रील श्रीधर स्वामी का कहना है कि भगवान् की विशुद्ध भक्ति प्राप्त कर लेने पर अन्य समस्त कार्यों को तुच्छ समझकर छोड़ा जा सकता है। प्रबोधानन्द स्वामी इस कथन की पुष्टि इस प्रकार करते हैं— *कैवल्यं नरकायते त्रिदशपुर आकाशपुष्पायते* *दुर्दान्तेन्द्रियकालसर्पपटली प्रोत्खातदंष्ट्रायते।* *विश्वं पूर्णसुखायते विधिमहेन्द्रादिश्च कीटायते* *यत् कारुण्यकटाक्षवैभववतां तं गौरम् एव स्तुम:॥* श्री चैतन्य महाप्रभु ने भक्तियोग की कि्रया का सश्यक् विवेचन प्रस्तुत किया है। फलत: जो चैतन्य महाप्रभु के चरणकमल की शरण में जाता है, उसके लिए मायावादियों की परम सिदि्ध (कैवल्य) नारकीय लगती है और कॢमयों की महत्त्वाकांक्षाओं का क्या कहना जो स्वर्गलोक पहुँचना चाहते हैं। भक्तगण ऐसे लक्ष्य को मायाजाल ही मानते हैं। योगी भी अपनी इन्द्रियों को वश में करने का प्रयत्न करते हैं, किन्तु भकि्त की अवस्था को प्राप्त हुए बिना उन्हें भी सफलता नहीं प्राप्त हो सकती। इन्द्रियों की तुलना विषधर सर्पों से की गई है, किन्तु श्रीभगवान् की सेवा में संलग्न भक्तों की इन्द्रियाँ विषदंत विहीन सर्पों की तरह हैं। योगी अपनी इन्द्रियों का दमन करने का भरसक प्रयत्न करता है, किन्तु विश्वामित्र जैसे महान् योगी भी अपने प्रयास में असफल रहते हैं। अपनी तपस्या के समय विश्वामित्र अपनी इन्द्रियों द्वारा पराजित हो गए जब वे अपनी साधना में लीन रहते हुए मेनका द्वारा वशीभूत हो गये। बाद में उससे शकुन्तला का जन्म हुआ। अत: इस संसार में भक्तियोगी सबसे बुद्धिमान है, जैसाकि *भगवद्गीता* (६.४७) में श्रीकृष्ण इसकी पुष्टि करते हैं— *योगिनामपि सर्वेषां मद्गतेनान्तरात्मना।* *श्रद्धावान्भजते यो मां स मे युक्ततमो मत:॥* ''सब योगियों में जो भी योगी श्रद्धाभाव से मेरे परायण होकर प्रेममय भक्ति योग के द्वारा मेरी सेवा करता है, वह मुझसे परम अन्तरंग रूप में जुड़ा है और सर्व श्रेष्ठ है।ÓÓ  