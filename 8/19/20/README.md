**मां वचोभि: समाराध्य लोकानामेकमीश्वरम् ।** **पदत्रयं वृणीते योऽबुद्धिमान्द्वीपदाशुषम् ॥ १९॥** 

**शब्दार्थ** 

**माम्—** **मुझको** **; वचोभि:—** **मधुर वचनों से** **; समाराध्य—** **पर्याप्त तुष्ट करके** **; लोकानाम्—** **इस ब्रह्माण्ड के सारे लोकों का** **;** **एकम्—** **एकमात्र** **; ईश्वरम्—** **स्वामी, नियन्ता** **; पद-त्रयम्—** **तीन पग** **; वृणीते—** **माँग रहा है** **; य:—** **जो** **; अबुद्धिमान्—** **मूर्ख** **; द्वीप-** **दाशुषम्—** **क्योंकि मैं तुश्हें समूचा द्वीप दे सकता हूँ।** **.** 

**मैं तुश्हें समूचा द्वीप दे सकता हूँ क्योंकि मैं ब्रह्माण्ड के तीनों विभागों का स्वामी हूँ। तुम** **मुझसे कुछ लेने आये हो और तुमने मुझे अपने मधुर वचनों से सन्तुष्ट किया है, किन्तु तुम केवल** **तीन पग भूमि माँग रहे हो अतएव तुम मुझे अधिक बुद्धिमान् नहीं लगते हो।** **तात्पर्य :** वैदिक ज्ञान के अनुसार समग्र ब्रह्माण्ड शून्य का सागर है। उस सागर में असंलय लोक हैं और इनमें से प्रत्येक लोक एक द्वीप कहलाता है। जब वामनदेव बलि महाराज से भिक्षा माँगने गये तो सभी द्वीप वास्तव में उनके अधिकार में थे। बलि महाराज वामनदेव के स्वरूप को देखकर अत्यन्त प्रसन्न थे और वे मुंहमाँगी भूमि देने को तैयार थे लेकिन जब वामनदेव ने केवल तीन पग भूमि माँगी तो बलि महाराज ने सोचा कि वे अधिक बुद्धिमान् नहीं हैं।  