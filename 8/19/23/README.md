**कल्पायुषां स्थानजयात्पुनर्भवात्** **क्षणायुषां भारतभूजयो वरम् ।** **क्षणेन मत्र्येन कृतं मनस्विन:** **सन्न्यस्य संयान्त्यभयं पदं हरे: ॥ २३॥** 

शब्दार्थ **** 

**कल्प-आयुषाम्—** **जो ब्रह्मा के समान कई कल्पों तक जीवित रहते हैं** **; स्थान-जयात्—** **स्थान अथवा लोकप्राप्ति की अपेक्षा** **;** **पुन:-भवात्—** **जन्म, मृत्यु और जरा की सश्भावना से** **; क्षण-आयुषाम्—** **ऐसे पुरुषों का जिनकी आयु केवल एक सौ वर्ष है** **;** **भारत-भू-जय:—** **भारतवर्ष में जन्म** **; वरम्—** **श्रेष्ठ है** **; क्षणेन—** **क्षणिक जीवन के लिए** **; मत्र्येन—** **शरीर के द्वारा** **; कृतम्—** **किया** **हुआ कार्य** **; मनस्विन:—** **जीवन के सार को ठीक से समझने वाले** **; सन्न्यस्य—** **श्रीकृष्ण के चरणकमलों में आत्म-समर्पण करते** **हुए** **; संयान्ति—** **प्राप्त करते हैं** **; अभयम्—** **चिन्तारहित** **; पदम्—** **धाम** **; हरे:—** **श्रीभगवान् का।** **.** 

**ब्रह्मलोक में करोड़ों-अरबों वर्ष की आयु प्राप्त करने की अपेक्षा भारतवर्ष में अल्पायु प्राप्त** **करना श्रेयस्कर है, क्योंकि ब्रह्मलोक को प्राप्त कर लेने के बाद भी बारश्बार जन्म तथा मरण के** **चक्र में पडऩा होता है। यद्यपि मत्र्यलोक के अन्तर्गत भारतवर्ष में जीवन अत्यन्त अल्प है, किन्तु** **यहाँ का वासी पूर्ण कृष्णभक्ति तक पहुँच सकता है और भगवान् के चरणकमलों में अॢपत** **होकर इस लघु जीवन में भी परम सिद्धि प्राप्त कर सकता है। इस प्रकार उसे वैकुण्ठलोक प्राप्त** **होता है जहाँ न तो चिन्ता है, न भौतिक शरीर युक्त पुनर्जन्म।** **तात्पर्य :** भगवान् श्री चैतन्य महाप्रभु से इस कथन की पुष्टि होती है— *भारत-भूमिते हैल मनुष्य जन्म यार।* *जन्म सार्थक करिÓ कर पर-उपकार॥* भारतवर्ष में जन्म ग्रहण करने वाले को श्रीकृष्ण द्वारा *भगवद्गीता* में दिये गये सीधे उपदेशों का अध्ययन करने का पूरा-पूरा अवसर प्राप्त होता है और इस तरह वह इस मानव जीवन में जो कुछ करना है, उसके सश्बन्ध में अन्तिम निर्णय ले सकता है। मनुष्य को चाहिए कि वह निश्चित रूप से समस्त विकल्पों को त्याग कर श्रीकृष्ण को आत्मसमर्पण कर दे। श्रीकृष्ण तुरन्त ही उसके सारे विगत पापों के फल को दूर कर देंगे ( *अहं त्वां सर्वपापेवयो मोक्षयिष्यामि मा शुच:* )। अत: साक्षात् श्रीकृष्ण के वचनों को मानकर उनकी भक्ति करनी चाहिए। *मन्मना भव मद्भक्तो मद्याजी मां नमस्कुरु* —सदैव मेरा ही स्मरण करो, मेरे भक्त बनो, मेरी पूजा करो और मुझे ही नमस्कार करो। यह तो एक बालक के लिए भी अत्यन्त सुगम है। तो फिर इस पथ को क्यों न ग्रहण किया जाये? मनुष्य को चाहिए कि श्रीकृष्ण के उपेदशों का यथातथ्य पालन करे और इस प्रकार भगवद्धाम को प्राप्त करने की क्षमता ले ( *त्यक्त्या देहं पुनर्जन्म नैति मामेति सोऽर्जुन* )। मनुष्य को चाहिए कि श्रीकृष्ण के पास जाकर सीधे उनकी सेवा में लग जाये। भारतवर्ष के वासियों के लिए यह सर्वोत्तम अवसर है। जो ईश्वर के धाम लौटने के योग्य होता है उसे अच्छे या बुरे कर्म-फल नहीं भोगने पड़ते।  