**नान्यत्ते कामये राजन्वदान्याज्जगदीश्वरात् ।** **नैन: प्राप्नोति वै विद्वान्यावदर्थप्रतिग्रह: ॥ १७॥** 

**शब्दार्थ** 

**न—** **नहीं** **; अन्यत्—** **अन्य कुछ** **; ते—** **तुमसे** **; कामये—** **याचना करता हूँ** **; राजन्—** **हे राजा** **; वदान्यात्—** **जो इतने दानी हैं** **; जगत्-** **ईश्वरात्—** **सारे ब्रह्माण्ड के राजा से** **; न—** **नहीं** **; एन:—** **दुख** **; प्राप्नोति—** **प्राप्त करता है** **; वै—** **निस्सन्देह** **; विद्वान्—** **विद्वान** **;** **यावत्-अर्थ—** **जिसे जितना चाहिए** **; प्रतिग्रह:—** **अन्यों से दान लेना।** **.** 

**हे समग्र ब्रह्माण्ड के नियामक राजा! यद्यपि आप अत्यन्त उदार हैं और जितनी भूमि चाहूँ** **मुझे दे सकते हैं, किन्तु मैं आपसे अनावश्यक वस्तु नहीं माँगना चाहता। यदि कोई विद्वान** **ब्राह्मण अन्यों से अपनी आवश्यकतानुसार दान लेता है, तो वह पापपूर्ण कर्मों में नहीं फँसता।** **तात्पर्य :** कोई ब्राह्मण या संन्यासी अन्यों से दान माँग सकता है, किन्तु यदि वह आवश्यकता से अधिक लेता है, तो वह दण्डनीय है। कोई भी व्यक्ति आवश्यकता से अधिक भगवान् की सश्पत्ति का उपभोग नहीं कर सकता। भगवान् वामनदेव अप्रत्यक्षत: बलि महाराज को इंगित कर रहे थे कि उसके पास आवश्यकता से अधिक भूमि है। भौतिक जगत में सारे क्लेश अपव्यय के कारण हैं। मनुष्य अंधाधुन्ध धन एकत्र कर लेता है और इसका वह अपव्यय भी करता है। ऐसे कार्यकलाप पापपूर्ण हैं। सारी सश्पत्ति भगवान् की है और सारे जीव भगवान् की सन्तानें होने के कारण अपने परम पिता की सश्पत्ति का उपयोग करने के अधिकारी हैं, किन्तु कोई आवश्यकता से अधिक नहीं ले सकता। इस सिद्धान्त का पालन ब्राह्मणों या संन्यासियों को विशेष रूप से करना चाहिए क्योंकि वे अन्यों के बल पर पलते हैं। इस तरह वामनदेव एक आदर्श याचक थे क्योंकि उन्होंने केवल तीनपग भूमि माँगी थी। निस्सन्देह, उनके पगों में तथा एक सामान्य व्यक्ति के पगों में अन्तर है। भगवान् अपने अचिन्त्य पराक्रम से अपने पदचाप को असीम नाप से सारे ब्रह्माण्ड को घेर सकते हैं जिसमें ऊध्र्व, अधो तथा मध्य लोक सश्मिलित हैं।  

**श्रीबलिरुवाच** 