कृति, उशिक, चेदि तथा चैद्य नामक पुत्र एवं पौत्र हुए। ये सभी आगे चलकर राजा बने। विदर्भ के पुत्र क्रथ के कुन्ति नामक पुत्र हुआ जिसके वंश में वृष्णि, निर्वृति, दशार्ह, व्योम, जीमूत, विकृति, भीमरथ, नवरथ, दशरथ, शकुनि, करश्भि, देवरात, देवक्षत्र, मधु, कुरुवश, अनु, पुरुहोत्र, अयु तथा सात्वत हुए। सात्वत के सात पुत्र थे जिनमें से देवावृध एक था और उसके पुत्र का नाम बभ्रु था। सात्वत के दूसरे पुत्र महाभोज से भोजवंश चला। सात्वत के अन्य पुत्र वृष्णि के पुत्र का नाम युधाजित था। युधाजित से अनमित्र तथा शिनि हुए और अनमित्र से निघ्न तथा एक अन्य शिनि उत्पन्न हुए। शिनि के बाद क्रम से सत्यक, युयुधान, जय, कुणि तथा युगन्धर हुए। अनमित्र का एक अन्य पुत्र वृष्णि था। वृष्णि से श्वफल्क हुआ जिससे अक्रूर तथा अन्य बारह पुत्र उत्पन्न हुए। अक्रूर के दो पुत्र हुए देववान तथा उपदेव। अन्धक का पुत्र कुकुर था जिसके वंशज वह्नि, विलोमा, कपोतरोमा, अनु, अन्धक, दुन्दुभि, अविद्योत, पुनर्वसु तथा आहुक हुए। आहुक के दो पुत्र थे—देवक तथा उग्रसेन। देवक के चार पुत्र हुए—देववान, उपदेव, सुदेव तथा देववर्धन। उसके सात कन्याएँ भी थीं—धृतदेवा, शान्तिदेवा, उपदेवा, श्रीदेवा, देवरक्षिता, सहदेवा, तथा देवकी। वसुदेव ने इन सातों कन्याओं से व्याह किया। उग्रसेन के नौ पुत्र थे—कंस, सुनामा, न्यग्रोघ, कंक, शंकु, सुहू, राष्ट्रपाल, धृष्टि तथा तुष्टिमान। उसके पाँच पुत्रियाँ भी हुईं जिनके नाम कंसा, कंसवती, कंका, शूरभू तथा राष्ट्रपालिका थे। वसुदेव के छोटे भाइयों ने उग्रसेन की सारी पुत्रियों से ब्याह कर लिया। चित्ररथ के पुत्र विदूरथ के शूर नाम का पुत्र हुआ। शूर के दस और पुत्र थे जिनमें वसुदेव मुलय था। शूर ने अपनी पाँच पुत्रियों में से एक पुत्री पृथा को अपने मित्र कुन्ति को दे दिया इसलिए वह कुन्ती भी कहलाई। उसने कुमारी रहते हुए कर्ण नामक पुत्र को जन्म दिया, और बाद में उसने महाराज पाण्डु से विवाह कर लिया। वृद्धशर्मा ने शूर की पुत्री श्रुतदेवा से विवाह किया जिसके गर्भ से दन्तवक्र का जन्म हुआ। धृष्टकेतु ने शूर की पुत्री श्रुतकीॢत से विवाह किया जिससे पाँच पुत्र उत्पन्न हुए। जयसेन ने शूर की पुत्री राजाधिदेवी के साथ विवाह किया। चेदि देश के राजा दमघोष ने शूर की पुत्री श्रुतश्रवा से शादी की जिससे शिशुपाल ने जन्म लिया। देवभाग ने कंसा के गर्भ से चित्रकेतु तथा बृहद्बल को जन्म दिया। देवश्रवा ने कंसावती के गर्भ से सुवीर तथा इषुमान को उत्पन्न किया। कंक ने कंका से बक, सत्यजित तथा पुरुजित को उत्पन्न किया। सृञ्जय ने राष्ट्रपालिका से वृष तथा दुर्मर्षण को जन्म दिया। श्यामक ने शूरभूमि से हरिकेश तथा हिरण्याक्ष को जन्म दिया। वत्सक ने मिश्रकेशी से वृक को उत्पन्न किया। वृक के तीन पुत्र हुए—तक्ष, पुष्कर तथा शाल। समीक से सुमित्र तथा अर्जुनपाल हुए और आनक से ऋतधामा तथा जय हुए। वसुदेव के अनेक पत्नियाँ थी जिनमें से देवकी तथा रोहिणी प्रमुख थीं। रोहिणी के गर्भ से बलदेव ने जन्म लिया। इनके अतिरिक्त गद, शारण, दुर्मद, विपुल, ध्रुव, कृत तथा अन्य पुत्र भी हुए। वसुदेव की अन्य पत्नियों से भी अनेक पुत्र हुए। देवकी के गर्भ से उत्पन्न होने वाले आठवें पुत्र भगवान् थे जिन्होंने असुरों के बोझ से सारे संसार का उद्धार किया। यह अध्याय भगवान् वासुदेव के महिमागान के साथ समाप्त होता है।  

**श्रीशुक उवाच** 