**कलौ जनिष्यमाणानां दु:खशोकतमोनुदम् ।** **अनुग्रहाय भक्तानां सुपुण्यं व्यतनोद्यश: ॥ ६१॥** 

**शब्दार्थ** 

**कलौ—** **कलियुग में** **; जनिष्यमाणानाम्—** **ऐसे बद्धजीवों का जो भविष्य में जन्म लेंगे** **; दु:ख-शोक-तम:-नुदम्—** **उनके असीम दुख** **तथा शोक को कम करने के लिए जो अज्ञान के कारण उत्पन्न हैं** **; अनुग्रहाय—** **दया दिखाने के लिए** **; भक्तानाम्—** **भक्तों के प्रति** **; सु-** **पुण्यम्—** **अत्यन्त पवित्र दिव्य कार्यकलाप** **; व्यतनोत्—** **विस्तार किया** **; यश:—** **महिमा या लयाति।** **.** 

**भगवान् ने इस कलियुग में भविष्य में जन्म लेने वाले भक्तों पर अहैतुकी कृपा दर्शाने के लिए** **इस तरह से कार्य किया कि मात्र उनका स्मरण करने से मनुष्य संसार के सारे शोक-संताप से मुक्त हो** **जायेगा। (दूसरे शब्दों में, उन्होंने इस तरह कार्य किया जिससे सारे भावी भक्तजन भगवद्गीता में** **कथित कृष्णभावनामृत के उपदेशों को ग्रहण करके संसार के कष्टों से छुटकारा पा सकें)।** **तात्पर्य :** भक्तों की रक्षा एवं असुरों का वध—भगवान् के दोनों ही कार्य साथ-साथ चलते हैं ( *परित्राणाय साधूनां विनाशाय च दुष्कृताम्* )। कृष्ण वस्तुत: साधुओं या भक्तों के उद्धार करने के लिए प्रकट होते हैं, किन्तु असुरों को मारकर वे उन पर दया भी दिखाते हैं क्योंकि जो भी भगवान् के हाथों से मरता है उसको मुक्ति मिलती है। अतएव भगवान् चाहे मारें या रक्षा करें, वे असुर तथा भक्त दोनों पर ही दयालु होते हैं।  