**देहं नावरुरुत्सेऽहं दु:खशोकभयावहम् ।** **सर्वत्रास्य यतो मृत्युर्मत्स्यानामुदके यथा ॥ १०॥** 

**शब्दार्थ** 

**देहम्—** **भौतिक शरीर** **; न—** **नहीं** **; अवरुरुत्से—** **धारण करने की इच्छा करता हूँ** **; अहम्—** **मैं** **; दु:ख-शोक-भय-आवहम्—** **जो सारे** **कष्ट, संताप तथा भय का कारण है** **; सर्वत्र—** **सभी जगह, विश्वभर में** **; अस्य—** **जीव का, जिसने शरीर धारण किया है** **; यत:—** **क्योंकि** **; मृत्यु:—** **मृत्यु** **; मत्स्यानाम्—** **मछलियों को** **; उदके—** **जल के भीतर रहने वाली** **; यथा—** **स²श।** **.** 

**मैं भौतिक शरीर पाने का इच्छुक नहीं हूँ क्योंकि ऐसा शरीर विश्वभर में सर्वत्र दुख, शोक तथा** **भय का कारण होता है जिस तरह कि जल में रहने वाली मछली मृत्यु के भय से सदैव चिन्ताग्रस्त** **रहती है।** **तात्पर्य :** चाहे उच्चलोक हो या अधोलोक, भौतिक शरीर की मृत्यु ध्रुव है। जीव जब अधोलोक में या निश्न योनि में होता है तो वह अल्पकाल में मर जाता है और उच्चलोक में या उच्च योनि में जीव दीर्घकाल तक जीवित रहता है, किन्तु मृत्यु निश्चित है। इस तथ्य को समझना चाहिए। मनुष्य-जीवन पाकर मानव को तपस्या द्वारा जन्म, मृत्यु, जरा तथा रोग को समाप्त करने का प्रयत्न करना चाहिए। मानव सवयता का उद्देश्य है *मृत्युसंसारवत्र्मनि* अर्थात् जन्म-मृत्यु के चक्कर को रोकना। यह तभी सश्भव है जब मनुष्य कृष्णभावनाभावित हो अर्थात् वह भगवान् के चरणकमलों की शरण में जा चुका हो। अन्यथा उसे इस भौतिक संसार में पड़े-पड़े सडऩा होगा और जन्म, मृत्यु, जरा तथा रोग से प्रभावित होने वाला भौतिक शरीर धारण करना होगा। यहाँ पर जल में रहने वाली मछली का उदाहरण दिया गया है। यद्यपि जल मछली के रहने के लिए अत्यन्त उपयुक्त स्थान है, किन्तु मछली कभी भी मृत्यु की चिन्ता से मुक्त नहीं हो पाती क्योंकि बड़ी-बड़ी मछलियाँ छोटी-छोटी मछलियों को खाने के लिए सदा उत्सुक रहती हैं। *फल्गूनि तत्र महताम्* —सारे जीव अपने से बड़े जीवों के ग्रास बनते हैं। यही प्रकृति की रीति है। *अहस्तानि सहस्तानामपदानि चतुष्पदाम्।* *फल्गूनि तत्र महतां जीवोजीवस्य जीवनम्॥* ''जो बिना हाथ वाले जीव हैं वे हाथ वाले जीवों के शिकार बनते हैं, जो पावों से विहीन हैं वे चौपायों के शिकार होते हैं। निर्बल बलवानों के अधीन होते हैं और यह सामान्य नियम लागू होता है कि एक जीव दूसरे का आहार होता है।ÓÓ ( *भागवत* १.१३.४७) भगवान् ने इस संसार की ऐसी रचना की है कि एक जीव दूसरे का भोजन बना हुआ है। इस तरह जीवन-संघर्ष चल रहा है और यद्यपि हम योग्यतम की उत्तरजीविता की बातें करते हैं, किन्तु कोई भी जीव भगवद्भक्त हुए बिना मृत्यु से बच नहीं सकता। *हङ्क्षर विना नैव सृङ्क्षत* *तरन्ति* —भक्त बने बिना कोई भी जन्म-मृत्यु के चक्र से छूट नहीं सकता। इसकी पुष्टि *भगवद्गीता* (९.३) में भी हुई है— *अप्राप्य मां निवर्तन्ते मृत्युसंसारवत्र्मनि।* जिसे कृष्ण के चरणारविन्दों की शरण नहीं प्राप्त हो पाती उसे जन्म-मृत्यु के चक्र में ऊपर-नीचे घूमना पड़ता है।  

**देवा ऊचु:** 