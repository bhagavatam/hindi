**राज्ञो जीवतु देहोऽयं प्रसन्ना: प्रभवो यदि ।** **तथेत्युक्ते निमि: प्राह मा भून्मे देहबन्धनम् ॥ ८॥** 

**शब्दार्थ** 

**राज्ञ:—** **राजा का** **; जीवतु—** **जीवित हो उठे** **; देह: अयम्—** **यह देह (जो सुरक्षित है)** **; प्रसन्ना:—** **अत्यधिक प्रसन्न** **; प्रभव:—** **इसे करने में** **समर्थ** **; यदि—** **यदि** **; तथा—** **ऐसा ही हो** **; इति—** **इस प्रकार** **; उक्ते—** **(देवताओं द्वारा) कहा जाने पर** **; निमि:—** **निमि महाराज ने** **; प्राह—** **कहा** **; मा भूत्—** **मत करो** **; मे—** **मेरा** **; देह-बन्धनम्—** **भौतिक शरीर में बन्दी बनाना।** **.** 

**''यदि आप इस यज्ञ से संतुष्ट हैं और यदि वास्तव में आप ऐसा करने में समर्थ हों तो कृपया इस** **शरीर में महाराज निमि को फिर से जीवित कर दें।ÓÓ देवताओं ने मुनियों की यह प्रार्थना स्वीकर कर** **ली, किन्तु महाराज निमि ने कहा, ''कृपया मुझे भौतिक शरीर में पुन: बन्दी न बनाएँ।ÓÓ** **तात्पर्य :** देवतागण मनुष्यों से कई गुना ऊँचे पद पर होते हैं। इसलिए ऋषियों तथा मुनियों ने अत्यन्त शक्तिशाली ब्राह्मण होते हुए भी देवताओं से प्रार्थना की कि वे महाराज निमि के शरीर को फिर से जीवित कर दें जिसे सुगन्धित लेपों में रखकर सुरक्षित किया गया था। हमें यह नहीं सोचना चाहिए कि देवतागण इन्द्रियभोग में ही बलशाली हैं प्रत्युत वे मृत शरीर को जीवित करने जैसा कार्य भी कर सकते हैं। वैदिक साहित्य में ऐसे कितने ही उदाहरण भरे पड़े हैं। उदाहरणार्थ, सावित्री-सत्यवान कथा में सत्यवान मर चुका था और उसे यमराज ले जा रहे थे, किन्तु पत्नी सावित्री के आग्रह पर सत्यवान का वही शरीर फिर से जीवित हो उठा था। यह देवताओं की शक्ति के बारे में एक महत्त्वपूर्ण तथ्य है।  