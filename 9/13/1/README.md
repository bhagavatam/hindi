निमि का वंश है जो इक्ष्वाकु के पुत्र बतलाये जाते हैं। जब महाराज निमि ने महान् यज्ञों का शुभारश्भ किया तो उन्होंने वसिष्ठ को मुलय पुरोहित बनाया। चूँकि उन्होंने इन्द्रदेव का यज्ञ सश्पन्न करना पहले ही स्वीकार कर लिया था अतएव उन्होंने इनकार कर दिया और कहा कि वे इन्द्र के यज्ञ की समाप्ति तक प्रतीक्षा करें। लेकिन महाराज निमि ने प्रतीक्षा नहीं की। उन्होंने सोचा, ''जीवन अल्प है अतएव प्रतीक्षा करना ठीक नहीं।ÓÓ अतएव उन्होंने यज्ञ कराने के लिए दूसरा पुरोहित नियुक्त कर लिया। इस पर वसिष्ठजी राजा निमि पर बहुत क्रुद्ध हो गये और उन्होंने शाप दे डाला, ''तुश्हारी मृत्यु हो जाए।ÓÓ इस पर निमि भी बहुत क्रुद्ध हुए और उन्होंने बदले में कहा, ''तुम भी मर जाओ।ÓÓ इस तरह शाप और प्रतिशाप के कारण वे दोनों मर गये। इस घटना के बाद उर्वशी द्वारा मित्र तथा वरुण को मोहित किये जाने के फलस्वरूप वसिष्ठ ने पुन: जन्म लिया। जो पुरोहित राजा निमि का यज्ञ कराने वाले थे उन्होंने निमि के शरीर को सुगनि्धत रसायनों से सुरक्षित रखा। जब यज्ञ समाप्त हुआ तो पुरोहितों ने यज्ञशाला में आये समस्त देवताओं से प्रार्थना की कि निमि को जीवनदान दें लेकिन महाराज निमि ने भौतिक शरीर धारण करके फिर से जन्म लेने से मना कर दिया क्योंकि वे भौतिक शरीर को दूषित मानते थे। तब ऋषियों ने निमि के शरीर का मंथन किया जिसके फलस्वरूप जनक उत्पन्न हुए। जनक के पुत्र का नाम उदावसु था। उदावसु का पुत्र नन्दिवर्धन हुआ, उसका पुत्र सुकेतु हुआ जिसके बाद क्रमश: देवराट, बृहद्रथ, महावीर्य, सुधृति, धृष्टकेतु, हर्यश्व, मरु, प्रतीपक, कृतरथ, देवमीढ, विश्रुत, महाधृति, कृतिरात, महारोमा, स्वर्णरोमा, ह्रस्वरोमा तथा शीरध्वज हुए। ये सभी पुत्र इस वंश में एक दूसरे के बाद हुए। शीरध्वज से सीतादेवी का जन्म हुआ। शीरध्वज का पुत्र कुशध्वज हुआ और कुशध्वज का पुत्र धर्मध्वज था। धर्मध्वज के दो पुत्र हुए—कृतध्वज तथा मितध्वज। कृतध्वज का पुत्र केशिध्वज हुआ और मितध्वज का खाण्डिक्य। केशिध्वज स्वरूपसिद्ध व्यक्ति था। उसके पुत्र का नाम भानुमान था जिससे आगे के वंशज इस प्रकार हुए—शतद्युश्न, शुचि, सनद्वाज, ऊर्जकेतु, अज, पुरुजित, अरिष्टनेमि, श्रुतायु, सुपाश्र्वक, चित्ररथ, क्षेमाधि, समरथ, सत्यरथ, उपगुरु, उपगुप्त, वस्वनन्त, युयुध, सुभाषण, श्रुत, जय, विजय, ऋत, सुनक, वीतहव्य, धृति, बहुलाश्व, कृति तथा महावशी। ये पुत्र सभी महान् आत्मसंयमी पुरुष थे। यही सश्पूर्ण वंशावली है।  

**श्रीशुक उवाच** 