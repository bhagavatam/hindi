**विदेह उष्यतां कामं लोचनेषु शरीरिणाम् ।** **उन्मेषणनिमेषावयां लक्षितोऽध्यात्मसंस्थित: ॥ ११॥** 

**शब्दार्थ** 

**देवा: ऊचु:—** **देवताओं ने कहा** **; विदेह:—** **बिना भौतिक शरीर के** **; उष्यताम्—** **तुम जीवित रहो** **; कामम्—** **जैसी तुश्हारी इच्छा है** **;** **लोचनेषु—** **²ष्टि में** **; शरीरिणाम्—** **भौतिक शरीर वालों का** **; उन्मेषण-निमेषावयाम्—** **इच्छानुसार प्रकट तथा अप्रकट होओ** **; लक्षित:—** **देखे जाकर** **; अध्यात्म-संस्थित:—** **आध्यात्मिक शरीर में रहते हुए।** **.** 

**देवताओं ने कहा : महाराज निमि भौतिक शरीर से विहीन होकर रहें। वे आध्याति्मक शरीर से** **भगवान् के निजी पार्षद बन कर रहें और वे अपनी इच्छानुसार जब चाहें सामान्य देहधारी लोगों को** **दिखें या न दिखें।** **तात्पर्य :** देवता चाहते थे कि महाराज निमि जीवित हो उठें, किन्तु वे दूसरा भौतिक शरीर धारण करना नहीं चाह रहे थे। ऐसी दशा में ऋषियों की प्रार्थना पर देवताओं ने निमि को वर दिया कि वे अपने आध्यात्मिक शरीर में रहते रहें। जैसा सामान्य रूप से आम लोग समझते हैं, आध्यात्मिक शरीर दो प्रकार के होते हैं। कभी-कभी वह प्रेतात्मक शरीर का द्योतक होता है। जब कोई दुरात्मा व्यक्ति पापकर्म करते हुए मरता है तो कभी कभी दण्ड मिलता है जिस से उसे पाँच तत्त्वों वाला स्थूल भौतिक शरीर नहीं प्राप्त होता अपितु वह मन, बुद्धि तथा अहंकार वाले सूक्ष्म शरीर को प्राप्त होता है। किन्तु *भगवद्गीता* में बतलाया गया है कि भक्तगण भौतिक शरीर त्यागने के बाद समस्त भौतिक कलुषों से मुक्त आध्याति्मक शरीर प्राप्त करते हैं ( *त्यक्त्वां देहं पुनर्जन्म नैति मामेति सोऽर्जुन* )—इस तरह देवताओं ने राजा निमि को वर दिया कि वे शुद्ध आध्यात्मिक शरीर में रह सकेंगे जो समस्त स्थूल तथा सूक्ष्म भौतिक कल्मष से रहित होता है। भगवान् अपनी दिव्य इच्छानुसार ²श्य या अ²श्य रहते हैं। इसी प्रकार भक्त जीवन्मुक्त होकर अपनी इच्छानुसार ²श्य या अ²श्य रह सकता है। जैसा कि *भगवद्गीता* में कहा गया है— *नाहं प्रकाश: सर्वस्य* *योगमायासमावृत:* —भगवान् कृष्ण हर किसी के लिए व्यक्त नहीं हैं। वे सामान्य व्यकि्त के लिए अ²श्य ही बने रहते हैं। अत: *श्रीकृष्ण-नामादि न भवेद् ग्राह्यम् इन्द्रियै* —कृष्ण तथा उनके नाम, यश, गुण एवं साज- सामान भौतिक रूप से समझ में नहीं आते। जब तक कोई आध्याति्मक जीवन में आगे बढ़ा हुआ न हो ( *सेवोन्मुखे हि जिह्वादौ* ) तब तक वह कृष्ण को देख नहीं सकता। अतएव कृष्ण को देखने की शक्ति उन्हीं की कृपा पर निर्भर करती है। अपनी इच्छानुसार देखे जाने या न देखे जाने का यही विशेषाधिकार महाराज निमि को दिया गया। इस प्रकार वे अपने मूल आध्यात्मिक शरीर से भगवान् के पार्षद के रूप में बने रहे।  