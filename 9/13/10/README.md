**यस्य योगं न वाञ्छन्ति वियोगभयकातरा: ।** **भजन्ति चरणाश्भोजं मुनयो हरिमेधस: ॥ ९॥** 

**शब्दार्थ** 

**यस्य—** **जिस शरीर का** **; योगम्—** **स्पर्श** **; न—** **नहीं** **; वाञ्छन्ति—** **ज्ञानी चाहते** **; वियोग-भय-कातरा:—** **शरीर को पुन: त्यागने से** **भयभीत** **; भजन्ति—** **दिव्य सेवा करते हैं** **; चरण-अश्भोजम्—** **भगवान् के चरणकमलों की** **; मुनय:—** **बड़े-बड़े मुनि** **; हरि-मेधस:—** **जिनकी चेतना सदैव हरि के विचारों मे मग्न रहती है।** **.** 

**महाराज निमि ने आगे कहा : सामान्य रूप से मायावादी लोग भौतिक शरीर धारण नहीं करना** **चाहते हैं क्योंकि उन्हें उसका त्याग करने में भय लगता है। किन्तु जिन भक्तों की चेतना सदैव** **भगवान् की सेवा से पूरित रहती है वे भयभीत नहीं रहते। निस्सन्देह, वे इस शरीर का उपयोग भगवान्** **की दिव्य प्रेमाभक्ति में करते हैं।** **तात्पर्य :** महाराज निमि भौतिक शरीर ग्रहण करना नहीं चाह रह थे क्योंकि वह बन्धन का कारण बनता। भक्त होने के कारण वे ऐसा शरीर चाहते थे जिसका उपयोग भगवान् की भक्ति करने के लिए किया जा सके। श्रील भक्तिविनोद ठाकुर का गीत है— *जन्माओबि मोरे इच्छा यदि तोर* *भक्तगृहे जनि जन्म हउ मोर* *कीटजन्म हउ यथा तुया दास* ''हे प्रभु! यदि आप चाहते हैं कि मैं जन्म लेकर पुन: भौतिक शरीर धारण करूँ तो मुझ पर यह कृपा कीजिए कि मैं आपसे दास, आपके भक्त, के घर में जन्म लूँ। तब मुझे कीट जैसे तुच्छ जीव के रूप में भी जन्म लेने में कोई आपत्ति नहीं होगी।ÓÓ श्री चैतन्य महाप्रभु ने भी कहा है— *न धनं न जनं न सुन्दरीं कवितां वा जगदीश कामये।* *मम जन्मनि जन्मनीश्वरे भवताद् भक्तिरहैतुकी त्वयि॥* ''हे ब्रह्माण्ड के स्वामी! मैं न तो धन चाहता हूँ, न अनुयायी, न सुन्दर पत्नी, न लच्छेदार भाषा में वॢणत सकाम कर्म। मेरी तो यही अभिलाषा है कि जन्म-जन्मांतर आपकी अहैतुकी भकि्त करता रहूँ।ÓÓ ( *शिक्षाष्टक* ४) *जन्मनि जन्मनि* कहने से महाप्रभु का तात्पर्य सामान्य जन्म नहीं अपितु ऐसा जन्म है जिसमें वे भगवान् के चरणकमलों का स्मरण कर सकें। ऐसा शरीर वाञ्छनीय है। भक्त कभी भी योगियों तथा ज्ञानियों की तरह नहीं सोचता क्योंकि ये लोग भौतिक शरीर का बहिष्कार करके निॢवशेष ब्रह्मज्योति में समाहित होना चाहते हैं। भक्त को यह विचार-धारा पसन्द नहीं है। उल्टे, वह भौतिक या आध्याति्मक शरीर में से किसी को भी स्वीकार करने को तैयार है क्योंकि वह भगवान् की सेवा करना चाहता है। यही असली मुक्ति है। यदि कोई भगवान् की सेवा करने के लिए प्रबल इच्छुक है और यदि वह भौतिक शरीर स्वीकार भी कर ले तो कोई चिन्ता की बात नहीं रहती क्योंकि भक्त इसी भौतिक शरीर में मुक्त रहता है। इसकी पुष्टि श्रील रूप गोस्वामी द्वारा हुई है— *ईहा यस्य हरेर्दास्ये कर्मणा मनसा गिरा।* *निखिलास्वप्यवस्थासु जीवन्मुक्त: स उच्यते॥* ''जो व्यक्ति मनसा, वाचा, कर्मणा कृष्णभावना में (या, दूसरे शब्दों में कृष्ण सेवा में) कर्म करता है वह इस जगत में रहते हुए भी मुक्तात्मा होता है भले ही वह तथाकथित अनेक भौतिक कार्यकलापों में व्यस्त क्यों न हो।ÓÓ भगवान् की सेवा करने की इच्छा मनुष्य को जीवन की किसी भी अवस्था में मुक्त बनाने वाली है चाहे वह आध्यात्मिक शरीर हो या भौतिक शरीर। आध्यात्मिक शरीर में भक्त भगवान् का प्रत्यक्ष संगी बन जाता है, किन्तु ऊपरी तौर पर भौतिक शरीर में रहते हुए भी भक्त सदैव मुक्त रहता है और भगवान् की सेवा में उसी तरह लगा रहता है जिस तरह वैकुण्ठलोक का भक्त। उनमें कोई अन्तर नहीं रहता। कहा गया है— *साधुर्जीवो वा मरो वा* —भक्त चाहे जीवित हो या मृत हो उसकी एकमात्र चिन्ता भगवान् की सेवा करना है। *त्यक्त्वा देहं पुनर्जन्म नैति मामेति।* जब वह शरीर छोड़ता है तो वह सीधे भगवान् का संगी तथा सेवा करने वाला हो जाता है, यद्यपि भौतिक जगत में भी भौतिक शरीर से वह यही काम करता होता है। भक्त के लिए पीड़ा, हर्ष या भौतिक सिद्धि कुछ नहीं हैं। कोई यह तर्क कर सकता है कि मृत्यु के समय भक्त को भी शरीर त्याग करने के कारण कष्ट मिलता है। इस प्रसंग में उस बिल्ली का उदाहरण दिया जा सकता है जो अपने मुँह में चूहा तथा अपना बच्चा दोनों को पकड़ कर ले जाती है। चूहा तथा बिल्ली का बच्चा दोनों ही उसी मुँह में पकड़े जाकर ले जाये जाते हैं, किन्तु चूहे की जो अनुभूति होती है वह बिल्ली के बच्चे से भिन्न होती है। जब भक्त शरीर छोड़ता है ( *त्यक्त्वा देहम्* ) तो वह भगवद्धाम जाने के लिए तैयार होता है। अतएव उसकी अनुभूति उस व्यक्ति से निश्चित रूप से भिन्न होती है जिसे यमराज दण्ड देने के लिए ले जाता है। जिस व्यक्ति की चेतना सदैव भगवान् की सेवा में केन्द्रित रहती है वह भौतिक शरीर धारण करने से घबराता नहीं, किन्तु जो अभक्त भगवान् की सेवा में नहीं लगा रहता वह भौतिक शरीर ग्रहण करने या इस शरीर को छोडऩे से बहुत भयभीत रहता है। अतएव हमें महाप्रभु चैतन्य के उपदेश का सदैव पालन करना चाहिए— *मम जन्मनि जन्मनीश्वरे भवताद् भक्तिरहैतुकी त्वयि।* चाहे हम भौतिक शरीर प्राप्त करें या आध्यात्मिक शरीर, इस से कोई अन्तर नहीं पड़ता; हमारी एकमात्र अभिलाषा भगवान् की सेवा करना होनी चाहिए।  