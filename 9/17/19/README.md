**गुणप्रवाह एतस्मिन्क: शाप: को न्वनुग्रह: ।** **क: स्वर्गो नरक: को वा ङ्क्षक सुखं दु:खमेव वा ॥ २०॥** 

**शब्दार्थ** 

**गुण-प्रवाहे—** **प्रकृति के गुणों की धारा में** **; एतस्मिन्—** **यह** **; क:—** **क्या** **; शाप:—** **शाप** **; क:—** **क्या** **; नु—** **निस्सन्देह** **;** **अनुग्रह:—** **कृपा** **; क:—** **क्या** **; स्वर्ग:—** **स्वर्गलोक के पद तक पहुँचना** **; नरक:—** **नरक** **; क:—** **क्या** **; वा—** **अथवा** **; किम्—** **क्या** **; सुखम्—** **सुख** **; दु:खम्—** **दुख** **; एव—** **निस्सन्देह** **; वा—** **अथवा।** **.** 

**यह संसार सतत प्रवाहमान् नदी की तरंगों के समान है, अत: इसमें क्या शाप और क्या** **अनुग्रह? क्या स्वर्गलोक और क्या नरकलोक? क्या सुख और क्या वास्तविक दुख?** **निरन्तर प्रवाहित होते रहने के कारण तरंगें कोई शाश्वत प्रभाव नहीं छोड़तीं।** **तात्पर्य :** श्रील भक्तिविनोद ठाकुर का गीत है— *(मिछे) मायार वशे, याच्छ भेसे, खाच्छ* *हाबुडुबु, भाइ* —हे जीवात्माओ! इस संसार में भौतिक प्रकृति की गुणरूपी तरंगों में क्यों इधर उधर भटक रही हो? *(जीव) कृष्णदास, एइ विश्वास, कर्ले तÓ आर दु:ख नाइ* —''यदि जीवात्मा यह समझ ले कि वह श्रीकृष्ण का शाश्वत दास है, तो किसी प्रकार का कष्ट न रह जाए।ÓÓ श्रीकृष्ण चाहते हैं कि हम इस भौतिक संसार के समस्त व्यापारों को छोड़कर उनकी शरण में जाँए। यदि हम ऐसा करें तो फिर इस संसार के कार्य-कारण कहाँ रहेंगे? शरणागत जीव के लिए कार्य-कारण जैसी कोई वस्तु नहीं रह जाती। इस प्रसंग में श्रील विश्वनाथ चक्रवर्ती ठाकुर का कहना है कि इस संसार में भेजा जाना वैसा ही है जैसे कि नमक की खान में फेंका जाना। नमक की खान में गिरे हुए व्यक्ति को चारों ओर नमक ही चखने को मिलता है। इसी प्रकार यह संसार दुखों से पूर्ण है। इस संसार का तथाकथित क्षणिक सुख भी एक प्रकार से दुख ही होता है, किन्तु अज्ञानतावश हम इसे समझ नहीं पाते। यही वास्तविकता है। जब मनुष्य को चेत होता है अर्थात् जब उसे कृष्ण- चेतना होती है, तो उसे इस संसार की विभिन्न स्थितियों से कोई सरोकार नहीं रह जाता। उसे सुख-दुख, शाप-कृपा या स्वर्ग-नरक से कोई प्रयोजन नहीं रहता है। उसे इनमें कोई अन्तर नहीं दिखता।  