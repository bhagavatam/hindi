**तथापि तच्छक्तिविसर्ग एषां** **सुखाय दु:खाय हिताहिताय ।** **बन्धाय मोक्षाय च मृत्युजन्मनो:** **शरीरिणां संसृतयेऽवकल्पते ॥ २३॥** 

**शब्दार्थ** 

**तथापि—** **तो भी** **; तत्-शक्ति—** **ईश्वर की शक्ति का** **; विसर्ग:—** **सृष्टि** **; एषाम्—** **इन सबों (बद्धजीवों) का** **; सुखाय—** **सुख** **के लिए** **; दु:खाय—** **दुख के लिए** **; हित-अहिताय—** **लाभ तथा हानि के लिए** **; बन्धाय—** **बन्धन के लिए** **; मोक्षाय—** **मुक्ति** **के लिए** **; च—** **भी** **; मृत्यु—** **मृत्यु** **; जन्मनो:—** **तथा जन्म का** **; शरीरिणाम्—** **समस्त देहधारियों का** **; संसृतये—** **आवागमन के** **लिए** **; अवकल्पते—** **कर्म करता है।** **.** 

**यद्यपि परमेश्वर कर्म के अनुसार प्राप्त होने वाले हमारे सुख दुख से अनासक्त हैं और** **कोई भी उनका शत्रु या मित्र नहीं है, तो भी वे अपनी भौतिक शक्ति (माया) के द्वारा शुभ** **तथा अशुभ कर्मों की उत्पत्ति करते हैं। इस प्रकार भौतिक जीवन को चालू रखने के लिए वे** **सुख-दुख, लाभ-हानि, बन्धन-मोक्ष, जन्म-मृत्यु की सृष्टि करते हैं।** **तात्पर्य :** यद्यपि श्रीभगवान् अपनी आदि दिव्य स्थिति में प्रत्येक वस्तु के कर्ता हैं, किन्तु अपनी भौतिक स्थिति में, बद्धजीवों के सुख-दुख अथवा बन्धन-मोक्ष के लिए वे उत्तरदायी नहीं हैं। ये तो उन बद्धजीवों के सकाम कर्मों के फल के अनुसार प्राप्त होते हैं। न्यायमूॢत की आज्ञा से एक व्यक्ति बन्दीगृह से छूटता है और दूसरा बन्दी बनाया जाता है, किन्तु इन लोगों के सुख, दुख के लिए वह न्यायमूॢत उत्तरदायी नहीं होता। इन लोगों के सुख-दुख तो उनके अपने कर्मों के परिणाम होते हैं। यद्यपि सर्वोपरि सत्ता शासन (राज्य) ही होती है, किन्तु न्याय तो सरकार के विभिन्न विभागों को सौंपा रहता है, अत: व्यक्तिगत न्याय के लिए राज्य उत्तरदायी नहीं रहता। इस प्रकार राजसत्ता सभी नागरिकों के लिए एकसमान है। इसी प्रकार परमेश्वर भी निरपेक्ष (उदासीन) हैं, किन्तु उन्होंने न्याय तथा व्यवस्था के लिए कई विभाग बना रखे हैं, जो जीवात्माओं की गतिविधियों पर नियंत्रण रखते हैं। इस प्रसंग में एक अन्य उदाहरण कमलिनी तथा भौंरों का है। जिस प्रकार कमलिनियाँ सूर्य प्रकाश से खिलती या बन्द होती हैं, तो उससे भौंरों को सुख या दुख का अनुभव होता है, किन्तु इसके लिए सूर्य या सूर्य प्रकाश उत्तरदायी नहीं होता।  