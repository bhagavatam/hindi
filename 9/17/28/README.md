**देहिनां देहसंयोगाद्द्वन्द्वानीश्वरलीलया ।** **सुखं दु:खं मृतिर्जन्म शापोऽनुग्रह एव च ॥ २९॥** 

**शब्दार्थ** 

**देहिनाम्—** **देहधारी व्यक्तियों का** **; देह-संयोगात्—** **भौतिक देह के सश्पर्क से** **; द्वन्द्वानि—** **द्वैत भावनाएँ** **; ईश्वर-लीलया—** **ईश्वर की परम इच्छा से** **; सुखम्—** **सुख** **; दु:खम्—** **दुख** **; मृति:—** **मृत्यु** **; जन्म—** **जन्म** **; शाप:—** **शाप** **; अनुग्रह:—** **कृपा** **;** **एव—** **निश्चय ही** **; च—** **तथा।** **.** 

**परमेश्वर की बहिरंगा शक्ति के कार्यों के कारण जीवात्माएँ भौतिक देह के सश्पर्क में** **बद्ध हैं। सुख तथा दुख, जन्म तथा मृत्यु, शाप तथा अनुग्रह के द्वैतभाव संसार के सश्पर्क के** **सहज गौण फल हैं।** **तात्पर्य :** हम *भगवद्गीता* में पाते हैं— *मयाध्यक्षेण प्रकृति: सूयते सचराचरम्* —यह संसार ईश्वर की भौतिक शक्ति देवी दुर्गा के निर्देशानुसार कार्य करती है, जबकि देवी दुर्गा पूर्ण पुरुषोत्तम भगवान् के निर्देश से कार्य करती हैं। इसकी पुष्टि *ब्रह्म-संहिता* (५.४४) में भी हुई है— *सृष्टिस्थितिप्रलयसाधनशक्तिरेका* *छायेव यस्य भुवनानि बिभॢत दुर्गा।* दुर्गा अर्थात् शिवजी की पत्नी पार्वती अत्यन्त शक्तिमान हैं। वे अपनी इच्छा से अनेक ब्रह्माण्डों की सृष्टि, पालन एवं लय कर सकती हैं। किन्तु वे भगवान् श्रीकृष्ण के ही निर्देश पर कार्य करती हैं, स्वतंत्र रूप से नहीं। श्रीकृष्ण निष्पक्ष हैं, किन्तु यह संसार द्वैतपूर्ण है, अत: सुख- दुख, शाप-अनुग्रह जैसे सापेक्ष पद की इच्छा ईश्वर द्वारा सृजित हैं। वे जो *नारायण-पर* अर्थात् शुद्ध भक्त नहीं हैं, वे संसार की इस द्वैतता से विचलित होते हैं, किन्तु ईश्वर में निरन्तर अनुरक्त रहने के कारण भक्त उससे तनिक भी विचलित नहीं होते। उदाहरणार्थ, हरिदास ठाकुर को बाइस बाजार में बेतों से पीटा गया, किन्तु वे तनिक भी विचलित नहीं हुए, उल्टे वे हँसते हुए इस पिटाई को सहते रहे। संसार की विचलनकारी द्वैतताओं के होते हुए भी भक्त कभी विचलित नहीं होते। चूँकि वे अपने मन को भगवान् के चरणकमलों में स्थिर रखते हैं और उनके पवित्र नाम में केन्द्रित रहते हैं अत: उन्हें इस द्वैतता से उत्पन्न होने वाले तथाकथित दुख तथा आनन्द का अनुभव नहीं होता।  