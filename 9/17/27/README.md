**नारायणपरा: सर्वे न कुतश्चन बिवयति ।** **स्वर्गापवर्गनरकेष्वपि तुल्यार्थदॢशन: ॥ २८॥** 

**शब्दार्थ** 

**नारायण-परा:—** **जो केवल नारायण की सेवा में रुचि रखते हैं, शुद्ध भक्त** **; सर्वे—** **समस्त** **; न—** **नहीं** **; कुतश्चन—** **कहीं भी** **;** **बिवयति—** **डरते हैं** **; स्वर्ग—** **स्वर्ग लोक** **; अपवर्ग—** **मुक्ति** **; नरकेषु—** **तथा नरक में** **; अपि—** **भी** **; तुल्य—** **समान** **; अर्थ—** **महत्त्व** **; दॢशन:—** **देखने वाले।** **.** 

**पूरी तरह से भगवान् नारायण की सेवा में लीन रहने वाले भक्तजन जीवन की किसी भी** **अवस्था से भयभीत नहीं होते। उनके लिए स्वर्ग, मुक्ति तथा नरक एकसमान हैं क्योंकि ऐसे** **भक्त ईश्वर की सेवा में ही रुचि रखते हैं।** **तात्पर्य :** यह स्वाभाविक है कि पार्वती ने पूछा हो कि भक्त इतने महान् कैसे बनते हैं? अत: इस श्लोक में बताया गया है कि भक्तलोग *नारायण-पर* होते हैं। वे जीवन की विफलताओं की परवाह नहीं करते क्योंकि नारायण की सेवा करते हुए उन्होंने सभी प्रकार के कष्टों को झेलने की शिक्षा पाई है। उन्हें इसकी परवाह नहीं रहती कि वे स्वर्ग में हैं या नरक में, वे केवल ईश्वर की सेवा करते रहते हैं। यही उनकी श्रेष्ठता है। *आनुकूल्येन कृष्णानुशीलनम्* —वे मुक्त रूप से ईश्वर की सेवा में प्रवृत्त होते हैं, अत: वे श्रेष्ठ हैं। भगवान् शिव ने *भृत्य-भृत्यानाम्* शब्द का व्यवहार करके यह संकेत किया है कि यद्यपि चित्रकेतु ने सहिष्णुता तथा श्रेष्ठता का यह आदर्श उपस्थित किया है, किन्तु जितने भी भक्तों ने भगवान् की शरण ग्रहण कर रखी है वे सभी यशस्वी (महिमामय) हैं। उन्हें इसकी तनिक भी इच्छा नहीं कि वे स्वर्ग में रहकर सुखी बनें और मुक्त होकर परम तेजोमय ब्रह्म से एकाकार हो लें। ऐसे लाभ उनको नहीं भाते। वे तो भगवान् की प्रत्यक्ष सेवा करना चाहते हैं।  