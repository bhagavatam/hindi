**इति भागवतो देव्या: प्रतिशप्तुमलन्तम: ।** **मूध्र्ना स जगृहे शापमेतावत्साधुलक्षणम् ॥ ३७॥** 

**शब्दार्थ** 

**इति—** **इस प्रकार** **; भागवत:—** **परम भक्त** **; देव्या:—** **देवी पार्वती का** **; प्रतिशप्तुम्—** **बदले में शाप देने** **; अलन्तम:—** **समर्थ** **;** **मूध्र्ना—** **सिर से** **; स:—** **वह (चित्रकेतु)** **; जगृहे—** **स्वीकार किया** **; शापम्—** **शाप** **; एतावत्—** **इतना बड़ा** **; साधु-लक्षणम्—** **भक्त के लक्षण।** **.** 

**महान् भक्त चित्रकेतु इतना शक्तिमान था कि यदि वह चाहता तो पलट कर (बदले में)** **माता पार्वती को शाप दे देता, किन्तु ऐसा न करके उसने नम्रता से शाप को स्वीकार किया** **और शिवजी तथा उनकी पत्नी के सश्मुख अपना शिर झुकाया। इसे वैष्णव का आदर्श** **आचरण समझना चाहिए।** **तात्पर्य :** शिवजी द्वारा सूचित किये जाने पर माता पार्वती जान सकीं कि चित्रकेतु को शाप देकर उन्होंने त्रुटि की है। चित्रकेतु का चरित्र इतना महान् था कि पार्वती द्वारा गलती से शापित होने पर भी वह अपने विमान से तत्काल उतरा और शाप को अंगीकार करके माता के समक्ष अपना माथा टेका। इसका उल्लेख पहले ही किया जा चुका है— *नारायणपरा: सर्वे न कुतश्चन* *बिवयति* । चित्रकेतु ने खेल-खेल में माता के शाप को इसलिए स्वीकार कर लिया जिससे वे प्रसन्न हो जाय। यही साधु का लक्षण है। श्री चैतन्य महाप्रभु ने कहा है— *तृणादपि सुनीचेन* *तरोरपिसहिष्णुना* । भक्त को अत्यन्त विनम्र होना चाहिए और बड़ों का सश्मान करना चाहिए। श्रीभगवान् द्वारा रक्षित होने से भक्त सदा परम शकि्तमान होता है, किन्तु वह अपनी शकि्त का वृथा प्रदर्शन नहीं करना चाहता। किन्तु यदि अल्प-ज्ञानी पुरुष को थोड़ी सी भी शकि्त प्राप्त हो जाती है, तो वह उसका उपयोग इन्द्रियतृप्ति के लिए करना चाहता है। भक्त का आचरण ऐसा नहीं होता।  