**शुक्रो बृहस्पतेद्र्वेषादग्रहीत्सासुरोडुपम् ।** **हरो गुरुसुतं स्नेहात्सर्वभूतगणावृत: ॥ ६॥** 

**शब्दार्थ** 

**शुक्र:—** **शुक्र नामक देवता** **; बृहस्पते:—** **बृहस्पति की** **; द्वेषात्—** **शत्रुतावश** **; अग्रहीत्—** **ले लिया** **; स-असुर—** **असुरों सहित** **; उडुपम्—** **चन्द्रमा का पक्ष** **; हर:—** **शिवजी ने** **; गुरु-सुतम्—** **अपने गुरुपुत्र का पक्ष** **; स्नेहात्—** **स्नेहवश** **; सर्व-भूत-गण-आवृत:—** **सारे भूतप्रेतों** **को साथ लेकर।** **.** 

**बृहस्पति तथा शुक्र के मध्य शत्रुता होने से शुक्र ने सोम (चन्द्रमा) का पक्ष लिया और सारे** **असुर उनके साथ हो लिये। किन्तु अपने गुरु का पुत्र होने के कारण शिवजी स्नेहवश बृहस्पति के** **पक्ष में हो लिये और उनके साथ सारे भूत-प्रेत भी हो लिये।** **तात्पर्य :** यद्यपि सोम एक देवता है लेकिन अन्य देवताओं से युद्ध करने के लिए उसने असुरों की सहायता ली। बृहस्पति का शत्रु होने से शुक्र ने भी अपने क्रोध का बदला लेने के लिए चन्द्रमा का पक्ष ग्रहण किया। इस स्थिति को सँभालने के लिए शिवजी ने बृहस्पति के प्रति स्नेह के कारण उसका पक्ष ग्रहण किया। बृहस्पति का पिता अंगिरा था जिससे शिवजी ने ज्ञान प्राप्त किया था; अतएव शिवजी को बृहस्पति से थोड़ा स्नेह था। इसलिए वे इस युद्ध में उसकी ओर हो लिये। श्रीधरस्वामी टीका करते हैं— *अंगिरस:* *साक्षात् प्राप्तविद्यो हर इति प्रसिद्ध:* —शिवजी ने अंगिरा से ज्ञान प्राप्त किया, यह प्रसिद्ध है।  