**पुरूरवस एवासीत्त्रयी त्रेतामुखे नृप ।** **अग्निना प्रजया राजा लोकं गान्धर्वमेयिवान् ॥ ४९॥** 

**शब्दार्थ** 

**पुरूरवस:—** **राजा पुरुरवा से** **; एव—** **इस प्रकार** **; आसीत्—** **था** **; त्रयी—** **कर्म, ज्ञान तथा उपासना के वैदिक सिद्धान्त** **; त्रेता-मुखे—** **त्रेतायुग के प्रारश्भ में** **; नृप—** **हे राजा परीक्षित** **; अग्निना—** **यज्ञ की अग्नि उत्पन्न करने से ही** **; प्रजया—** **अपने पुत्र द्वारा** **; राजा—** **पुरुरवा** **ने** **; लोकम्—** **लोक को** **; गान्धर्वम्—** **गन्धर्वों के** **; एयिवान्—** **प्राप्त किया।** **.** 

**हे महाराज परीक्षित, त्रेतायुग के प्रारश्भ में राजा पुरुरवा ने एक कर्मकाण्ड यज्ञ का सूत्रपात** **किया। इस प्रकार यज्ञिक अग्नि को पुत्र मानने वाला पुरुरवा इच्छानुसार गन्धर्वलोक जाने में समर्थ** **हुआ।** **तात्पर्य :** सत्ययुग में नारायण की पूजा ध्यान द्वारा की जाती थी ( *कृते यद् ध्यायतो विष्णुम्* )। निस्सन्देह, हर व्यक्ति सदैव विष्णु या नारायण का ध्यान करता था और इस ध्यान से उसे हर सफलता मिलती रहती थी। अगले युग, त्रेतायुग में, यज्ञ का प्रारश्भ हुआ ( *त्रेतायां यजतो मुखै* )। इसीलिए इस श्लोक में *त्रयी त्रेता मुखे* आया है। कर्मकाण्ड वास्तव में सकाम कर्म कहलाते हैं। श्रील विश्वनाथ चक्रवर्ती ठाकुर कहते हैं कि स्वायंभुव मन्वन्तर में प्रारश्भ त्रेतायुग में प्रियव्रत इत्यादि ने कर्मकाण्ड प्रारश्भ किया था। इस प्रकार *श्रीमद्भागवत* के नवम स्कन्ध के अन्तर्गत ''पुरुरवा का उर्वशी पर मोहित होनाÓÓ नामक चौदहवें अध्याय के भक्तिवेदान्त तात्पर्य पूर्ण हुए। 