**मुक्तानामपि सिद्धानां नारायणपरायण: ।** **सुदुर्लभ: प्रशान्तात्मा कोटिष्वपि महामुने ॥ ५॥** 

**शब्दार्थ** 

**मुक्तानाम्—** **मुक्त पुरुषों में से** **; अपि—** **भी** **; सिद्धानाम्—** **सिद्ध पुरुषों में से** **; नारायण-परायण:—** **ऐसा मनुष्य जिसने यह** **निष्कर्ष निकाला है कि नारायण हैं** **; सु-दुर्लभ:—** **अत्यन्त दुर्लभ है, कठिनाई से प्राप्त होता है** **; प्रशान्त—** **परम शान्त** **;** **आत्मा—** **जिसका मन** **; कोटिषु—** **करोड़ों में से** **; अपि—** **भी** **; महा-मुने—** **हे परम साधु!** **.** 

**हे परम साधु! लाखों मुक्त तथा मुक्ति के ज्ञान में पूर्ण पुरुषों में से कोई एक भगवान्** **नारायण अथवा कृष्ण का भक्त हो सकता है। ऐसे भक्त, जो परम शान्त हों, अत्यन्त दुर्लभ** **हैं।** **तात्पर्य :** श्रील विश्वनाथ चक्रवर्ती ठाकुर ने इस श्लोक का तात्पर्य इस प्रकार से दिया है। केवल मुक्ति की इच्छा अपर्याप्त है, मनुष्य को यथार्थ में मुक्त होना चाहिए। जब मनुष्य जीवन की भौतिकता की निरर्थकता को समझ लेता है, तो उसे उच्च ज्ञान होता है और परिवार, षी तथा सन्तान से विरक्त होकर वानप्रस्थ आश्रम में स्थित हो जाता है। मनुष्य को चाहिए कि वह अग्रसर होता हुआ संन्यास-पद को प्राप्त करे, जिससे भौतिक जीवन में फिर से गिर कर कष्ट न उठाना पड़े। यद्यपि मनुष्य मुक्त होने की आकांक्षा करता है, किन्तु इसका अर्थ यह नहीं है कि वह मुक्त हो गया। कोई विरला ही मुक्त हो पाता है। निस्सन्देह अनेक लोग मुक्त होने के उद्देश्य से संन्यास ग्रहण करते हैं, किन्तु अपूर्ण होने के कारण वे पुन: षी, भौतिक कार्यकलापों, सामाजिक कार्य आदि के प्रति आसक्त हो जाते हैं। भक्ति से रहित ज्ञानी, योगी तथा कर्मी अपराधी कहलाते हैं। श्री चैतन्य महाप्रभु का कथन है— *मायावादी कृष्णे अपराधी* —जो यह सोचने के स्थान पर कि प्रत्येक वस्तु श्रीकृष्ण है, यह सोचता है कि माया ही सब कुछ है, वह अपराधी कहलाता है। यद्यपि मायावादी कृष्ण के चरणारविन्द के प्रति अपराधी हैं, किन्तु तो भी उनकी गणना सिद्धों में की जा सकती है, अर्थात् जिन्होंने आत्मा का अनुभव किया है। उन्हें आत्म-सिद्धि के निकटतर माना जा सकता है, क्योंकि उन्होंने कम से कम आत्मजीवन का साक्षात्कार किया है। यदि ऐसा व्यकि्त *नारायण-परायण* हो जाता है, तो वह *जीवन्मुक्त* मनुष्य से श्रेष्ठ है। इसके लिए उच्चतर बुद्धि की आवश्यकता होती है। ज्ञानी दो प्रकार के होते हैं—एक वे जो भक्ति की ओर उन्मुख होते हैं और दूसरे निर्गुण अनुभूति की ओर। मायावादी सामान्यत: वृथा ही अथक प्रयास करते हैं, अत: यह कहा जाता है वे कि बिना दानों के धान को कूटने वाले हैं ( *स्थूल-तुषावघातिन:* )। ज्ञानियों की दूसरी कोटि में भी, जिनमें ज्ञान तथा भक्ति का मिश्रण होता है, दो प्रकार हैं—वे जो श्रीभगवान् के तथाकथित मिथ्या रूप की सेवा करते हैं और वे जो पूर्ण पुरुषोत्तम भगवान् को असली आध्यात्मिक सच्चिदानन्द विग्रह के रूप में जानते हैं। मायावादी भक्त नारायण या विष्णु की अर्चना इस भाव से करते हैं कि विष्णु ने मायारूप अंगीकार किया है और परम सत्य वस्तुत: निर्गुण है। किन्तु शुद्ध भक्त यह कभी भी नहीं सोचता कि विष्णु ने माया का शरीर स्वीकार किया है, वरन् उसे यह पता रहता है कि आदि परम सत्य ही परम पुरुष है। ऐसा भक्त वास्तव में ज्ञानी है। वह कभी भी ब्रह्म-तेज में तदाकार नहीं होता। जैसाकि *श्रीमद्भागवत* (१०.२.३२) में कहा गया है— *येऽन्येरविन्दाक्ष विमुक्तमानिनस्त्वय्यस्तभावादविशुद्धबुद्धय:।* *आरुह्य कृच्छ्रेण परं पदं तत: पतन्त्यधोऽना²तयुष्मदङ्घ्रय:॥* ''हे ईश्वर! जो अपने आपको मुक्त समझते हैं, किन्तु भकि्त से रहित हैं, उनकी बुद्धि विमल नहीं है। भले ही वे तपस्या के द्वारा मुक्ति के परम स्तर को प्राप्त कर लें, किन्तु वे इस संसार में दुबारा अवश्य गिरेंगे क्योंकि वे आपके चरणकमलों की शरण में नहीं आते।ÓÓ इसका प्रमाण ** *भगवद्गीता* में भी (९.११)दिया गया है, जहाँ भगवान् कहते हैं— *अवजानन्ति मां मूढा मानुषीं तनुमाश्रितम्।* *परं भावमजानन्तो मम भूतमहेश्वरम्॥* ''जब मैं मनुष्य रूप में अवतार लेता हूँ तो मूर्ख मेरा उपहास करते हैं। वे मेरी दिव्य प्रकृति तथा सर्वत्र मेरे परम साम्राज्य को नहीं जानते।ÓÓ जब मूढ़ यह देखते हैं कि कृष्ण मनुष्य की ही तरह आचरण करते हैं, तो वे भगवान् के दिव्य रूप का उपहास करते हैं, क्योंकि वे *परम भावम्*  अर्थात् उनके दिव्य रूप तथा कार्यों से परिचित नहीं होते। *भगवद्गीता* (९.१२) में ऐसे व्यक्तियों का वर्णन इस प्रकार किया गया है— *मोघाशा मोघकर्माणो मोघज्ञाना विचतेस:।* *राक्षसीमासुरीं चैव प्रकृङ्क्षत मोहिनीं श्रिता:॥* ''जो इस प्रकार सश्मोहित हैं, वे आसुरी तथा अनीश्वरवादी विचारों से आकॢषत होते हैं। उस मोहमयी अवस्था में उनकी मुक्ति की आशा, उनके सकाम कर्म तथा उनके ज्ञान का अनुशीलन—ये सभी निष्फल हो जाते हैं।ÓÓ ऐसे मनुष्य यह नहीं जान पाते कि कृष्ण का शरीर भौतिक नहीं है। कृष्ण के शरीर और उनके आत्मा में कोई अन्तर नहीं है, किन्तु अल्पज्ञ कृष्ण को मनुष्य मानकर उनका उपहास करते हैं। वे यह सोच नहीं पाते कि कृष्ण जैसा व्यकि्त समस्त वस्तुओं का उद्गम कैसे हो सकता है ( *गोविन्दमादिपुरुषं तमहं भजामि* )। ऐसे व्यक्तियों को *मोघाशा:* अर्थात् निष्फल मनोरथ वाले कहा जाता है। वे भविष्य में जो भी चाहते हैं, वह निष्फल हो जाता है। यहाँ तक कि यदि वे ऊपर-ऊपर भक्ति में प्रवृत्त होते हैं, तो भी उन्हें *मोघाशा:* कहा जाता है क्योंकि वे अन्ततोगावा ब्रह्म-तेज में मिल जाना चाहते हैं। जो लोग अपनी भक्ति से स्वर्गलोक पहुँचना चाहते हैं वे भी निराश हो जाएंगे क्योंकि यह भक्ति का परिणाम नहीं हैं। फिर भी उन्हेंभक्ति में प्रवृत्त होकर शुद्ध बनने का अवसर दिया जाता है। *श्रीमद्भागवत* (१.२.१७) में कहा गया है— *शृण्वतां स्वकथा: कृष्ण: पुण्यश्रवणकीर्तन:।* *हृद्यन्त:स्थो ह्यभद्राणि विधुनोति सुहृत्सताम्॥* ''भगवान् श्रीकृष्ण, जो प्रत्येक प्राणी के हृदय में परम आत्मा हैं और सच्चे भक्तों के कल्याणकर्ता हैं, उस भक्त के हृदय को भौतिक सुख की कामना से रहित कर देते हैं, जो उनके संदेशों का रसास्वाद करता है, जो ठीक से सुने तथा जपे जाने पर स्वयं में सद्गुणयुक्त हैं।ÓÓ जब तक हृदय के भीतरी छोर से मल नहीं निकल जाता, मनुष्य शुद्ध भक्त नहीं बन सकता। इसलिए इस श्लोक में *सुदुर्लभ* शब्द का प्रयोग किया गया है। सैकड़ों तथा हजारों नहीं बल्कि लाखों पूर्णतया मुक्त आत्माओं में से विरला कोई शुद्ध भक्त होता है। इसलिए यहाँ पर *कोटिष्व* *अपि* शब्द व्यवहृत हुए हैं। श्रील मध्वाचार्य ने *तंत्र भागवत* से निश्नलिखित उद्धरण दिए हैं— *नव कोट्यस्तु देवानामृषय: सप्तकोटय:।* *नारायणायना: सर्वे ये केचित् तत्परायणा:॥* ''नौ करोड़ देवता तथा सात करोड़ ऋषि भगवान् नारायण के *भक्तनारायणायन* कहलाते हैं। इनमें से कुछ ही *'नारायण-परायणÓ* कहलाते हैं।ÓÓ *नारायणायना देवा ऋष्याद्यास्तत्परायणा:।* *ब्रह्माद्या: केचनैव स्यु: सिद्धो योग्यसुखं लभन्॥* सिद्धों तथा नारायण-परायणों में यही अन्तर है कि प्रत्यक्ष भक्त तो *नारायण-परायण* हैं, किन्तु जो विभिन्न प्रकार का योग साधते हैं, वे सिद्ध कहलाते हैं।  