जिसकी कथा कपिलदेव तथा सगर के पुत्रों के विनाश के सश्बन्ध में वॢणत है। रोहित का पुत्र हरित के नाम से जाना जाता था। हरित का पुत्र चश्प था जिसने चश्पापुरी नगरी का निर्माण कराया। चश्प का पुत्र सुदेव था, सुदेव का पुत्र विजय हुआ जिसका पुत्र भरुक था। भरुक का पुत्र वृक था। वृक का पुत्र बाहुक अपने शत्रुओं के कारण अत्यन्त क्षुब्ध था; अतएव उसने अपनी पत्नी सहित अपना घर छोड़ दिया और दोनों जंगल में चले गये। जब वहाँ उसकी मृत्यु हो गई तो उसकी पत्नी ने अपने पति के साथ सती होना चाहा, किन्तु जब वह मरने जा रही थी तो और्व नामक मुनि ने देखा कि वह गर्भवती है; अतएव उस मुनि ने उसे सती होने से मना किया। इस पत्नी की सौतों ने उसे भोजन के साथ विष खिला दिया, किन्तु फिर भी उसका पुत्र विष के साथ पैदा हुआ। इसलिए यह पुत्र सगर कहलाया *स* — सहित तथा *गर* —गरल (विष)। मुनि और्व के आदेशों का पालन करते हुए राजा सगर ने यवन, शक, हैहय तथा बर्बर जातियों का उद्धार किया। राजा ने इन सब जातियों का वध नहीं किया अपितु उनका सुधार किया। सगर ने और्व के आदेशों के अनुसार अश्वमेध यज्ञ सश्पन्न किये, किन्तु इस यज्ञ के लिए जिस घोड़े की आवश्यकता थी उसे इन्द्र ने चुरा लिया। राजा सगर के दो पत्नियाँ थीं—सुमति तथा केशिनी। इस घोड़े की खोज करते हुए सुमति के पुत्रों ने पृथ्वी की सतह बहुत दूर तक खोद डाली और इस तरह एक खाई बन गई जो बाद में सागर कहलायी। इस खोज के दौरान उनकी भेंट महापुरुष कपिलदेव से हुई। उन्होंने सोचा कि इसी व्यकि्त ने घोड़े को चुराया है। ऐसे अपराधपूर्ण विचार से उन्होंने उन पर आक्रमण कर दिया किन्तु वे सभी जलकर क्षार हो गये। राजा सगर की द्वितीय पत्नी केशिनी के एक पुत्र था जिस का नाम असमञ्जस था जिसके पुत्र अंशुमान ने बाद में घोड़े की खोज की और अपने चचेरे भाइयों को छुड़वाया। कपिलदेव के पास जाकर अंशुमान ने देखा कि एक ओर यज्ञ का घोड़ा है और दूसरी ओर राख का ढेर है। अंशुमान ने कपिलदेव की स्तुति की। इससे प्रसन्न होकर कपिलदेव ने उसका घोड़ा लौटा दिया। किन्तु घोड़ा वापस पाने के बाद भी अंशुमान कपिलदेव के समक्ष खड़ा रहा। कपिलदेव समझ गये कि अंशुमान अपने पितरों के उद्धार के लिए प्रार्थना कर रहा है। इस प्रकार कपिलदेव ने उन्हें बताया कि वे गंगा के जल से उद्धार पा सकते हैं। तब अंशुमान ने कपिलदेव को सादर नमस्कार किया, उनकी प्रदकि्षणा की और घोड़ा लेकर यज्ञस्थल की ओर कूच किया। राजा सगर ने यज्ञ समाप्त करने के बाद अपना राज्य अंशुमान को सौंप दिया और और्व के उपदेशों का पालन करते हुए मोक्ष प्राप्त किया।  

**श्रीशुक उवाच** 