**स कृत्व्यां शुककन्यायां ब्रह्मदत्तमजीजनत् ।** **योगी स गवि भार्यायां विष्वक्सेनमधात्सुतम् ॥ २५॥** 

**शब्दार्थ** 

**स:—** **उसने (नीप)** **; कृत्व्याम्—** **कृत्वी नामक पत्नी से** **; शुक-कन्यायाम्—** **शुक की कन्या से** **; ब्रह्मदत्तम्—** **ब्रह्मदत्त नामक पुत्र** **;** **अजीजनत्—** **उत्पन्न किया** **; योगी—** **योगी** **; स:—** **वह ब्रह्मदत्त** **; गवि—** **गौ या सरस्वती नाम की** **; भार्यायाम्—** **पत्नी के गर्भ से** **;** **विष्वक्सेनम्—** **विष्वक्सेन को** **; अधात्—** **उत्पन्न किया** **; सुतम्—** **पुत्र।** **.** 

**शुक की पुत्री अर्थात् नीप की पत्नी कृत्वी के गर्भ से राजा नीप के ब्रह्मदत्त नाम का पुत्र उत्पन्न** **हुआ। ब्रह्मदत्त महान् योगी था। उसकी पत्नी सरस्वती के गर्भ से विष्वक्सेन नाम का पुत्र उत्पन्न हुआ।** **तात्पर्य :** यहाँ पर जिस शुक का वर्णन है वह *भागवत* के वक्ता शुकदेव गोस्वामी से भिन्न है। व्यासदेव के पुत्र शुकदेव गोस्वामी का वर्णन *ब्रह्मवैवर्त पुराण* में विस्तार से पाया जाता है। उसमें बतलाया गया है कि व्यासदेव ने जाबालि की पुत्री को अपनी पत्नी बनाया और दोनों ने अनेक वर्षों तक इक_े तपस्या की। तब व्यासदेव के वीर्य से उसे गर्भ रह गया। यह बालक अपनी माता के गर्भ में बारह वर्षों तक रहा और जब पिता ने बालक से गर्भ से बाहर आने के लिए कहा तो उसने उत्तर दिया कि वह तब तक बाहर नहीं आयेगा जब तक उसे माया के प्रभाव से पूरी तरह मुक्त न कर दिया जाय। तब व्यासदेव ने बालक को आश्वस्त किया कि वह माया से पूरी तरह मुक्त हो जायेगा, किन्तु बालक को विश्वास नहीं हुआ क्योंकि पिता अब भी अपनी पत्नी तथा बच्चों में लिप्त था। तब व्यासदेव द्वारका गये और भगवान् को अपनी समस्या बतलाई। व्यासदेव की प्रार्थना पर भगवान् उनकी कुटिया में आये और गर्भस्थ बालक को आश्वस्त किया कि वह माया से मुक्त रहेगा। इस पर बालक गर्भ से बाहर आया और तुरन्त ही *परिव्राजकाचार्य* के रूप में घर से बाहर चला गया। जब पिता व्याकुल होकर अपने साधुपुत्र शुकदेव गोस्वामी का पीछा करने लगा तो उसके साधु पुत्र ने एक दूसरा नकली शुकदेव उत्पन्न कर दिया जो बाद में गृहस्थ बना। इसीलिए इस श्लोक में वॢणत शुक कन्या इसी नकली शुकदेव की कन्या थी। मूल शुकदेव तो आजीवन ब्रह्मचारी बने रहे।  