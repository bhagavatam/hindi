**ईश्वरालश्बनं चित्तं कुर्वतोऽनन्यराधस: ।** **माया गुणमयी राजन्स्वप्नवत्प्रत्यलीयत ॥ १७॥** 

**शब्दार्थ** 

**ईश्वर-आलश्बनम्—** **भगवान् के चरणकमलों में पूरी तरह शरण लेना** **; चित्तम्—** **चेतना** **; कुर्वत:—** **स्थिर करके** **; अनन्य-राधस:—** **रन्तिदेव के लिए जो अविचल था और भगवान् की सेवा के अतिरिक्त कुछ नहीं चाहता था** **; माया—** **भ्रामक शक्ति** **; गुण-मयी—** **प्रकृति** **के तीन गुणों से युक्त** **; राजन्—** **हे महाराज परीक्षित** **; स्वप्न-वत्—** **सपने के समान** **; प्रत्यलीयत—** **नष्ट हो गई।** **.** 

**हे महाराज परीक्षित, चूँकि राजा रन्तिदेव शुद्ध भक्त, सदैव कृष्णभावनाभावित तथा पूर्णरूपेण** **निष्काम था अतएव भगवान् की माया उसके समक्ष प्रकट नहीं हो सकी। उल्टे, माया स्वप्न के समान** **पूरी तरह नष्ट हो गई।** **तात्पर्य :** जैसे कहा गया है कि— *कृष्ण—सूर्य-सम, माया हय अंधकार।* *याहाँ कृष्ण, ताहाँ नाहि मायार अधिकार॥* जिस तरह सूर्य के प्रकाश में अंधकार के होने की कोई सश्भावना नहीं रहती, उसी तरह शुद्ध कृष्ण भक्त में माया का अस्तित्व नहीं रह पाता। भगवान् स्वयं *भगवद्गीता* (७.१४) में कहते हैं— *दैवी ह्येषा गुणमयी मम माया दुरत्यया।* *मामेव ये प्रपद्यन्ते मायामेतां तरन्ति ते॥* ''भौतिक प्रकृति के तीन गुणों वाली मेरी इस दैवी शक्ति को जीत पाना कठिन है। किन्तु जिन्होंने मेरी शरण ग्रहण कर ली है वे इसे आसानी से पार कर सकते हैं।ÓÓ जो कोई भ्रामक शक्ति अर्थात् माया के प्रभाव से मुक्त होना चाहता है उसे कृष्णभक्त बनकर कृष्ण को सदैव अपने हृदय में धारण करना चाहिए। *भगवद्गीता* (९.३४) में भगवान् उपदेश देते हैं कि मनुष्य सदैव उनका चिन्तन करे ( *मन्मना भव मद्भक्तो* *मद्याजी मां नमस्कुरु* )। इस तरह सदा कृष्णभावनाभावित रहते हुए मनुष्य माया के प्रभाव को पार कर सकता है ( *मायामेतां तरन्ति ते* )। चूँकि रन्तिदेव कृष्णभक्त थे अतएव वे माया के वशीभूत नहीं थे। इस प्रसंग में *स्वप्नवत्* शब्द महत्त्वपूर्ण है। चूँकि भौतिक जगत में मन भौतिक कार्यों में मग्न रहता है अतएव सो जाने पर स्वप्न में बहुत से विरोधी कार्य दिखते हैं। किन्तु जब मनुष्य जगता है तो ये सारे कार्य मन में समा जाते हैं। इसी प्रकार जब तक मनुष्य माया के वश में रहता है तब तक वह नाना प्रकार की योजनाएँ एवं कार्यक्रम बनाता है, किन्तु कृष्णभक्त होने पर स्वप्न जैसी ये योजनाएँ स्वत: दूर हो जाती हैं।  