**दुर्मना भगवान्काव्य: पौरोहित्यं विगर्हयन् ।** **स्तुवन्वृङ्क्षत्त च कापोतीं दुहित्रा स ययौ पुरात् ॥ २५॥** 

**शब्दार्थ** 

**दुर्मना:—** **अत्यन्त अप्रसन्न होकर** **; भगवान्—** **अत्यन्त शक्तिशाली** **; काव्य:—** **शुक्राचार्य ने** **; पौरोहित्यम्—** **पुरोहिती कर्म को** **;** **विगर्हयन्—** **धिक्कारते हुए** **; स्तुवन्—** **प्रशंसा करते हुए** **; वृत्तिम्—** **पेशे को** **; च—** **तथा** **; कापोतीम्—** **खेत से अन्न बीनने के** **; दुहित्रा—** **अपनी पुत्री समेत** **; स:—** **वह (शुक्राचार्य)** **; ययौ—** **गया** **; पुरात्—** **अपने आवास से।** **.** 

**जब शुक्राचार्य ने देवयानी के साथ घटी घटना सुनी तो वे मन में अत्यन्त दुखी हुए। पुरोहिती** **वृत्ति को धिक्कारते एवं उञ्छवृत्ति (खेत से अन्न बीनने) की प्रशंसा करते हुए उन्होंने पुत्री सहित** **अपना घर छोड़ दिया।** **तात्पर्य :** जब ब्राह्मण कपोत अर्थात् कबूतर की वृत्ति ग्रहण करता है तो वह खेत से अन्न बीन कर जीवन-निर्वाह करता है। यह *उञ्छवृत्ति* कहलाती है। जो ब्राह्मण उञ्छवृत्ति अपनाता है वह सर्वश्रेष्ठ माना जाता है क्योंकि वह भगवान् की कृपा पर पूर्णतया निर्भर रहता है और किसी से कुछ नहीं माँगता। यद्यपि ब्राह्मण या संन्यासी को भिक्षा माँगने की अनुमति प्राप्त है, किन्तु यदि इससे वह बच सके और अपने उदर- भरण के लिए भगवान् की कृपा पर पूर्णतया निर्भर रहे तो वह अच्छा माना जाता है। शुक्राचार्य निश्चय ही अत्यन्त दुखी थे क्योंकि अपनी पुत्री द्वारा शिकायत किये जाने के कारण उन्हें अपने शिष्य के यहाँ भिक्षा माँगने के लिए बाध्य होना पड़ा क्योंकि उन्होंने पुरोहिती वृत्ति स्वीकार कर रखी थी। शुक्राचार्य मन से इस वृत्ति को पसन्द नहीं करते थे, किन्तु चूँकि उन्होंने इसे स्वीकार कर रखा था अतएव अनिच्छित रूप से उन्हें अपने शिष्य के पास अपनी पुत्री की शिकायत का निबटारा करने के लिए जाना पड़ रहा था।  