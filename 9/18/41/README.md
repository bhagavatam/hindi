**उत्तमश्चिन्तितं कुर्यात्प्रोक्तकारी तु मध्यम: ।** **अधमोऽश्रद्धया कुर्यादकर्तोच्चरितं पितु: ॥ ४४॥** 

**शब्दार्थ** 

**उत्तम:—** **सर्वश्रेष्ठ** **; चिन्तितम्—** **पिता के विचार को मानते हुए** **; कुर्यात्—** **तदनुसार कर्म करता है** **; प्रोक्त-कारी—** **जो अपने पिता के** **आदेशानुसार कार्य करता है** **; तु—** **निस्सन्देह** **; मध्यम:—** **बीच की कोटि के** **; अधम:—** **निश्न श्रेणी के** **; अश्रद्धया—** **श्रद्धाविहीन** **;** **कुर्यात्—** **करता है** **; अकर्ता—** **न करने की इच्छा से युक्त** **; उच्चरितम्—** **मल के समान** **; पितु:—** **पिता के।** **.** 

**''जो पुत्र अपने पिता की इच्छा को जानकर उसी के अनुसार कर्म करता है वह प्रथम श्रेणी का** **(उत्तम) होता है; जो अपने पिता की आज्ञा पाकर कार्य करता है वह द्वितीय श्रेणी का (मध्यम)** **होता है और जो पुत्र अपने पिता के आदेश का पालन अनादरपूर्वक करता है वह तृतीय श्रेणीका** **(अधम) होता है। किन्तु जो पुत्र अपने पिता की आज्ञा का उल्लंघन करता है वह अपने पिता के मल** **के समान है।ÓÓ** **तात्पर्य :** ययाति के सबसे छोटे पुत्र पूरु ने तुरन्त ही अपने पिता के प्रस्ताव को मान लिया क्योंकि वह छोटा होने पर भी अत्यन्त योग्य था। पूरु ने सोचा, ''मुझे तो पिता के प्रस्ताव को उनके कहने के पूर्व ही मान लेना चाहिए था, किन्तु मैंने ऐसा नहीं किया। अतएव मैं उत्तमश्रेणी का पुत्र नहीं हूँ, मैं तो मध्यम कोटि का पुत्र हूँ। किन्तु मैं अधमतम श्रेणी का पुत्र नहीं बनना चाहता जो पिता के मल के समान होता है।ÓÓ एक भारतीय कवि ने पुत्र और मूत्र के बारे में कहा है। 'पुत्रÓ का अर्थ होता है 'बेटाÓ और 'मूत्रÓ का अर्थ हैं 'पेशाबÓ। पुत्र तथा मूत्र दोनों एक ही अंग से निकलते हैं। यदि पुत्र भगवान् का आज्ञाकारी भक्त हो तो वह पुत्र अर्थात् असली बेटा है अन्यथा अविद्वान तथा अभक्त पुत्र मूत्र के तुल्य होता है।  