**यदिदं कूपमग्नाया भवतो दर्शनं मम ।** **न ब्राह्मणो मे भविता हस्तग्राहो महाभुज ।** **कचस्य बार्हस्पत्यस्य शापाद्यमशपं पुरा ॥ २२॥** 

**शब्दार्थ** 

**यत्—** **चूँकि** **; इदम्—** **इस** **; कूप-मग्नाया:—** **कुएँ में गिरी** **; भवत:—** **आपकी** **; दर्शनम्—** **भेंट** **; मम—** **मुझसे** **; न—** **नहीं** **; ब्राह्मण:—** **योग्य** **ब्राह्मण** **; मे—** **मेरा** **; भविता—** **हो सकोगे** **; हस्त-ग्राह:—** **पति** **; महा-भुज—** **हे शक्तिशाली भुजावाले** **; कचस्य—** **कच का** **;** **बार्हस्पत्यस्य—** **विद्वान ब्राह्मण एवं देवों के पुरोहित बृहस्पति के पुत्र के** **; शापात्—** **शाप से** **; यम्—** **जिसको** **; अशपम्—** **मैंने शाप दिया** **;** **पुरा—** **भूतकाल में।** **.** 

**''कुएँ में गिर जाने के कारण मैं आपसे मिली। निस्सन्देह, यह विधि का विधान था। जब मैंने** **प्रकाण्ड विद्वान बृहस्पति के पुत्र कच को शाप दिया तो उसने मुझे यह शाप दिया कि तुझे ब्राह्मण** **पति नहीं प्राप्त हो सकेगा। अतएव हे महाभुज! मेरे किसी ब्राह्मण की पत्नी बनने की कोई सश्भावना** **नहीं है।ÓÓ** **तात्पर्य :** विद्वान पुरोहित बृहस्पति का पुत्र कच शुक्राचार्य का शिष्य था। उसने अपने गुरु से अकाल मृत्युप्राप्त व्यक्ति को जिलाने की कला सीखी थी। यह कला *मृतसञ्जीवनी* कहलाती है और विशेष रूप से युद्ध के समय काम में लाई जाती थी। जब युद्ध होता था तो योद्धाओं की अकाल मृत्यु हो जाती थी, किन्तु यदि किसी योद्धा का शरीर अक्षत रहता तो वह इस मृतसञ्जीवनी कला के द्वारा फिर से जीवित किया जा सकता था। यह कला शुक्राचार्य तथा अन्य बहुत से लोगों को ज्ञात थी और बृहस्पति का पुत्र कच इसे सीखने के लिए ही शुक्राचार्य का शिष्य बना था। देवयानी कच को अपना पति बनाना चाहती थी, किन्तु कच, शुक्रचार्य के प्रति सश्मान के कारण, उसे गुरु-पुत्री समझ कर अपने से श्रेष्ठ समझता था अतएव उसने विवाह करने से मना कर दिया। देवयानी ने क्रुद्ध होकर कच को यह शाप दिया कि तुमने मेरे पिता से जो मृतसंजीवनी विद्या सीखी है वह व्यर्थ हो जाय। कच ने भी पलट कर शाप दिया कि उसे ब्राह्मण पति कभी न मिले। चूँकि देवयानी ययाति को चाहती थी, जो क्षति्रय था अतएव उसने प्रार्थना की कि वह उसे अपनी प्रामाणिक पत्नी के रूप में स्वीकार कर ले। यद्यपि यह प्रतिलोम विवाह था, अर्थात् उच्च कुल की कन्या का निश्न कुल के लड़के से विवाह था, किन्तु उसने कहा कि यह विधाता का विधान है।  