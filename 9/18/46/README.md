**यस्मिन्निदं विरचितं व्योश्नीव जलदावलि: ।** **नानेव भाति नाभाति स्वप्नमायामनोरथ: ॥ ४९॥** 

**शब्दार्थ** 

**यस्मिन्—** **जिसमें** **; इदम्—** **यह पूरा विशाल जगत** **; विरचितम्—** **उत्पन्न** **; व्योश्नि—** **आकाश में** **; इव—** **स²श** **; जलद-आवलि:—** **बादल** **;** **नाना इव—** **मानों विभिन्न प्रकार के** **; भाति—** **प्रकट होता है** **; न आभाति—** **प्रकट नहीं होता है** **; स्वप्न-माया—** **मोह जो स्वप्न की तरह** **है** **; मन:-रथ:—** **मन रूपी रथ द्वारा चलने वाला।** **.** 

**भगवान् वासुदेव, जिन्होंने विराट जगत की सृष्टि की है, अपने को सर्वव्यापक रूप में प्रकट** **करते हैं जिस तरह आकाश बादलों को धारण करता है। जब इस सृष्टि का संहार हो जाता है तब** **सारी वस्तुएँ भगवान् विष्णु में प्रवेश करती हैं और सारे भेद-प्रभेद समाप्त हो जाते हैं।** **तात्पर्य :** जैसा कि स्वयं भगवान् ने *भगवद्गीता* (७.१९) में कहा है : *बहूनां जन्मनामन्ते ज्ञानवान् मां प्रपद्यते।* *वासुदेव: सर्वमिति स महात्मा सुदुर्लभ:॥* ''अनेकानेक जन्म-मरण के बाद जो वास्तव में ज्ञानी है वह मुझी को समस्त कारणों का कारण जानते हुए मेरी शरण में आता है। ऐसा महापुरुष अत्यन्त विरला होता है।ÓÓ भगवान् वासुदेव परब्रह्म हैं। प्रारश्भ में सारी वस्तुएँ उन्हीं में रहती हैं और अन्त में सब कुछ उन्हीं में प्रवेश कर जाता है। वे हर एक के हृदय में स्थित हैं ( *सर्वस्य चाहं हृदि सन्निविष्ट:* )। उन्हीं से सारी वस्तुएँ उद्भूत हैं। ( *जन्माद्यस्य यत:* ), किन्तु सारी भौतिक वस्तुएँ क्षणिक या नाशवान हैं। स्वप्न, माया तथा मनोरथ क्षणिक हैं। इसी प्रकार सारी भौतिक सृष्टि भी क्षणिक है लेकिन भगवान् वासुदेव, जो परब्रह्म हैं, शाश्वत हैं।  