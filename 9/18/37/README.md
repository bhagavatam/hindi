**नोत्सहे जरसा स्थातुमन्तरा प्राप्तया तव ।** **अविदित्वा सुखं ग्राश्यं वैतृष्ण्यं नैति पूरुष: ॥ ४०॥** 

**शब्दार्थ** 

**श्री-यदु: उवाच—** **ययाति के ज्येष्ठ पुत्र यदु ने उत्तर दिया** **; न उत्सहे—** **मैं उत्सुक नहीं हूँ** **; जरसा—** **आपके बुढ़ापे तथा अशक्तता से** **;** **स्थातुम्—** **रहने के लिए** **; अन्तरा—** **जवानी में** **; प्राप्तया—** **स्वीकार किया हुआ** **; तव—** **आपका** **; अविदित्वा—** **बिना अनुभव किये** **;** **सुखम्—** **सुख** **; ग्राश्यम्—** **भौतिक या शारीरिक** **; वैतृष्ण्यम्—** **भौतिक सुख से विरक्ति** **; न—** **नहीं** **; एति—** **प्राप्त करता है** **; पूरुष:—** **व्यक्ति।** **.** 

**यदु ने उत्तर दिया: हे पिताजी, यद्यपि आप भी तरुण पुरुष थे, किन्तु आपने वृद्धावस्था प्राप्त कर** **ली है। किन्तु मुझे आपका बुढ़ापा तथा जर्जरता तनिक भी मान्य नहीं है क्योंकि भौतिक सुख का** **भोग किये बिना कोई विरकि्त प्राप्त नहीं कर सकता।** **तात्पर्य :** भौतिक भोग से विरक्ति ही मानव जीवन का चरम लक्ष्य है। इसीलिए वर्णाश्रम व्यवस्था अत्यन्त वैज्ञानिक है। इसका लक्ष्य मनुष्य को भगवद्धाम वापस जाने की सुविधा प्रदान करना है जिसे समस्त सांसारिक सश्बन्धों का परित्याग किये बिना प्राप्त कर सकना असश्भव है। श्रीचैतन्य महाप्रभु ने कहा था *निष्किञ्चनस्य भगवद्भजनोन्मुखस्य* जो भगवद्धाम वापस जाना चाहता है उसे *निष्किञ्चन* होना चाहिए अर्थात् भौतिक भोग के सारे आकर्षणों से मुक्त होना चाहिए। *ब्रह्मण्युपशमाश्रयश्पू* पूर्ण विरक्त हुए बिना ब्रह्म में या भक्ति में स्थिर नहीं हुआ जा सकता। ब्रह्मपद पर ही भक्ति की जा सकती है। अतएव जब तक मनुष्य ब्रह्मपद को प्राप्त नहीं कर लेता तब तक वह भक्ति में नहीं लग सकता। अथवा दूसरे शब्दों में, भक्ति में संलग्न व्यक्ति पहले से ब्रह्मपद पर रहता है। *मां च योऽव्यभिचारेण भक्तियोगेन सेवते।* *स गुणान्समतीत्यैतान् ब्रह्मभूयाय कल्पते॥* ''जो पूरी तरह भक्ति में लगा रहता है, जो किसी भी परिस्थिति में पतित नहीं होता वह तुरन्त ही प्रकृति के गुणों को पार करके ब्रह्मपद को प्राप्त होता है।ÓÓ ( *भगवद्गीता* १४.२६) अतएव जिसे भक्ति प्राप्त हो जाती है वह निश्चित रूप से मुक्त हो जाता है। सामान्यतया जब तक कोई व्यक्ति भौतिक सुख का भोग न कर ले तब तक वह वैराग्य प्राप्त नहीं कर सकता। इसीलिए *वर्णाश्रम* क्रमश: उत्थान के लिए अवसर प्रदान करता है। महाराज ययाति के पुत्र यदु ने बतलाया कि वह अपनी जवानी त्याग पाने में असमर्थ है क्योंकि वह इसका उपयोग भविष्य में संन्यास आश्रम प्राप्त करने के लिए करना चाहता है। महाराज यदु अपने भाइयों से भिन्न थे। जैसा कि अगले श्लोक में कहा गया है *तुर्वसुश्चोदित: पित्रा* *द्रुह्युश्चानुश्च भारत। प्रत्याचलयुरधर्मज्ञा:।* महाराज यदु के भाइयों ने अपने पिता के प्रस्ताव को मानने से इसलिए मना कर दिया क्योंकि वे धर्म से भलीभाँति अवगत न थे। उन आदेशों को स्वीकार करना जो धर्म का अनुसरण करते हैं, विशेष रूप से पिता के आदेशों का पालन, अत्यन्त महत्त्वपूर्ण है। अतएव जब महाराज यदु के भाइयों ने अपने पिता के आदेश को नहीं माना तो यह सचमुच धर्मविरुद्ध था। किन्तु महाराज यदु द्वारा निषेध धर्मसश्मत था। जैसा कि दशम स्कन्ध मे कहा गया है *यदोश्च धर्मशीलस्य* महाराज यदु धर्म के सिद्धान्तों से पूरी तरह अवगत थे। धर्म का चरम सिद्धान्त अपने को भगवान् की भक्ति में लगाना है। महाराज यदु स्वयं को भगवान् की सेवा में लगाने के लिए अत्यधिक उत्सुक थे, किन्तु एक अवरोध था जवानी में भौतिक इन्द्रियों के भोगने की इच्छा, निश्चय ही, होती है और जब तक इन इच्छाओं को जवानी में पूरी तरह तुष्ट नहीं कर लिया जाता तब तक भगवान् की सेवा करने में विघ्न उत्पन्न होने की सश्भावना बनी रहती है। हम ने वास्तव में देखा है कि ऐसे अनेक संन्यासी जो अपरिपक्वावस्था में संन्यास ग्रहण कर लेते हैं अपनी भौतिक इच्छाओं को तुष्ट न किये रहने के कारण विचलित होकर भ्रष्ट हो जाते हैं। इसलिए सामान्य नियम यह है कि संन्यास के पूर्व गृहस्थ-जीवन तथा वानप्रस्थ-जीवन बिताया जाये और अन्त में संन्यास ग्रहण करके भगवान् की सेवा मे पूरी तरह संलग्न हुआ जाये। महाराज यदु अपने पिता के आदेश को मानने और वृद्धावस्था के बदले जवानी देने के लिए तैयार थे क्योंकि उन्हें विश्वास था कि यह जवानी उनके पिता लौटा देंगे। लेकिन इस आदान-प्रदान से उनकी अनन्य भकि्त में विलश्ब होता। अतएव वे अपने पिता की वृद्धावस्था को स्वीकार नहीं करना चाहते थे क्योंकि वे निॢवघ्न स्वतंत्रता चाहते थे। साथ ही, यदुवंशियों में ही भगवान् कृष्ण को जन्म लेना था और महाराज यदु उत्सुक थे कि भगवान् का प्राकट्य यथासश्भव शीघ्रातिशीघ्र हो। इसीलिए उन्होंने अपने पिता के प्रस्ताव को अस्वीकार कर दिया। यह धर्म- विहीन नहीं था क्योंकि यदु का उद्देश्य भगवान् की सेवा करना था। चूँकि यदु भगवान् के आज्ञाकारी दास थे, इसलिए कृष्ण ने उनके वंश में जन्म लिया। जैसा कि कुन्ती की प्रार्थना से पुष्टि होती है *यदो:* *प्रियस्यान्ववाये।* यदु कृष्ण को अत्यन्त प्रिय थे अतएव वे यदु वंश में अवतार लेने के लिए उत्सुक थे। निष्कर्षत: महाराज यदु को अधर्म-ज्ञ नहीं मानना चाहिए जैसा कि अगले श्लोक में उनके भाइयों के लिए कहा गया है। वे (यदु) चार सनक कुमारों ( *चतु:सन* ) की भाँति थे जिन्होंने उत्तम कार्य के लिए अपने पिता ब्रह्मा के आदेशों को ठुकरा दिया। चूँकि चारों कुमार ब्रह्मचारी के रूप में भगवान् की सेवा करना चाहते थे अतएव उनके द्वारा पिता की आज्ञा को न मानना अधर्म नहीं था।  