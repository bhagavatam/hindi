**मातामहकृतां वत्स न तृप्तो विषयेष्वहम् ।** **वयसा भवदीयेन रंस्ये कतिपया: समा: ॥ ३९॥** 

**शब्दार्थ** 

**मातामह-कृताम्—** **तुश्हारे नाना शुक्राचार्य द्वारा प्रदत्त** **; वत्स—** **मेरे बेटे** **; न—** **नहीं** **; तृप्त:—** **सन्तुष्ट** **; विषयेषु—** **विषयी जीवन में,** **इन्द्रियतृप्ति में** **; अहम्—** **मैं** **; वयसा—** **उम्र से** **; भवदीयेन—** **तुश्हारी** **; रंस्ये—** **विषयभोग का आनन्द लूँगा** **; कतिपया:—** **कुछ** **; समा:—** **वर्ष।** **.** 

**''हे पुत्र, मैं अपनी विषयेच्छाओं से अभी भी तुष्ट नहीं हो पाया। किन्तु यदि तुम मुझ पर दया** **करो तो अपने नाना द्वारा प्रदत्त बुढ़ापे को ले सकते हो तथा अपनी जवानी मुझे दे सकते हो जिससे मैं** **कुछ वर्ष और जीवन का भोग कर लूँ।ÓÓ** **तात्पर्य :** विषय-वासनाओं की यही प्रकृति है। *भगवद्गीता* (७.२०) में कहा गया है *कामैस्तैस्तैर्हृतज्ञाना:* जब कोई इन्द्रियतृप्ति के प्रति अत्यधिक अनुरक्त रहता है तो वह वास्तव में अपना ज्ञान खो देता है। *हृतज्ञाना:* शब्द ज्ञान खोने वाले का सूचक है। यहाँ ऐसा उदाहरण है जिसमें एक पिता ने निर्लज्जतापूर्वक अपने पुत्र से वृद्धावस्था के बदले अपनी जवानी देने के लिए कहा। निस्सन्देह, सारा संसार ऐसे ही मोह से ग्रस्त है। इसीलिए कहा गया है कि हर व्यकि्त *प्रमत्त:* या पागल है। *नूनं प्रमत्त: कुरुते विकर्म* जब मनुष्य उन्मत्त जैसा हो जाता है तो वह विषय-भोग तथा इन्द्रियतृप्ति में लिप्त रहने लगता है। किन्तु विषयभोग तथा इन्द्रियतृप्ति को वश में किया जा सकता है और जब विषयभोग की इच्छा नहीं रह जाती तो मनुष्य को सिद्धि प्राप्त होती है। ऐसा तभी सश्भव है जब कोई पूरी तरह कृष्णभावनाभावित हो *यदवधि मम चेत: कृष्णपादारविन्दे* *नवनवरसधामन्युद्यतं रन्तुमासीत्।* *तदवधि बत नारीसङ्गमे स्मर्यमाने* *भवति मुखविकार: सुष्ठुनिष्ठीवनं च॥* ''जब से मैं कृष्ण की दिव्य प्रेमाभक्ति में लगा हूँ और नित्य नये आनन्द का अनुभव करने लगा हूँ तब से जब भी मैं विषय-सुख के बारे में सोचता हूँ तो इस विचार पर थूकता हूँ और मेरे होठ घृणा से टेढ़े हो जाते हैं।ÓÓ विषय-भोग की इच्छा तभी रोकी जा सकती है जब कोई पूरी तरह कृष्णभावनाभावित हो, अन्यथा ऐसा सश्भव नहीं है। जब तक मनुष्य में भोगेच्छा रहती है तब तक उसे शरीर बदल कर विभिन्न योनियों में विषय-सुख भोगने के लिए देहान्तर करना पड़ता है। भले ही योनियाँ या रूप बदल जाए, किन्तु विषय-व्यापार तो जैसे का तैसा रहता है। इसीलिए कहा गया है *पुन:पुनश्चॢवतचर्वणानाम्।* जो लोग विषय- भोग में अत्यधिक लिप्त रहते हैं वे देहान्तर करते रहते हैं और उनका एक ही व्यापार रहता है चॢवत-चर्वण करना, अर्थात् कूकरों-सूकरों या देवताओं की तरह विषय-सुख का स्वाद लेना।  

**श्रीयदुरुवाच** 