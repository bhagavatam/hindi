और उसका पुत्र था प्रचिन्वान। प्रचिन्वान की परश्परा में क्रमश: प्रवीर, मनुस्यु, चारुपद, सुद्यु, बहुगव, संयाति, अहंयाति तथा रौद्राश्व हुए। रौद्राश्व के दस पुत्र थे—ऋतेयु, कक्षेयु, स्थण्डिलेयु, कृतेयुक, जलेयु, सन्नतेयु, धर्मेयु, सत्येयु, व्रतेयु तथा वनेयु। ऋतेयु का पुत्र रन्तिनाव था जिसके तीन पुत्र थे—सुमति, ध्रुव तथा अप्रतिरथ। अप्रतिरथ का पुत्र कण्व था और कण्व का पुत्र मेधातिथि था। मेधातिथि के प्रस्कन्न आदि सभी पुत्र ब्राह्मण थे। रन्तिनाव के पुत्र सुमति से रेभि नामक पुत्र हुआ और रेभि का पुत्र था दुष्मन्त। एक बार जंगल में शिकार करते हुए दुष्मन्त महॢष कण्व के आश्रम में पहुँचा जहाँ उसने एक सुन्दर षी को देखा जिस पर वह मोहित हो गया। यह षी विश्वामित्र की पुत्री थी और उसका नाम था शकुन्तला। उसकी माता मेनका थी जिसने उसे जंगल में छोड़ दिया था जहाँ कण्व मुनि को वह मिली थी। कण्व मुनि उसे अपने आश्रम में ले आये और वहाँ उन्होंने उसका पालन-पोषण किया। जब शकुन्तला ने महाराज दुष्मन्त को पति रूप में स्वीकार कर लिया तो महाराज ने गन्धर्व विधि से उसके साथ विवाह कर लिया। बाद में जब शकुन्तला गर्भवती हो गई तो वे उसे कण्व मुनि के आश्रम में छोड़कर अपने राज्य में वापस चले गये। समयानुसार शकुन्तला ने एक वैष्णव पुत्र को जन्म दिया, किन्तु दुष्मन्त अपनी राजधानी लौटकर सब कुछ भूल गये। अतएव जब शकुन्तला अपने नव-प्रसूत बालक के साथ दुष्मन्त के यहाँ गई, तो उन्होंने उसे अपनी पत्नी तथा पुत्र रूप में स्वीकार करने से मना कर दिया। किन्तु बाद में एक रहस्यपूर्ण शुभ शकुन होने पर राजा ने उसे स्वीकार कर लिया। दुष्मन्त की मृत्यु के बाद शकुन्तलापुत्र भरत राजगद्दी पर बैठा। उसने अनेक महा-यज्ञ किये और ब्राह्मणों को प्रचुर दान दिया। इस अध्याय का अन्त भरद्वाज के जन्म के वर्णन एवं महाराज भरत द्वारा उसे पुत्र रूप में अपनाये जाने के साथ होता है।  

**श्रीबादरायणिरुवाच** 