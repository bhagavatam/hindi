**पूरोर्वंशं प्रवक्ष्यामि यत्र जातोऽसि भारत ।** **यत्र राजर्षयो वंश्या ब्रह्मवंश्याश्च जज्ञिरे ॥ १॥** 

**शब्दार्थ** 

**श्री-बादरायणि: उवाच—** **श्री शुकदेव गोस्वामी ने कहा** **; पूरो: वंशम्—** **महाराज पूरु का वंश** **; प्रवक्ष्यामि—** **अब वर्णन करूँगा** **; यत्र—** **जिस वंश में** **; जात: असि—** **तुम उत्पन्न हुए हो** **; भारत—** **हे महाराज भरत के वंशज** **; यत्र—** **जिस वंश में** **; राज-ऋषय:—** **सारे राजा, जो** **ऋषि तुल्य थे** **; वंश्या:—** **एक के बाद एक** **; ब्रह्म-वंश्या:—** **अन्य ब्राह्मण वंश** **; च—** **भी** **; जज्ञिरे—** **निकले हैं।** **.** 

**शुकदेव गोस्वामी ने कहा : हे महाराज भरत के वंशज महाराज परीक्षित, अब मैं पूरु के वंश का** **वर्णन करूँगा जिसमें तुम उत्पन्न हुए हो, जिसमें अनेक राजॢष हुए हैं, जिनसे अनेक ब्राह्मण वंशों का** **प्रारश्भ हुआ है।** **तात्पर्य :** इतिहास में ऐसे अनेक उदाहरण प्राप्त हैं जिनसे हमें ज्ञात होता है कि क्षति्रयों से अनेक ब्राह्मण उत्पन्न हुए और ब्राह्मणों से अनेक क्षत्रिय उत्पन्न हुए। स्वयं भगवान् ने *भगवद्गीता* (४.१३) में कहा है— *चातुर्वण्र्यं मया सृष्टं गुणकर्मविभागश:* —मैंने प्रकृति के तीनों गुणों तथा उनके कार्यों के अनुसार मानव समाज को चार विभागों में बाँटा है। अतएव कोई चाहे जिस कुल में जन्म ले, जब वह किसी विशेष वर्ग के लक्षणों से युक्त होता है तो उसका वर्णन उसी के अनुसार किया जाता है। *यल्लक्षणं प्रोक्तम्।* समाज के किसी वर्ण में मनुष्य का स्थान उसके लक्षणों या गुणों के अनुसार निश्चित होता है। शाषों में सर्वत्र यही कथन मिलता है। जन्म तो गौण है; पहले तो मनुष्य के गुण तथा कर्म पर विचार किया जाता है।  