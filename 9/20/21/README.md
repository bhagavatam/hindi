**रेतोधा: पुत्रो नयति नरदेव यमक्षयात् ।** **त्वं चास्य धाता गर्भस्य सत्यमाह शकुन्तला ॥ २२॥** 

**शब्दार्थ** 

**रेत:-धा:—** **वीर्य स्थापित करने वाला पुरुष** **; पुत्र:—** **पुत्र** **; नयति—** **बचाता है** **; नर-देव—** **हे राजा** **; यम-क्षयात्—** **यमराज के दण्ड से** **;** **त्वम्—** **तुम** **; च—** **तथा** **; अस्य—** **इस बालक का** **; धाता—** **स्रष्टा** **; गर्भस्य—** **गर्भ का** **; सत्यम्—** **सत्य** **; आह—** **कहा** **; शकुन्तला—** **तुश्हारी** **पत्नी शकुन्तला ने।** **.** 

**हे राजा दुष्मन्त, वीर्य स्थापित करने वाला ही असली पिता है और उसका पुत्र उसे यमराज के** **चंगुल से छुड़ाता है। आप इस बालक के असली स्रष्टा (जन्मदाता) हैं। शकुन्तला निस्सन्देह सत्य** **कह रही है।** **तात्पर्य :** आकाशवाणी सुनकर महाराज दुष्मन्त ने अपनी पत्नी तथा पुत्र को स्वीकार कर लिया। वैदिक स्मृति के अनुसार— *पुन्नाश्नो नरकाद् यस्मात् पितरं त्रायते सुत:।* *तस्मात् पुत्र इति प्रोक्त: स्वयमेव स्वयश्भुवा॥* अपने पिता को *पुत्* नामक नरक के दण्ड से बचाने के कारण पुत्र पुत्र कहलाता है। इस सिद्धान्त के अनुसार जब भी पिता तथा माता में कोई विरोध होता है तो पुत्र द्वारा, माता का नहीं, अपितु पिता का उद्धार होता है। किन्तु यदि पत्नी अपने पति की आज्ञाकारिणी हो तो पिता का उद्धार हो जाने पर माता का भी उद्धार हो जाता है। अतएव वैदिक साहित्य में विवाह-विच्छेद का नामोनिशान नहीं है। पत्नी को सदैव सती तथा पति की आज्ञाकारिणी बनने का प्रशिक्षण दिया जाता है क्योंकि इससे किसी भी अत्यन्त दुरावस्था में उसका उद्धार हो जाता है। यह श्लोक स्पष्ट कहता है— *पुत्रो नयति नरदेव यमक्षयात्* —पुत्र अपने पिता को यमराज के चंगुल से बचाता है। इसमें यह नहीं कहा गया— *पुत्रो नयति मातरम्* —पुत्र अपनी माता को बचाता है। बीजप्रदाता पिता का उद्धार होता है, संग्राहक माता का नहीं। अतएव पति-पत्नी को किसी भी परिस्थिति में विलग नहीं होना चाहिए क्योंकि यदि उनसे सन्तान हो जिसे वे वैष्णव बना सकें तो वह माता-पिता दोनों को यमराज के चंगुल से छुड़ा सकता है और नारकीय जीवन के दण्ड से उबार सकता है।  