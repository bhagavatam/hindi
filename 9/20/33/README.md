**अन्तर्वत्न्यां भ्रातृपत्न्यां मैथुनाय बृहस्पति: ।** **प्रवृत्तो वारितो गर्भं शप्त्वा वीर्यमुपासृजत् ॥ ३६॥** 

**शब्दार्थ** 

**अन्त:-वत्न्याम्—** **गर्भवती** **; भ्रातृ-पत्न्याम्—** **भाई की पत्नी से** **; मैथुनाय—** **संभोग की इच्छा से** **; बृहस्पति:—** **बृहस्पति नामक देवता** **;** **प्रवृत्त:—** **प्रवृत्त** **; वारित:—** **मना किया गया** **; गर्भम्—** **गर्भ के भीतर के पुत्र को** **; शप्त्वा—** **शाप देकर** **; वीर्यम्—** **वीर्य** **; उपासृजत्—** **स्खलित किया।** **.** 

**बृहस्पति देव ने अपने भाई की पत्नी ममता पर मोहित होने पर उसके गर्भवती होते हुए भी उसके** **साथ संभोग करना चाहा। उसके गर्भ के भीतर के पुत्र ने मना किया लेकिन बृहस्पति ने उसे शाप दे** **दिया और बलात् ममता के गर्भ में वीर्य स्थापित कर दिया।** **तात्पर्य :** इस संसार में संभोग की इच्छा इतनी प्रबल होती है कि देवताओं के गुरु तथा अत्यन्त पंडित बृहस्पति ने भी अपने भाई की गर्भवती पत्नी के साथ संभोग करना चाहा। जब उच्चतर देवताओं के समाज में ऐसा हो सकता है तो मानव समाज के विषय में क्या कहा जाये? संभोग की इच्छा इतनी प्रबल है कि बृहस्पति जैसा विद्वान व्यक्ति भी विचलित हो सकता है।  