**ते च पित्रा समादिष्टा: प्रजासर्गे धृतव्रता: ।** **नारायणसरो जग्मुर्यत्र सिद्धा: स्वपूर्वजा: ॥ २५॥** 

**शब्दार्थ** 

**ते—** **ये पुत्र (सवलाश्व)** **; च—** **तथा** **; पित्रा—** **अपने पिता द्वारा** **; समादिष्टा:—** **आदेश दिये गये** **; प्रजा-सर्गे—** **सन्तति या** **जनसंलया बढ़ाने में** **; धृत-व्रता:—** **व्रत स्वीकार किया** **; नारायण-सर:—** **नारायण सरस नामक पवित्र झील** **; जग्मु:—** **गये** **;** **यत्र—** **जहाँ** **; सिद्धा:—** **पूरा किया** **; स्व-पूर्व-जा:—** **उनके बड़े भाई जो पहले वहाँ गये थे।** **.** 

**सन्तानें उत्पन्न करने के अपने पिता के आदेशानुसार पुत्रों की यह दूसरी टोली भी** **नारायण सरस नामक उस स्थान पर गई, जहाँ उनके भाइयों ने इसके पूर्व नारद के उपदेशों** **का पालन करते हुए सिद्धि प्राप्त की थी। तपस्या का महान् व्रत लेकर सवलाश्व उस पवित्र** **स्थान पर रहने लगे।** **तात्पर्य :** प्रजापति दक्ष ने अपने पुत्रों की दूसरी टोली को उसी स्थान पर भेजा जहाँ उनके पहले पुत्रों ने सिद्धि प्राप्त की थी। अपने पुत्रों की दूसरी टोली को उसी स्थान पर भेजने में वे तनिक भी नहीं हिचकिचाये, यद्यपि ये भी नारद के उपदेशों के शिकार हो सकते थे। वैदिक संस्कृति के अनुसार सन्तान उत्पन्न करने के लिए मनुष्य को गृहस्थ जीवन में प्रवेश करने से पूर्व ब्रह्मचारी के रूप में आध्यात्मिक ज्ञान के लिए प्रशिक्षित किया जाना चाहिए। यह वैदिक प्रणाली है। अत: प्रजापति दक्ष ने अपने पुत्रों की दूसरी टोली को सांस्कृतिक प्रगति के लिए भेजा, यद्यपि वहाँ यह खतरा था कि नारद के उपदेशों से वे अपने बड़े भाइयों की तरह कहीं बुद्धिमान न बन जाँय। कर्तव्यनिष्ठ पिता के रूप में उन्होंने अपने पुत्रों को जीवन की पूर्णता विषयक सांस्कृतिक उपदेश प्राप्त करने की अनुमति देने में हिचकिचाहट नहीं की। वे उन पर निर्भर रहे कि वे भगवद्धाम वापस जाना चाहते हैं या भौतिक जगत में इसी विभिन्न योनियों में सडऩा चाहते हैं। सभी परिस्थितियों में पिता का कर्तव्य है कि अपने पुत्रों को सांस्कृतिक शिक्षा दे और बाद में वे यह निश्चय करें कि वे किस मार्ग पर जाना चाहते हैं। जिश्मेदार पिताओं को चाहिए वे अपने पुत्रों को, जो कृष्णभावनामृत आन्दोलन के सान्निध्य में सांस्कृतिक उन्नति कर रहे हैं, न रोकें। यह पिता का कर्तव्य नहीं होता। पिता का कर्तव्य है कि वह अपने पुत्रों को पूर्ण स्वतंत्रता दे कि वे गुरु के उपदेशों का पालन करते हुए आध्यात्मिक रूप से उन्नत हो जाने पर अपने मन के अनुसार चुनाव करें।  