**एवं सङ्कीत्र्य राजानं दुर्वासा: परितोषित: ।** **ययौ विहायसामन्त्र्य ब्रह्मलोकमहैतुकम् ॥ २२॥** 

शब्दार्थ **** 

**श्री-शुक: उवाच—** **श्री शुकदेव गोस्वामी ने कहा** **; एवम्—** **इस प्रकार** **; सङ्कीत्र्य—** **महिमागान करके** **; राजानम्—** **राजा को** **; दुर्वासा:—** **महान् योगी दुर्वासा मुनि** **; परितोषित:—** **सभी प्रकार से संतुष्ट होकर** **; ययौ—** **वहाँ से चला गया** **; विहायसा—** **अन्तरिक्ष मार्ग से** **;** **आमन्त्र्य—** **अनुमति लेकर** **; ब्रह्मलोकम्—** **इस ब्रह्माण्ड के सर्वोच्च लोक को** **; अहैतुकम्—** **शुष्क चिन्तन से विहीन।** **.** 

**श्री शुकदेव गोस्वामी ने आगे कहा : इस प्रकार सब तरह से सन्तुष्ट होकर महान् योगी दुर्वासा ने** **अनुमति ली और वे राजा का निरन्तर यशोगान करते हुए वहाँ से चले गये। वे आकाश मार्ग से** **ब्रह्मलोक गये जो शुष्क ज्ञानियों से रहित है।** **तात्पर्य :** यद्यपि दुर्वासा मुनि आकाश मार्ग से ब्रह्मलोक गये, किन्तु उन्हें किसी विमान की आवश्यकता नहीं पड़ी क्योंकि महान् योगीजन बिना किसी यंत्र के एक लोक से दूसरे लोक की यात्रा कर सकते हैं। सिद्धलोक के निवासी किसी भी लोक की यात्रा कर सकते हैं क्योंकि उन्हें योग की सारी सिद्धियाँ सहज प्राप्त हैं। इस तरह महान् योगी दुर्वासा मुनि आकाश मार्ग से किसी लोक को, यहाँ तक कि ब्रह्मलोक को भी, जा सकते थे। ब्रह्मलोक में हर व्यक्ति स्वरूपसिद्ध है और परम सत्य को प्राप्त करने के लिए उसे किसी दार्शनिक चिन्तन की आवश्यकता नहीं पड़ती। ब्रह्मलोक जाने का उद्देश्य वहाँ के निवासियों को यह बताना था कि भक्त कितना शकि्तशाली होता है और इस भौतिक जगत के हर जीव से आगे निकल सकता है। तथाकथित ज्ञानी तथा योगी किसी भक्त की तुलना नहीं कर सकते।  