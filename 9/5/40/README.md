**तन्तुकृन्तन यन्नस्त्वमभद्रमचर: पुन: ।** **तस्माल्लोकेषु ते मूढ न भवेद्भ्रमत: पदम् ॥ ४३॥** 

**शब्दार्थ** 

**तन्तु-कृन्तन—** **हे शैतान, जिसने निर्दयतापूर्वक मेरे पुत्रों को मुझसे विलग कर दिया है** **; यत्—** **जो** **; न:—** **हमको** **; त्वम्—** **तुम** **; अभद्रम्—** **अशभु वस्तु** **; अचर:—** **किया है** **; पुन:—** **फिर से** **; तस्मात्—** **इसलिए** **; लोकेषु—** **ब्रह्माण्ड के अन्तर्गत सभी** **लोकों में** **; ते—** **तुश्हारा** **; मूढ—** **रे धूर्त, जो यही नहीं जानता कि कैसे व्यवहार करना चाहिए** **; न—** **नहीं** **; भवेत्—** **हो सकता** **है** **; भ्रमत:—** **भ्रमण करने वाले** **; पदम्—** **धाम, घर।** **.** 

**तुमने मेरे पुत्रों को मुझसे एक बार विलग कराया और अब पुन: तुमने वही अशुभ कार्य** **किया है। अत: तुम धूर्त हो जो यह नहीं जानता कि अन्यों के साथ किस तरह व्यवहार करना** **चाहिए। भले ही तुम ब्रह्माण्ड भर में भ्रमण करते रहते हो, किन्तु मैं शाप देता हूँ कि तुश्हारा** **कहीं भी निवासस्थान न हो।** **तात्पर्य :** चूँकि प्रजापित ऐसे *गृहमेधी* थे, जो गृहस्थ जीवन में बने रहना चाहते थे, अतएव उन्होंने सोचा कि यदि नारद एक स्थान में न रहने पायें, अपितु सारे जगत में भ्रमण करते रहें तो उनके लिए यह बड़ा दण्ड होगा। किन्तु वस्तुत: प्रचारक के लिए ऐसा दण्ड वरदान बन जाता है। प्रचारक *परिव्राजकाचार्य* कहलाता है अर्थात् ऐसा *आचार्य* या शिक्षक जो मानव-समाज के लाभ हेतु सदैव विचरण करता रहता है। प्रजापति दक्ष ने यह कहते हुए नारद मुनि को शाप दिया कि यद्यपि उन्हें सारे ब्रह्माण्ड में भ्रमण करने की सुविधा है, किन्तु वे किसी एक स्थान में कभी ठहर नहीं सकेंगे। नारदमुनि की परश्परा में मैं भी शापित हुआ हूँ। यद्यपि ऐसे अनेक केन्द्र हैं, जो मेरे रहने के लिए उपयुक्त स्थान हो सकते हैं, किन्तु मैं कहीं भी ठहर नहीं पाता, क्योंकि मैं अपने तरुण शिष्यों के माता-पिताओं द्वारा शापित हूँ। जब से कृष्णभावनामृत आन्दोलन चालू किया गया है, मैंने वर्ष में दो-तीन बार सारे संसार की यात्रा की है और जहाँ-जहाँ मैं जाता हूँ वहाँ वहाँ मुझे आरामदेह स्थान ठहरने को दिये जाते हैं, किन्तु मैं कहीं भी तीन दिन या एक सप्ताह से अधिक रुक नहीं पाता हूँ। मैं अपने शिष्यों के माता-पिताओं के इस शाप की परवाह नहीं करता, किन्तु अब यह आवश्यक है कि मैं किसी एक स्थान पर अन्य कार्य को— *श्रीमद्भागवत* के इस अनुवाद को—पूरा करने के लिए ठहरूँ। यदि मेरे तरुण शिष्य, विशेषरुप से वे जिन्होंने संन्यास ग्रहण किया है, सारे जगत में भ्रमण करने का कार्यभार ले सकें तो मेरे लिए यह संश्भव हो सकता है कि मैं माता-पिताओं का यह शाप इन तरुण प्रचारकों पर अन्तरित कर सकूँ। तब मैं सुविधापूर्वक एक स्थान पर अनुवाद का कार्य करने के लिए बैठ सकूँगा।  

**श्रीशुक उवाच** 