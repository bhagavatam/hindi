**दाक्षायणा: संशृणुत गदतो निगमं मम ।** **अन्विच्छतानुपदवीं भ्रातृणां भ्रातृवत्सला: ॥ ३०॥** 

**शब्दार्थ** 

**दाक्षायणा:—** **हे प्रजापित दक्ष के पुत्रो** **; संशृणुत—** **ध्यानपूर्वक सुनो** **; गदत:—** **जो मैं कह रहा हूँ** **; निगमम्—** **उपदेश** **; मम—** **मेरा** **; अन्विच्छत—** **अनुगमन करो** **; अनुपदवीम्—** **मार्ग** **; भ्रातृणाम्—** **अपने भाइयों का** **; भ्रातृ-वत्सला:—** **हे अपने भाइयों के** **परम वत्सल।** **.** 

**हे दक्षपुत्रो! मेरे उपदेशरूपी वचनों को ध्यानपूर्वक सुनो। तुम सभी अपने ज्येष्ठ भाइयों,** **हर्यश्वों, के प्रति अति वत्सल हो। अतएव तुश्हें उनके मार्ग का अनुसरण करना चाहिए।** **तात्पर्य :** नारद मुनि ने प्रजापति दक्ष के पुत्रों की दूसरी टोली को उनके भाइयों के प्रति स्वाभाविक प्रेम को जाग्रत करके प्रोत्साहित किया। उन्होंने यह प्रेरणा दी कि वे अपने ज्येष्ठ भाइयों का अनुगमन करें यदि उन्हें उनसे तनिक भी प्रेम है। पारिवारिक स्नेह अतीव प्रबल होता है, अतएव नारद मुनि ने उन्हें हर्यश्वों के साथ पारिवारिक सन्बन्ध को स्मरण कराने की चाल चली। सामान्यतया *निगम* शब्द वेदों का द्योतक हैं, किन्तु यहाँ पर यह शब्द वेदों में निहित उपदेशों का द्योतक है। *श्रीमद्भागवत* का कथन है— *निगम कल्पतरोर्गलितं फलम्* —वैदिक उपदेश वृक्ष के समान हैं जिसका पका हुआ फल *श्रीमद्भागवत* है। नारद मुनि इस फल को बाँटने में लगे हैं, अतएव उन्होंने अज्ञानी मानव-समाज के लाभ हेतु व्यासदेव को इस महापुराण *श्रीमद्भागवत* की रचना करने के लिए आदेश दिया। *अनर्थोपशमं साक्षाद् भक्तियोगमधोक्षजे।* *लोकस्याजानतो विद्वांश्चक्रे सात्वतसंहिताम्॥* ''जीव के भौतिक कष्ट, जिन्हें वह अनर्थ समझता है, भक्तियोग द्वारा सीधे कम किये जा सकते हैं, किन्तु जन सामान्य इसे नहीं जानता, इसलिए विद्वान व्यासदेव ने इस वैदिक साहित्य का संकलन किया जिसका सश्बन्ध परम सत्य से है।ÓÓ *भागवत* १.७.६)। लोग अज्ञान के कारण दुख पा रहे हैं और सुख के लिए वे गलत मार्ग का अनुसरण कर रहे हैं। यह अनर्थ कहलाता है। ये भौतिक कार्यकलाप उन्हें कभी सुखी नहीं बना सकेंगे, इसीलिए नारद ने व्यासदेव को *श्रीमद्भागवत* के उपदेशों को आंकित करने का आदेश दिया। व्यासदेव ने वस्तुत: नारद की आज्ञा का पालन किया और इसे सश्पन्न किया। *श्रीमद्भागवत* वेदों का परम उपदेश है। *गलितं फलम्* — *श्रीमद्भागवत* वेदों का पका हुआ फल है।  