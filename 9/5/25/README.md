**अब्भक्षा: कतिचिन्मासान्कतिचिद्वायुभोजना: ।** **आराधयन्मन्त्रमिममवयस्यन्त इडस्पतिम् ॥ २७॥** **ú नमो नारायणाय पुरुषाय महात्मने ।** **विशुद्धसत्त्वधिष्ण्याय महाहंसाय धीमहि ॥ २८॥** 

**शब्दार्थ** 

**अप्-भक्षा:—** **केवल जल पीते हुए** **; कतिचित् मासान्—** **कुछ महीनों तक** **; कतिचित्—** **कुछ** **; वायु-भोजना:—** **वायु खाते** **हुए अथवा केवल श्वास लेते हुए** **; आराधयन्—** **पूजा की** **; मन्त्रम् इमम्—** **इस मंत्र का, जो नारायण से अभिन्न है** **;** **अवयस्यन्त:—** **अवयास करते हुए** **; इड:-पतिम्—** **सभी मंत्रों के स्वामी, भगवान् विष्णु को** **; ú—** **हे प्रभु** **; नम:—** **सादर** **नमस्कार** **; नारायणाय—** **नारायण को** **; पुरुषाय—** **परम पुरुष को** **; महा-आत्मने—** **उच्च परमात्मा** **; विशुद्ध-सत्त्व-** **धिष्ण्याय—** **सदैव दिव्य धाम में स्थित रहने वाले** **; महा-हंसाय—** **महान् हंस के समान भगवान् को** **; धीमहि—** **हम सदैव** **अॢपत करते हैं।** **.** 

**प्रजापति दक्ष के पुत्रों ने कुछ महीनों तक केवल जल पिया और वायु खायी। इस तरह** **महान् तपस्या करते हुए उन्होंने इस मंत्र का जाप किया, ''हम उन भगवान् नारायण को** **नमस्कार करते हैं, जो सदैव अपने दिव्य धाम में स्थित रहते हैं। चूँकि वे परम पुरुष** **(परमहंस) हैं, अतएव हम उन्हें सादर नमस्कार करते हैं।ÓÓ** **तात्पर्य :** इन श्लोकों से ऐसा लगता है कि महामंत्र या वैदिक मंत्रों के उच्चारण के साथ-साथ कठिन तपस्या भी करनी चाहिए। कलियुग के लोग यहाँ पर उलि्लखित कठिन तपस्या केवल जल पीते हुए तथा महीनों तक केवल वायु खाते हुए नहीं कर सकते। लोगों को ऐसी विधि की नकल नहीं करनी चाहिए। किन्तु उन्हें कम से कम चार अवांछित तत्त्वों अर्थात् अवैध मैथुन, मांसाहार, नशा तथा जुआ खेलने का परित्याग करके थोड़ी सी तपस्या करनी चाहिए। इस तपस्या को कोई भी कर सकता है और फिर हरे कृष्ण मंत्र का उच्चारण तुरन्त ही प्रभावशाली होगा। उसे तपस्या की विधि का परित्याग नहीं करना चाहिए। यदि सश्भव हो तो उसे गंगा या यमुना के जल में स्नान करना चाहिए या गंगा-यमुना की अनुपस्थिति में उसे समुद्र के जल में स्नान करना चाहिए। यह तपस्या का एक अंग है। इसलिए हमारे कृष्णभावनामृत आन्दोलन ने दो अत्यन्त विशाल केन्द्रों की स्थापना की है—एक वृन्दावन में और दूसरा मायापुर नवद्वीप में। वहाँ पर मनुष्य गंगा में या यमुना में स्नान कर सकता है, हरे कृष्णमंत्र का कीर्तन कर सकता है और इस तरह सिद्ध बनकर भगवद्धाम वापस जा सकता है।  