**अहो असाधो साधूनां साधुलिङ्गेन नस्त्वया ।** **असाध्वकार्यर्भकाणां भिक्षोर्मार्ग: प्रदॢशत: ॥ ३६॥** 

**शब्दार्थ** 

**श्री-दक्ष: उवाच—** **प्रजापति दक्ष ने कहा** **; अहो असाधो—** **हे अत्यन्त बेईमान अभक्त** **; साधूनाम्—** **भक्तों तथा महामुनियों के** **समाज का** **; साधु-लिङ्गेन—** **सन्त पुरुषों का वेश धारण किये** **; न:—** **हमको** **; त्वया—** **तुश्हारे द्वारा** **; असाधु—** **बेईमानी** **;** **अकारि—** **की गई है** **; अर्भकाणाम्—** **अनुभवहीन बेचारे बालकों को** **; भिक्षो: मार्ग:—** **भिखारी या भिक्षुक संन्यासी का** **मार्ग** **; प्रदॢशत:—** **दिखाया गया।** **.** 

**प्रजापति दक्ष ने कहा : हाय नारदमुनि! तुम सन्त पुरुष का वेश धारण करते हो, किन्तु** **तुम वास्तव में सन्त हो नहीं। यद्यपि अब मैं गृहस्थ जीवन में हूँ, किन्तु मैं सन्तपुरुष हूँ। तुमने** **मेरे पुत्रों को संन्यास का मार्ग दिखाकर मेरे साथ निन्दनीय अन्याय किया है।** **तात्पर्य :** श्री चैतन्य महाप्रभु ने कहा— *संन्यासीर अल्प छिद्र सर्वलोके गाय* ( *चैतन्य-* *चरितामृत* मध्य १२.५१)। समाज में अनेक संन्यासी, वानप्रस्थ, गृहस्थ तथा ब्रह्मचारी मिलेंगे, किन्तु यदि वे सब अपने कर्तव्यों के अनुसार उचित ढंग से रहें तो उन्हें साधु समझा जाता है। प्रजापति दक्ष निश्चय ही साधु थे, क्योंकि उन्होंने ऐसी महान् तपस्या की थी कि भगवान् विष्णु उनके समक्ष प्रकट हुए थे। तो भी उनमें त्रुटि निकालने की मनोवृत्ति थी उन्होंने अनुचित तौर पर सोचा कि नारद मुनि असाधु हैं, क्योंकि नारद ने उनके इरादों को ध्वस्त कर दिया था। दक्ष ने अपने पुत्रों को नारायण सरस के पास तपस्या करने के लिए इस अभिलाषा से भेजा था कि वे ज्ञान से युक्त पूर्णतया गृहस्थ बन सकें। किन्तु नारद मुनि ने तपस्या में उनकी अति उच्च स्थिति का लाभ उठाकर उन्हें संन्यास आश्रम में वैष्णव बनने का उपेदश दिया। यही नारद मुनि तथा उनके अनुयायियों का कर्तव्य है। उन्हें चाहिए कि वे सबों को इस जगत का परित्याग करने और भगवद्धाम लौटने का मार्ग दिखलाएँ। किन्तु प्रजापति दक्ष अपने पुत्रों के सश्बन्ध में नारद मुनि द्वारा किये गये कर्तव्यों की महानता को नहीं देख सके। नारद मुनि के आचरण को समझने में असमर्थ दक्ष ने नारद पर *असाधु* होने का दोषारोपण किया। इस सन्दर्भ में *भिक्षोर्माग* शब्द अत्यन्त महत्त्वपूर्ण हैं। संन्यासी को त्रिदण्डीभिक्षु कहा जाता है, क्योंकि उसका कर्तव्य है कि वह गृहस्थों के घरों से भिक्षा माँगे और गृहस्थों को आध्यात्मिक उपदेश दे। संन्यासी को द्वार द्वार जाकर भिक्षा माँगने की अनुमति है, किन्तु गृहस्थ ऐसा नहीं कर सकता। गृहस्थ चार आश्रमों के अनुसार अपनी जीविका चला सकता है, ब्राह्मण गृहस्थ विद्वान बनकर तथा सामान्य लोगों को भगवान् की पूजा करने की विधि बताकर जीविका अॢजत कर सकता है। वह स्वयं पूजा का कार्य कर सकता है। इसलिए यह कहा जाता है कि एकमात्र ब्राह्मण ही अर्चाविग्रह-पूजा में लगें और लोग अर्चाविग्रह पर जो भी प्रसाद भेंट करें उसे वे ग्रहण करें। यद्यपि कभी-कभी ब्राह्मण दान ले सकता है, किन्तु वह निजी भरण-पोषण के लिए नहीं, अपितु अर्चाविग्रह की पूजा करने के लिए होता है। इस तरह ब्राह्मण अपने भावी इस्तेमाल के लिए कुछ भी संग्रह नहीं करता। इसी तरह क्षत्रिय नागरिकों से कर वसूल सकते हैं और उन्हें नागरिकों की रक्षा भी करनी चाहिए, विधि-विधानों को लागू करना चाहिए और कानून तथा व्यवस्था बनाये रखना चाहिए। वैश्यों को कृषि तथा गो-रक्षा के द्वारा अपनी जीविका चलानी चाहिए तथा शूद्रों को तीनों उच्च वर्णों की सेवा करके अपनी जीविका चलानी चाहिए। ब्राह्मण बने बिना कोई संन्यास ग्रहण नहीं कर सकता। संन्यासी तथा ब्रह्मचारी द्वार-द्वार जाकर भीख माँग सकते हैं, किन्तु गृहस्थ नहीं। प्रजापति दक्ष ने नारद मुनि की निन्दा की, क्योंकि द्वार-द्वार भिक्षा माँगने वाले ब्रह्मचारी नारद ने दक्ष के उन पुत्रों को संन्यासी बना दिया था, जो गृहस्थ बनने के लिए प्रशिक्षित किये जा रहे थे। दक्ष नारद पर अत्यधिक क्रुद्ध थे, क्योंकि उन्होंने सोचा कि नारद ने उनके साथ घोर अन्याय किया है। दक्ष के मतानुसार, नारद मुनि ने दक्ष के अनुभवहीन पुत्रों को गुमराह किया था ( *असाध्वकार्यर्भकाणाम्* )। दक्ष अपने पुत्रों को अबोध बालक मानता था जिन्हें नारद ने संन्यास आश्रम दिखला कर गुमराह बनाया। इन सब बातों के कारण प्रजापति दक्ष ने नारदमुनि पर दोषारोपण किया कि वे असाधु थे और उन्हें साधु का वेश धारण नहीं करना चाहिए था। कभी-कभी सन्तपुरुष को गृहस्थों द्वारा गलत समझ लिया जाता है, विशेषतया जब वह गृहस्थों के युवा पुत्रों को कृष्णभावनामृत स्वीकार करने का उपदेश देता है। सामान्यतया एक गृहस्थ सोचता है कि गृहस्थ जीवन में प्रवेश किये बिना वह संन्यास आश्रम में ठीक से प्रवेश नहीं कर सकता। यदि कोई युवा व्यक्ति नारद के या उनकी गुरु-परश्परा के किसी सदस्य के उपदेशों के अनुसार संन्यास आश्रम का मार्ग अपनाता है, तो उसके माता-पिता अत्यधिक क्रुद्ध होते हैं। यही घटना हमारे कृष्णभावनामृत आन्दोलन में भी देखी जाती है, क्योंकि हम पाश्चात्य देशों के सारे युवा बालकों को संन्यास मार्ग अपनाने के लिए शिक्षा दे रहे हैं। हम गृहस्थ जीवन की अनुमति देते हैं, किन्तु गृहस्थ भी त्याग के मार्ग का पालन करता है। यहाँ तक कि गृहस्थ को अनेक बुरी आदतों को छोडऩा पड़ता है, जिससे उसके माता-पिता सोचते हैं कि उसका जीवन एक तरह से विनष्ट हो गया है। हम मांसहार, अवैध मैथुन, जुआ तथा नशा की अनुमति नहीं देते; फलस्वरूप माता-पिता आश्चर्य करते हैं कि किस तरह जीवन सकारात्मक हो सकता है, जबकि इतने निषेध लगे हुए हैं। विशेषतया पाश्चात्य देशों में ये चार निषिद्ध कार्य एक तरह से आधुनिक जनसमूह के प्राणाधार हैं। इसलिए माता-पिता कभी-कभी हमारे आन्दोलन को नापसन्द करते हैं, जिस तरह प्रजापति दक्ष को नारद के कार्य अच्छे नहीं लगे और उन्होंने नारद पर बेईमानी का दोषारोपण कर दिया। भले ही माता-पिता हम पर रुष्ट हों, किन्तु हमें बिना हिचक के अपना कर्तव्य निभाना है, क्योंकि हम नारदमुनि की शिष्य-परश्परा में हैं। गृहस्थ जीवन में लिप्त रहने वाले लोग आश्चर्य करते हैं, कि किस तरह कृष्णभावनामृत में साधु बनने मात्र के लिए ही कोई गृहस्थ जीवन के भोग को त्याग सकता है, जो कि काम-भोग के लिए छूट है। वे यह नहीं जानते कि गृहस्थ को मिली यौन जीवन की छूट तब तक नियमित नहीं की जा सकती जब तक वह साधु का जीवन न बिताए। अत: वैदिक सवयता का आदेश है कि पचास वर्ष की आयु होते ही मनुष्य गृहस्थ जीवन का परित्याग कर दे। यह अनिवार्य है। किन्तु आधुनिक सवयता गुमराह हो चुकी है, अत: गृहस्थ लोग मृत्यु तक पारिवारिक जीवन में लगे रहना चाहते हैं, इसीलिए वे कष्ट उठाते हैं। ऐसे मामलों में नारद मुनि के शिष्य तरुण पीढ़ी के सभी सदस्यों को कृष्णभावनामृत आन्दोलन में तुरन्त शरीक होने की सलाह देते हैं। इसमें कोई बुराई नहीं है।  