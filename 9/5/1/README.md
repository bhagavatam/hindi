का माया के पाश से उद्धार हो सका जिसके लिए नारद को दक्ष द्वारा शाप दे दिया गया था। भगवान् विष्णु की माया के प्रभाव से प्रजापति दक्ष ने अपनी पत्नी पाञ्चजनी के गर्भ से दस हजार पुत्र उत्पन्न किये। ये पुत्र एक जैसे चरित्र तथा मनोवृत्ति के होने के कारण हर्यश्व कहलाते थे। अपने पिता द्वारा अधिकाधिक सन्तानें उत्पन्न करने का आदेश दिये जाने पर हर्यश्वगण पश्चिम दिशा में उस स्थान पर गये जहाँ सिन्धु नदी अरब सागर से मिलती है। उन दिनों वहाँ पर एक पवित्र झील थी जो नारायण सरस नाम से प्रसिद्ध थी, जहाँ अनेक सन्त पुरुष थे। हर्यश्वगण तपस्या तथा ध्यान करने लगे जो अत्यन्त सश्मानित संन्यास आश्रम के कार्य हैं। किन्तु जब श्रील नारद मुनि ने इन बालकों को मात्र भौतिक सृष्टि के लिए ऐसी प्रशंसनीय तपस्या में रत देखा तो उन्होंने उन सबों को इस प्रवृत्ति से छुड़ाने का विचार किया। नारद मुनि ने इन बालकों को उनके जीवन के परम लक्ष्य के विषय में बतलाया और उन्हें सलाह दी कि वे सन्तानें उत्पन्न करने के लिए सामान्य कर्मी न बनें। इस तरह दक्ष के सारे पुत्र प्रबुद्ध हो गये और वापस न लौटने के विचार से उन्होंने उस स्थान का त्याग कर दिया। पुत्रों की हानि पर प्रजापति दक्ष अत्यन्त दुखी थे और उन्होंने अपनी पत्नी पाञ्चजनी के गर्भ से एक हजार पुत्र और उत्पन्न किये और उन्हें सन्तानें बढ़ाने के लिए आदेश दिया। इन पुत्रों का नाम सवलाश्व रखा गया जो सन्तानें उत्पन्न करने के लिए भगवान् विष्णु की पूजा करने में लग गये, किन्तु नारद ने उन्हें सन्तानें न उत्पन्न करने तथा साधु बनने के लिए आश्वस्त किया। दो बार जनसंलया बढ़ाने के अपने प्रयासों को विफल होते देखकर प्रजापति दक्ष नारद मुनि पर अतीव क्रुद्ध हुए और उन्हें यह कहते हुए शाप दिया कि भविष्य में वे किसी भी स्थान में ठहर सकने में समर्थ न हों। चूँकि पूर्ण योग्य होने से नारदमुनि सहिष्णु थे, अतएव उन्होंने दक्ष का शाप स्वीकार कर लिया।  

**श्रीशुक उवाच** 