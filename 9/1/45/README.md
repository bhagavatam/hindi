**यथाज्ञस्तमसा युक्त उपास्ते व्यक्तमेव हि ।** **न वेद पूर्वमपरं नष्टजन्मस्मृतिस्तथा ॥ ४९॥** 

**शब्दार्थ** 

**यथा—** **जिस तरह** **; अज्ञ:—** **मूर्ख जीव** **; तमसा—** **निद्रा में** **; युक्त:—** **लगा हुआ** **; उपास्ते—** **के अनुसार कार्य करता है** **;** **व्यक्तम्—** **स्वप्न में प्रकट शरीर** **; एव—** **निश्चय ही** **; हि—** **निस्सन्देह** **; न वेद—** **नहीं जानता** **; पूर्वम्—** **विगत शरीर** **; अपरम्—** **अगला शरीर** **; नष्ट—** **नष्ट** **; जन्म-स्मृति:—** **जन्म लेने का स्मरण** **; तथा—** **उसी प्रकार।** **.** 

**जिस तरह सोया हुआ व्यक्ति अपने स्वप्न में प्रकट हुए शरीर के अनुसार कार्य करता है** **और उसे स्वयं मान लेता है उसी तरह मनुष्य अपने वर्तमान शरीर से अपनी पहचान बनाता है,** **जिसे उसने अपने विगत धाॢमक या अधाॢमक कार्यों के कारण प्राप्त किया है और वह** **अपने विगत या भावी जीवनों को जान पाने में असमर्थ रहता है।** **तात्पर्य :** मनुष्य पापकर्मों में इसलिए प्रवृत्त होता है, क्योंकि वह यह नहीं जानता कि उसने अपने वर्तमान बद्ध शरीर को प्राप्त करने के लिए विगत जीवन में क्या किया था, जो तीन प्रकार के कष्टों से प्रभावित होता रहता है। *श्रीमद्भागवत* (५.५.४) में ऋषभदेव कहते हैं— *नूनं* *प्रमत्त:कुरुते विकर्म* —इन्द्रिय-तृप्ति के पीछे पागल रहने वाला मनुष्य पाप करने में कोई संकोच नहीं करता। *यदिन्द्रियप्रीतय आपृणोति* —वह एकमात्र इन्द्रिय-तृप्ति के लिए पापकर्म करता है। *न* *साधु मन्ये* —यह अच्छी बात नहीं। *यत् आत्मनोऽयमसन्नपि क्लेशद् आस देह:* —ऐसे पापकर्मों के कारण मनुष्यों को दूसरा शरीर प्राप्त होता है, जिसमें उसे कष्ट भोगना होता है, जिस तरह अपने विगत पापकर्मों के कारण वह वर्तमान शरीर में कष्ट पाता है। यह समझ लेना होगा कि जिस व्यकि्त को वैदिक ज्ञान नहीं है, वह अज्ञानवश इस बात को नहीं जानता कि उसने भूतकाल में क्या किया है, वर्तमान में क्या कर रहा है और भविष्य में वह किस तरह कष्ट उठायेगा। वह पूर्णतया अंधकार में रहता है। इसीलिए वैदिक आदेश है— *तमसि* *मा* —अंधकार में मत रहो। *ज्योतिर्गम* —प्रकाश में जाने का प्रयास करो। यह प्रकाश वैदिक ज्ञान है, जिसे वह या तो सतोगुण पद पर पहुँच कर समझ सकता है या जब वह गुरु तथा परमेश्वर की भक्ति में लगे रहने से सतोगुण को लाँघ जाता है। इसका वर्णन *श्वेताश्वत उपनिषद्* (६.२३) में हुआ है— *यस्य देवे परा भक्तिर्यथा देवे तथा गुरौ।* *तस्यैते कथिता ह्यर्था: प्रकाशन्ते महात्मन:॥* ''जिन महात्माओं को भगवान् तथा गुरु दोनों पर पूर्ण श्रद्धा होती है, उन्हें वैदिक ज्ञान के सारे आशय स्वत: प्रकट हो जाते हैं।ÓÓ वेदों का आदेश है— *तद्विज्ञानार्थं स गुरुमेवाभिगच्छेत्* —मनुष्य को चाहिए कि वह गुरु के पास जाये जिसे वेदों का पूर्ण ज्ञान होता है और भगवद्भक्त बनने के लिए उससे श्रद्धापूर्वक निर्देशन प्राप्त करे। तब वेदों का ज्ञान प्रकट होगा। वैदिक ज्ञान प्रकट हो जाने पर भौतिक प्रकृति के अंधकार में रहने की आवश्यकता नहीं रह जाती। जीव को प्रकृति के गुणों—सतो, रजो तथा तमोगुणों—के साथ संसर्ग के अनुसार विशेष प्रकार का शरीर प्राप्त होता है। सतोगुण से संसर्ग करने वाले का उदाहरण एक योग्य ब्राह्मण है। ऐसा ब्राह्मण भूत, वर्तमान तथा भविष्य जानता है, क्योंकि वह वैदिक साहित्य कि सश्मति लेता है और शाषों को आँखों से देखता है ( *शाष-चक्षु:* )। वह यह समझ सकता है कि उसका विगत जीवन क्या था, वह वर्तमान शरीर में क्यों है और वह दूसरा भौतिक शरीर न प्राप्त करते हुए माया के पाश से किस तरह मुकि्त प्राप्त कर सकता है और दूसरा भौतिक शरीर स्वीकार नहीं करता। ऐसा तभी सश्भव है जब वह सतोगुण को प्राप्त हो। किन्तु सामान्यतया सारे जीव रजो तथा तमो गुणों में उलझे रहते हैं। प्रत्येक दशा में मनुष्य को पूर्ण पुरुषोत्तम भगवान् अर्थात् परमात्मा की इच्छा के अनुसार निश्न या श्रेष्ठ शरीर प्राप्त होता है। जैसाकि पिछले श्लोक में कहा गया है— *मनसैव पुरे देव: पूर्वरूपं विपश्यति।* *अनुमीमांसतेऽपूर्वम् मनसा भगवान् अज:॥* हर बात भगवान् अथवा *अज:* अर्थात् अजन्मा पर निर्भर करती है। अच्छा शरीर पाने के लिए कोई भगवान् को क्यों नहीं प्रसन्न करता? उत्तर है *अज्ञस्तमसा* —निपट अज्ञान के कारण। जो पूर्ण अंधकार में रहता है, वह यह नहीं जानता कि उसका विगत जीवन क्या था या उसका अगला जीवन क्या होगा? वह तो अपने वर्तमान शरीर में ही रुचि लेता है। यद्यपि उसको मनुष्य का शरीर मिला रहता है, किन्तु जो मनुष्य तमोगुण में रहता है, वह पशु के समान है, जो अपने वर्तमान शरीर में ही रुचि रखता है, क्योंकि एक पशु अज्ञान से प्रच्छन्न होने के कारण यह सोचता है कि जीवन का चरम लक्ष्य तथा सुख यथासश्भव भोजन करना है। मनुष्य को शिक्षा दी जानी चाहिए कि वह अपने विगत जीवन को समझे तथा यह समझे कि भविष्य में अच्छे जीवन के लिए वह किस तरह प्रयास करे। *भृगुसंहिता* नामक एक ग्रन्थ भी है, जो मनुष्य के भूत, वर्तमान तथा भविष्य जीवन को ज्योतिष गणनाओं के अनुसार बतलाता है। जैसे भी हो, मनुष्य को अपने भूत, वर्तमान तथा भविष्य के विषय में प्रबुद्ध होना चाहिए। जो एकमात्र अपने वर्तमान शरीर में रुचि लेता है और जो अपनी इन्द्रियों का जी-भर कर भोग करना चाहता है, वह तमोगुण में उलझा समझा जाता है। उसका भविष्य अत्यन्त अंधकारमय होता है। निस्सन्देह, जो अज्ञान से बुरी तरह प्रच्छन्न रहता है उसके लिए भविष्य सदा अंधकारमय रहता है। विशेषतया इस युग में, मानव-समाज तमोगुण से प्रच्छन्न है इसलिए हर व्यक्ति, अपने भूत तथा भविष्य पर विचार किए बिना वर्तमान शरीर को सब कुछ मानता है।  