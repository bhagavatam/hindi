**एष प्रकृतिसङ्गेन पुरुषस्य विपर्यय: ।** **आसीत्स एव न चिरादीशसङ्गाद्विलीयते ॥ ५५॥** 

**शब्दार्थ** 

**एष:—** **यह** **; प्रकृति-सङ्गेन—** **भौतिक प्रकृति के साथ संगति होने से** **; पुरुषस्य—** **जीव का** **; विपर्यय:—** **विस्मृति की स्थिति** **या विषम स्थिति** **; आसीत्—** **आ गई** **; स:—** **वह स्थिति** **; एव—** **निस्सन्देह** **; न—** **नहीं** **; चिरात्—** **दीर्घ काल तक** **; ईश-** **सङ्गात्—** **परम ईश्वर (परमेश्वर) की संगति से** **; विलीयते—** **समाप्त हो जाती है।** **.** 

**चूँकि जीव की संगति भौतिक प्रकृति से रहती है, अतएव वह बड़ी विषम स्थिति में** **होता है, किन्तु यदि उसे मनुष्य जीवन में यह शिक्षा दी जाती है कि किस तरह पूर्ण पुरुषोत्तम** **भगवान् या उनके भक्त की संगति की जाये तो इस स्थिति पर काबू पाया जा सकता है।** **तात्पर्य :** *प्रकृति* का अर्थ है भौतिक प्रकृति तथा *पुरुष* भी पूर्ण पुरुषोत्तम भगवान् को द्योतित करने वाला हो सकता है। यदि कोई व्यक्ति भगवान् की षी-शक्ति *प्रकृति* के साथ अपना संसर्ग बनाये रखना चाहता है और इस भ्रम में रहकर कि वह प्रकृति का भोग कर सकेगा, अपने को कृष्ण से विलग कर ले तो उसे बद्ध जीवन में बने रहना पड़ेगा। किन्तु यदि वह अपनी चेतना बदल लेता है और परम आदि पुरुष ( *पुरुषं शाश्वतम्* ) से या उनके संगियों से संगति करता है, तो वह भौतिक प्रकृति के पाश से बाहर निकल सकता है। जैसा कि *भगवद्गीता* (४.९) में पुष्टि हुई है *जन्म कर्म च मे दिव्यमेवं यो वेत्ति तत्त्वत:* मनुष्य को परम पुरुष कृष्ण को उनके रूप, नाम, कार्य तथा लीलाओं के रूप में केवल समझना होता है। इससे वह सदा कृष्ण की संगति में बना रहेगा। *त्यक्त्वा देहं पुनर्जन्म नैति मामेति सोऽर्जुन* इस प्रकार अपने इस स्थूल शरीर को त्यागने के बाद मनुष्य दूसरा स्थूल शरीर नहीं ग्रहण करता, अपितु आध्यात्मिक शरीर ग्रहण करता है, जिससे वह भगवद्धाम वापस जा सके। इस तरह भौतिक शक्ति की संगति से उत्पन्न उसके कष्ट का अन्त हो जाता है। संक्षेपत: जीव भगवान् का नित्य दास है, किन्तु वह भौतिक जगत में आता है और प्रभुत्व जताने की इच्छा के कारण वह भौतिक स्थितियों द्वारा बँध जाता है। मुक्ति का अर्थ है इस झूठी चेतना को त्यागकर ईश्वर के प्रति अपनी आदि सेवा को पुनरुज्जीवित करना। आदि जीवन में यह वापसी *मुक्ति* कहलाती है, जिसकी पुष्टि *श्रीमद्भागवत* में हुई है ( *मुक्तिॢहत्वान्यथा रूपं* *स्वरूपेण व्यवस्थिति:* )।  