**भवानतार्षीन्मायां वै वैष्णवीं जनमोहिनीम् ।** **यद्विहायासुरं भावं महापुरुषतां गत: ॥ २०॥** 

**शब्दार्थ** 

**भवान्—** **आप** **; अतार्षीत्—** **पार कर चुके हो** **; मायाम्—** **माया को** **; वै—** **निस्सन्देह** **; वैष्णवीम्—** **भगवान् विष्णु की** **; जन-** **मोहिनीम्—** **जनसमूह को मोहने वाली** **; यत्—** **क्योंकि** **; विहाय—** **त्याग कर** **; आसुरम्—** **असुरों का** **; भावम्—** **मानसिकता,** **भाव** **; महा-पुरुषताम्—** **महान् भक्त का पद** **; गत:—** **प्राप्त कर चुके हो।** **.** 

**तुमने भगवान् विष्णु की माया को पार कर लिया है और इस मुक्ति के कारण तुमने** **आसुरी भाव का परित्याग करके महान् भक्त का पद प्राप्त कर लिया है।** **तात्पर्य :** भगवान् विष्णु *महापुरुष* हैं, अत: जो कोई वैष्णव बन जाता है, वह *महा-पौरुष्य* का पद प्राप्त कर लेता है। महाराज परीक्षित ने यह पद प्राप्त किया था। *पद्मपुराण* में देवता तथा असुर का अन्तर बतलाते हुए कहा गया है कि देवता भगवान् विष्णु का भक्त होता है, किन्तु असुर उसका उल्टा होता है— *विष्णुभक्त: स्मृतो दैव आसुरस्तद्विपर्यय:* । वृत्रासुर को असुर माना गया है, किन्तु, वास्तव में वह भक्त अर्थात् *महापौरुष्य* से कहीं अधिक योग्य था। यदि कोई किसी प्रकार से भगवान् का भक्त हो जाता है, तो उसका पद कैसा भी हो वह सिद्ध पुरुष के पद पर लाया जा सकता है। यदि कोई अनन्य भक्त इस प्रकार से भगवान् की सेवा करने का प्रयास करे तो यह सश्भव है। अत: शुकदेव गोस्वामी ने *श्रीमद्भागवत* (२.४.१८) में कहा है— *किरातहूणान्ध्रपुलिन्दपुल्कशा* *आभीरशुश्भा यवना: खसादय:।* *येऽन्ये च पापा यदपाश्रयाश्रया:* *शुध्यन्ति तस्मै प्रभविष्णवे नम:॥* ''किरात, हूण, आन्ध्र, पुलिन्द पुल्कश, आभीर, शुश्भ, यवन तथा खस आदि जातियाँ तथा दूसरे पापी लोग भगवान् के भक्तों की शरण ग्रहण करने से पवित्र हो जाते हैं क्योंकि वे परम् शकि्त हैं। उन सर्वशक्तिमान भगवान् को मेरा सादर नमस्कार है।ÓÓ चाहे जो कोई भी हो, यदि वह शुद्ध भक्त की शरण ग्रहण करता है और उसके निर्देशानुसार अपने आचरण को ढालता है, तो वह पवित्र हो सकता है। तभी, चाहे वह किरात हो, आन्ध्र, हो या पुलिन्द हो वह पवित्र होकर *महापौरुष्य* के पद तक उठ सकता है।  