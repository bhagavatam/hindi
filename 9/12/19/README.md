**इन्द्रो वृत्रवच: श्रुत्वा गतालीकमपूजयत् ।** **गृहीतवज्र: प्रहसंस्तमाह गतविस्मय: ॥ १८॥** 

**शब्दार्थ** 

**श्री-शुक: उवाच—** **श्रीशुकदेव गोस्वामी ने कहा** **; इन्द्र:—** **राजा इन्द्र ने** **; वृत्र-वच:—** **वृत्रासुर के वचन** **; श्रुत्वा—** **सुनकर** **;** **गत-अलीकम्—** **द्वैतभाव से रहित** **; अपूजयत्—** **पूजा की** **; गृहीत-वज्र:—** **वज्र धारण किये हुए** **; प्रहसन्—** **हँसते हुए** **; तम्—** **वृत्रासुर से** **; आह—** **कहा** **; गत-विस्मय:—** **आश्चर्यरहित होकर।** **.** 

**शुकदेव गोस्वामी ने कहा—वृत्रासुर के निष्कपट तथा निर्देशात्मक** **वचन सुनकर राजा इन्द्र ने उसकी प्रशंसा की और अपने वज्र को पुन: हाथ में धारण** **कर लिया। इसके बाद बिना मोह या द्वैत-भाव से वह हँसा और वृत्रासुर से इस प्रकार** **बोला।** **तात्पर्य :** देवताओं में श्रेष्ठ राजा इन्द्र को अपने शत्रु वृत्रासुर का जो असुर माना जाता था उपदेश सुनकर आश्चर्य हुआ। वह चकित था कि असुर होकर भी कितने ज्ञान की बातें कर रहा है। तब उसे प्रह्लाद महाराज तथा बलि महाराज जैसे परम भक्तों की याद हो आई जो असुरों के ही कुल में उत्पन्न हुए थे। इस प्रकार उसकी आँखें खुल गईं। कभी-कभी तथाकथित असुरों में श्रीभगवान् के प्रति अतीव भक्तिभाव रहता है। इसलिए इन्द्र विश्वासपूर्वक वृत्रासुर की बातों पर हँसा।  

**इन्द्र उवाच** 