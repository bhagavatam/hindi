**पश्य मां निॢजतं शत्रु वृक्णायुधभुजं मृधे ।** **घटमानं यथाशक्ति तव प्राणजिहीर्षया ॥ १६॥** 

**शब्दार्थ** 

**पश्य—** **देखो** **; माम्—** **मुझको** **; निॢजतम्—** **पहले से पराजित** **; शत्रु—** **हे शत्रु** **; वृक्ण—** **काट डालो** **; आयुध—** **मेरा हथियार** **;** **भुजम्—** **तथा मेरी भुजा** **; मृधे—** **इस युद्ध में** **; घटमानम्—** **अब भी प्रयत्नशील** **; यथा-शक्ति—** **अपनी शक्ति के अनुसार** **;** **तव—** **तुश्हारा** **; प्राण—** **जीवन** **; जिहीर्षया—** **ले लेने की इच्छा से।** **.** 

**अरे मेरे शत्रु! जरा मेरी ओर देख। मैं पहले ही पराजित हो चुका हूँ, क्योंकि मेरा हथियार** **तथा मेरी भुजा पहले ही खंड-खंड हो चुके हैं। तुमने मुझे पहले ही परास्त कर दिया है, तो** **भी मैं तुश्हें मारने की प्रबल इच्छा के कारण तुमसे लडऩे का भरसक प्रयत्न कर रहा हूँ।** **ऐसी विषम परिस्थिति में भी मैं तनिक भी दुखी नहीं हूँ। अत: तुम उदासीनता त्याग करके** **युद्ध जारी रखो।** **तात्पर्य :** वृत्रासुर इतना महान् एवं बलशाली था कि वस्तुत: वह इन्द्र के गुरु की भूमिका निभा रहा था। वह यद्यपि हारने ही वाला था, किन्तु उस पर इसका कोई प्रभाव नहीं पड़ा। वह जानता था कि वह इन्द्र से हराया जाने वाला है और उसने स्वेच्छा से इसे स्वीकार किया था, किन्तु इन्द्र का शत्रु होने के नाते उसने इन्द्र को मारने का भरसक प्रयत्न किया। इस प्रकार उसने अपना कर्तव्य निभाया। मनुष्य को चाहिए कि यह जानते हुए भी कि क्या परिणाम होगा, सभी परिस्थितियों में अपना कर्तव्य निभाए।  