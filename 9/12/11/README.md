**यथा दारुमयी नारी यथा पत्रमयो मृग: ।** **एवं भूतानि मघवन्नीशतन्त्राणि विद्धि भो: ॥ १०॥** 

**शब्दार्थ** 

**यथा—** **जिस प्रकार** **; दारु-मयी—** **लकड़ी की बनी** **; नारी—** **षी** **; यथा—** **जिस प्रकार** **; पत्र-मय:—** **पत्तियों से बना** **; मृग:—** **पशु** **; एवम्—** **इस प्रकार** **; भूतानि—** **सभी वस्तुएँ** **; मघवन्—** **हे राजा इन्द्र** **; ईश—** **श्रीभगवान्** **; तन्त्राणि—** **आश्रित रह कर** **;** **विद्धि—** **कृपया जानें** **; भो:—** **हे महाशय।** **.** 

**हे देवराज इन्द्र! जिस प्रकार काठ की पुतली जो षी के समान प्रतीत होती है अथवा** **घास-फूस का बना हुआ पशु न तो हिल-डुल सकता है और न अपने आप नाच सकता है,** **वरन् उसे हाथ से चलाने वाले व्यक्ति पर पूरी तरह निर्भर रहता है, उसी प्रकार हम सभी परम** **नियन्ता पूर्ण पुरुषोत्तम भगवान् की इच्छानुसार नाचते हैं। कोई भी स्वतंत्र नहीं है।** **तात्पर्य :** इसकी पुष्टि *श्रीचैतन्य-चरितामृत* (आदि ५.१४२) में की गई है— *एकले ईश्वर कृष्ण, आर सब भृत्य।* *यारे यैछे नाचाय, से तैछे करे नृत्य॥* ''केवल भगवान् श्रीकृष्म परम नियन्ता हैं और अन्य सभी उनके दास हैं। वे जिस प्रकार नचाते हैं सभी वैसा ही नाचते हैं।ÓÓ हम सभी श्रीकृष्ण के दास हैं, हमारी कोई स्वतंत्र सत्ता नहीं है। हम सब श्रीभगवान् की इच्छानुसार नाच रहे हैं, किन्तु अज्ञान तथा मोह के कारण हम अपने को परम इच्छा से स्वतंत्र मानते हैं। इसलिए *ब्रह्म-संहिता* (५.१) में कहा गया है— *ईश्वर: परम: कृष्ण: सच्चिदानन्द विग्रह:।* *अनादिरादिर्गोविन्द: सर्वकारणकारणम्॥* ''श्रीकृष्ण, जिन्हें गोविन्द कहा जाता है, परम नियन्ता हैं। उनका शरीर सनातन, आनन्दमय तथा चिन्मय है। वे सबके उद्गम हैं। वे अनादि हैं, क्योंकि वे समस्त कारणों के मूल कारण हैं।ÓÓ  