**लोका: सपाला यस्येमे श्वसन्ति विवशा वशे ।** **द्विजा इव शिचा बद्धा: स काल इह कारणम् ॥ ८॥** 

**शब्दार्थ** 

**लोका:—** **विभिन्न लोक** **; स-पाला:—** **अपने प्रमुख लोकपाल या अधिपतियों सहित** **; यस्य—** **जिसका** **; इमे—** **ये सब** **;** **श्वसन्ति—** **जीते हैं** **; विवशा:—** **नितान्त आश्रित** **; वशे—** **वश में** **; द्विजा:—** **पक्षी** **; इव—** **स²श** **; शिचा—** **जाल के द्वारा** **;** **बद्धा:—** **बँधे हुए** **; स:—** **वह** **; काल:—** **काल, समय** **; इह—** **इसमें** **; कारणम्—** **कारण।** **.** 

**समस्त लोकों के प्रमुख लोकपालों सहित, इस ब्रह्माण्ड के समस्त लोकों के समस्त** **जीव, पूर्णत: भगवान् के वश में हैं। वे जाल में पकड़े गये उन पक्षियों के समान कार्य करते** **हैं, जो स्वतंत्रतापूर्वक विचरण नहीं कर सकते।** **तात्पर्य :** सुरों तथा असुरों में यह अन्तर है कि सुर जानते हैं कि श्रीभगवान् की इच्छा के बिना कुछ भी घटित नहीं हो सकता, जबकि असुर भगवान् की परम इच्छा को नहीं समझ सकते हैं। इस युद्ध में वृत्रासुर वास्तव में सुर है और इद्र असुर। कोई भी स्वतंत्र रूप से कार्य नहीं कर सकता; प्रत्येक प्राणी श्रीभगवान् के निर्देशानुसार कार्य करता है। अत: विजय तथा पराजय मनुष्य के कर्मफलों के अनुसार ही आती है। इसका निर्णय करने वाले परमेश्वर हैं ( *कर्मणा दैवनेत्रेण* )। चूँकि हम अपने कर्मों के अनुसार भगवान् के निर्देशन के अन्तर्गत कार्य करते हैं अत: ब्रह्मा से लेकर एक तुच्छ चींटी तक कोई भी स्वतंत्र नहीं है। हम जीतें या हारें, किन्तु परमेश्वर तो सदैव विजयी रहता है क्योंकि प्रत्येक मनुष्य उनके निर्देशन में कार्य करता हैं।  