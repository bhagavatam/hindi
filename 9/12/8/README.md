**युयुत्सतां कुत्रचिदाततायिनां** **जय: सदैकत्र न वै परात्मनाम् ।** **विनैकमुत्पत्तिलयस्थितीश्वरं** **सर्वज्ञमाद्यं पुरुषं सनातनम् ॥ ७॥** 

**शब्दार्थ** 

**युयुत्सताम्—** **जो युद्ध के लिए उत्सुक हैं** **; कुत्रचित्—** **कभी-कभी** **; आततायिनाम्—** **आयुधों से लैस** **; जय:—** **विजय** **;** **सदा—** **सदैव** **; एकत्र—** **एक स्थान में** **; न—** **नहीं** **; वै—** **निस्सन्देह** **; पर-आत्मनाम्—** **अधीन जीवात्माओं का, जो परमात्मा के** **निर्देश में कार्य करती हैं** **; विना—** **के अतिरिक्त** **; एकम्—** **एक** **; उत्पत्ति—** **सृष्टि** **; लय—** **संहार** **; स्थिति—** **तथा पालन का** **;** **ईश्वरम्—** **नियन्ता** **; सर्व-ज्ञम्—** **जो सब कुछ (भूत, वर्तमान, भविष्य) जानता है** **; आद्यम्—** **आदि** **; पुरुषम्—** **भोक्ता** **;** **सनातनम्—** **नित्य।** **.** 

**वृत्रासुर ने आगे कहा—हे इन्द्र! आदि भोक्ता पूर्ण पुरुषोत्तम भगवान् के अतिरिक्त** **किसी की सदैव विजय होना निश्चित नहीं है। वे ही उत्पत्ति, पालन और प्रलय के कारण हैं** **और सब कुछ जानने वाले हैं। अधीन होने तथा भौतिक देहों को धारण करने के लिए बाध्य** **होने के कारण युद्धप्रिय अधीनस्थ कभी विजयी होते हैं, तो कभी पराजित होते हैं।** **तात्पर्य :** **** *भगवद्गीता* (१५.१५) में भगवान् कहते हैं— *सर्वस्य चाहं हृदि सन्निविष्टो मत्त: स्मृतिज्र्ञानमपोहनं च।* ''मैं सबों के हृदयों में स्थित हूँ और मुझी से स्मृति, ज्ञान तथा विस्मृति उत्पन्न हैं।ÓÓ जब दो पक्ष लड़ते हैं, तो लड़ाई वास्तव में परमात्मास्वरूप श्रीभगवान् के निर्देशन में होती है। भगवान् ने *गीता* (३.२७) में अन्यत्र कहा है— *प्रकृते: क्रियमाणानि गुणै: कर्माणि सर्वश:।* *अहंकारविमूढात्मा कर्ताहमिति मन्यते॥* ''सश्पूर्ण कर्म वास्तव में प्रकृति द्वारा सश्पन्न होते हैं, किन्तु भौतिक प्रकृति के तीन गुणों से उत्पन्न अहंकार से मोहित जीवात्मा अपने को इनका कर्ता मान बैठता है।ÓÓ जीवात्माएँ परमेश्वर के निर्देशानुसार ही कार्य करती हैं। भगवान् भौतिक प्रकृति को आदेश देते हैं और वह जीवात्माओं के लिए सुविधाओं की व्यवस्था करती है। जीवात्माएँ स्वतंत्र नहीं होतीं, यद्यपि मूर्खतावश वे अपने को ही कर्ता समझ बैठती हैं। विजय तो सदैव श्रीभगवान् के पक्ष की होती है। अधीनस्थ जीवात्माएँ तो श्रीभगवान् की व्यवस्था के अन्तर्गत लड़ती हैं। विजय या पराजय वस्तुत: उनकी नहीं होती, यह तो भौतिक प्रकृति के माध्यम से भगवान् की व्यवस्था के द्वारा होती है। विजय पर गर्व या हार पर शोक करना व्यर्थ है। मनुष्य को चाहिए कि वह श्रीभगवान् पर पूरी तरह से आश्रित रहे जो समस्त जीवात्माओं की विजय तथा पराजय के लिए उत्तरदायी हैं। भगवान् का उपदेश है— *नित्यं कुरु कर्म त्वं कर्म* *ज्यायो ह्यकर्मण:* —''तुम अपना नित्य कर्म करो, क्योंकि निष्कर्म से कर्म श्रेष्ठ है।ÓÓ जीवात्मा को अपनी स्थिति के अनुसार कर्म करने का आदेश मिलता है। जय या पराजय तो परमेश्वर पर निर्भर है। *कर्मण्येवाधिकारस्ते मा फलेषु कदाचन्* —''तुश्हें निॢदष्ट कर्म करने का अधिकार है, किन्तु तुम कर्मों के फल के अधिकारी नहीं हो।ÓÓ मनुष्य को चाहिए कि अपनी स्थिति के अनुसार निष्ठापूर्वक कर्म करे। विजय या पराजय तो भगवान् के हाथ में है। वृत्रासुर ने इन्द्र को यह कह कर प्रोत्साहित किया, ''मेरी विजय से तुम दुखी मत हो। युद्ध बन्द करने की आवश्यकता नहीं है। इस के बजाय तुम अपना कर्तव्य करो। जब श्रीकृष्ण चाहेंगे तो तुश्हारी विजय अवश्य होगी।ÓÓ कृष्णभावनामृत-आन्दोलन के कार्यकर्ताओं के लिए यह श्लोक अत्यन्त शिक्षाप्रद है। न तो विजय पर हमें प्रसन्न होना चाहिए, न हार पर दुखी। हमें श्रीकृष्ण या श्री चैतन्य महाप्रभु की इच्छा को कार्य-रूप में परिणत करने के लिए निष्ठापूर्वक प्रयत्न करना चाहिए, हमें जीत अथवा हार की परवाह नहीं करनी चाहिए। हमारा एकमात्र कर्तव्य है निष्ठापूर्वक कर्म करना जिससे श्रीकृष्ण हमारे कार्यों को मान्यता दें।  