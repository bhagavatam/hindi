उर्वशी के गर्भ से छ: पुत्र उत्पन्न हुए जिनके नाम थे आयु, श्रुतायु, सत्यायु, रय, जय तथा विजय। श्रुतायु का पुत्र वसुमान था, सत्यायु का पुत्र श्रुतञ्जय हुआ, रय के पुत्र का नाम एक था, जय का पुत्र अमित था और विजय का पुत्र भीम हुआ। भीम के पुत्र का नाम कांचन था, उसके पुत्र का नाम होत्रक तथा होत्रक के पुत्र का नाम जह्नु था जो एक ही घूँट में गंगा का सारा पानी पी लेने के लिए विलयात था। जह्मु के वंशजों के नाम क्रमश: पुरु, बलाक, अजक तथा कुश थे। कुश के पुत्रों के नाम थे कुशाश्बु, तनय, वसु तथा कुशनाभ। कुशाश्बु का पुत्र गाधि हुआ जिसके सत्यवती नाम की एक कन्या हुई। सत्यवती ने ऋचीक मुनि के साथ विवाह किया जब मुनि ने प्रचुर दहेज दिया और उन दोनों से जमदग्नि नामक पुत्र की उत्पत्ति हुई। जमदग्नि का पुत्र राम या परशुराम था। जब कार्तवीर्यार्जुन नामक राजा ने जमदग्नि की कामधेनु चुरा ली तो भगवान् के शक्त्यावेश अवतार परशुराम ने उसका वध किया। बाद में परशुराम ने इक्कीस बार क्षत्रिय वंश का संहार किया। जब परशुराम ने कार्तवीर्यार्जुन का वध कर दिया तो जमदग्नि ने उसे बताया कि राजा का वध पापपूर्ण होता है और उसे ब्राह्मण होने के नाते इस अपराध को सह लेना चाहिए था। अतएव जमदग्नि ने परशुराम को अपने पापों का प्रायश्चित्त करने के लिए विविध तीर्थस्थानों की यात्रा करने की सलाह दी।  

**श्रीबादरायणिरुवाच** 