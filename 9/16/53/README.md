**यथा सुषुप्त: पुरुषो विश्वं पश्यति चात्मनि ।** **आत्मानमेकदेशस्थं मन्यते स्वप्न उत्थित: ॥ ५३॥** **एवं जागरणादीनि जीवस्थानानि चात्मन: ।** **मायामात्राणि विज्ञाय तद्द्रष्टारं परं स्मरेत् ॥ ५४॥** 

**शब्दार्थ** 

**यथा—** **जिस प्रकार** **; सुषुप्त:—** **सोया हुआ** **; पुरुष:—** **व्यक्ति** **; विश्वम्—** **समस्त ब्रह्माण्डों को** **; पश्यति—** **देखता है** **; च—** **भी** **;** **आत्मनि—** **अपने भीतर** **; आत्मानम्—** **अपने आपको** **; एक-देश-स्थम्—** **एक स्थान में स्थित होकर** **; मन्यते—** **मानता है** **;** **स्वप्ने—** **स्वप्नावस्था में** **; उत्थित:—** **जगकर** **; एवम्—** **इस प्रकार** **; जागरण-आदीनि—** **जागृत अवस्था तथा अन्य** **; जीव-** **स्थानानि—** **जीव की विभिन्न स्थितियाँ** **; च—** **भी** **; आत्मन:—** **श्रीभगवान् की** **; माया-मात्राणि—** **माया शक्ति के प्रदर्शन** **;** **विज्ञाय—** **जानकर** **; तत्—** **उनका** **; द्रष्टारम्—** **जनक या द्रष्टा** **; परम्—** **परमात्मा** **; स्मरेत्—** **स्मरण करना चाहिए।** **.** 

**जब मनुष्य गाढ़ निद्रा में होता है, तो वह स्वप्न देखता है और अपने अन्तर में विशाल** **पर्वत तथा नदियाँ या सश्भवत: सश्पूर्ण ब्रह्माण्ड को भी देखता है, यद्यपि ये सारी वस्तुएँ** **अत्यन्त दूर हैं। किन्तु कभी कभी जब वह स्वप्न से जगता है, तो अपने को मनुष्य रूप में** **एक स्थान पर बिस्तर पर लेटा पाता है। तब वह अपने को अनेक स्थितियों में पाता है यथा** **विशेष राष्ट्रीयता, परिवार आदि में। प्रगाढ़-निद्रा, स्वप्न तथा जाग्रत ये समस्त अवस्थाएँ** **भगवान् की ही शक्तियाँ हैं। मनुष्य को इन अवस्थाओं के मूल स्रष्टा को, जो इनसे प्रभावित** **नहीं होता, सदैव स्मरण रखना चाहिए।** **तात्पर्य :** जीवात्माओं की जागृत, स्वप्न, सुषुप्त अवस्थाओं में से कोई भी यथार्थ नहीं हैं। ये बद्ध जीवन की विभिन्न अवस्थाओं की झलकियाँ हैं। भले ही अनेक पर्वत, नदियाँ, वृक्ष, मधु- मक्खियाँ, शेर तथा सर्प कितनी ही दूर स्थित क्यों न हो, किन्तु स्वप्न में कोई उन्हें पास दिखने की कल्पना कर सकता हैं। जिस प्रकार रात्रि में सूक्ष्म स्वप्न दिखते हैं उसी प्रकार जीवात्मा जगने पर भी राष्ट्र, जाति, समाज, धन, उच्च प्रासाद, बैंक बचत, पद तथा यश के स्थूल स्वप्न में खोया रहता है। ऐसी दशा में मनुष्य को यह समझना चाहिए कि भौतिक जगत के संसर्ग से ही ऐसा होता है। जीवन के विभिन्न रूपों में वह विभिन्न पदों पर स्थित है और ये माया की सृष्टियाँ हैं, जो भगवान् के निर्देश से कार्यरत रहती हैं। फलत: भगवान् ही परम कर्ता है और बद्धजीव का कर्तव्य है कि वह इन परमकर्ता श्रीकृष्ण का स्मरण करे। जीवात्मा के रूप में हम सभी प्रकृति की तरंगों में बहाए लिए जा रहे हैं, जो ईश्वर के निर्देशानुसार कार्य करती हैं ( *मयाध्यक्षेण प्रकृति: सूयते सचराचरम्* )। भक्तिविनोद ठाकुर का गीत है— *मिछे मायार वशे, याच्छ भेसेऽ, खाच्छ हाबुडुबु, भाइ* —स्वप्न तथा जागृति की भिन्न-भिन्न अवस्थाओं में तुम माया की तरंगों में क्यों बहे चले जा रहे हो? ये सब माया की सृष्टियाँ हैं। हमारा एकमात्र कर्तव्य है कि माया के अध्यक्ष श्रीकृष्ण का स्मरण करते रहें। ऐसा करने के लिए शाषों का उपदेश है— *हरेर्नाम हरेर्नाम हरेर्नामैव केवलम्* —मनुष्य को चाहिए कि वह ईश्वर के नाम का अर्थात् *हरेकृष्ण हरे कृष्ण कृष्ण कृष्ण हरे हरे, हरे राम हरे राम राम राम* *हरे हरे* का निरन्तर जप करे। परमेश्वर का साक्षात्कार तीन विभिन्न परम रूपों में—ब्रह्म, परमात्मा तथा भगवान्—में होता है किन्तु परम साक्षात्कार तो भगवान् ही हैं। जो भगवान् श्रीकृष्ण का साक्षात्कार करता है, वह ही पूर्ण महात्मा है *(वासुदेव: सर्वं इति स महात्मा सुदुर्लभ:* )। मनुष्य जन्म पाकर हमें भगवान् को समझना चाहिए क्योंकि इससे प्रत्येक अन्य वस्तु समझ में आ सकेगी। *यस्मिन् विज्ञाते सर्वमेवं विज्ञातं भवति।* इस वैदिक शिक्षा से मात्र श्रीकृष्ण को जान लेने से ब्रह्म, परमात्मा, प्रकृति, माया, दिव्य शक्ति इत्यादि सभी जाने जा सकते हैं। प्रकृति भगवान् की अध्यक्षता में कार्य करती है और हम सब प्रकृति की विभिन्न अवस्थाओं के द्वारा दूर ले जाये जा रहे हैं। आत्म-साक्षात्कार के लिए सदैव श्रीकृष्ण को स्मरण रखना होगा। जैसा *पद्मपुराण* में कहा गया है— *स्मर्तव्य: सततं विष्णु:* —हमें चाहिए कि भगवान् विष्णु का सदैव स्मरण करें। *विस्मर्तव्यो* *न जातुचित्* —हमें भगवान् को कभी नहीं भूलना चाहिए। यही जीवन की सिद्धि है।  