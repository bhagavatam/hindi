**तत: स सप्तरात्रान्ते विद्यया धार्यमाणया ।** **विद्याधराधिपत्यं च लेभेऽप्रतिहतं नृप ॥ २८॥** 

**शब्दार्थ** 

**तत:—** **इससे** **; स:—** **वह** **; सप्त-रात्र-अन्ते—** **सात रातों के बाद** **; विद्यया—** **स्तुतियों से** **; धार्यमाणया—** **अत्यन्त सावधानी से** **अवयास करने से** **; विद्याधर-अधिपत्यम्—** **विद्याधरों का स्वामित्व (बीच के फल के रूप में)** **; च—** **भी** **; लेभे—** **प्राप्त** **किया** **; अप्रतिहतम्—** **गुरु द्वारा दिये गये उपदेशों से विचलित न होते हुए** **; नृप—** **हे राजा परीक्षित।** **.** 

**हे राजा परीक्षित! अपने गुरु से प्राप्त मंत्र को केवल सात दिनों तक अवयास करने पर** **राजा चित्रकेतु को अन्तिम फल के रूप में आत्मज्ञान हो जाने से विद्याधर लोक का राज्य** **प्राप्त हुआ।** **तात्पर्य :** यदि दीक्षा प्राप्त कर लेने के बाद कोई भक्त अपने गुरु के उपदेशों का कठोरता से पालन करता है, तो उसे *विद्याधर-अधिपत्यम्* का भौतिक ऐश्वर्य एवं अन्य पद प्राप्त होते हैं। भक्त को सफलता प्राप्त करने के लिए योग, कर्म या ज्ञान की साधना नहीं करनी होती। अकेले भगवद्भक्ति से उसे समस्त भौतिक शक्ति प्राप्त हो जाती है। किन्तु शुद्ध भक्त कभी भी भौतिक शक्ति के प्रति आसक्त नहीं होता, यद्यपि वह उसे बिना प्रयास के सुगमता से ही प्राप्त होती है। चित्रकेतु को नारद के उपदेशों के अनुसार भक्ति में तत्परता से अग्रसर होने से यह अतिरिक्त लाभ हो सका।  