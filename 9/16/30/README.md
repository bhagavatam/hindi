**यो वै हरिश्चन्द्रमखे विक्रीत: पुरुष: पशु: ।** **स्तुत्वा देवान्प्रजेशादीन्मुमुचे पाशबन्धनात् ॥ ३१॥** 

**शब्दार्थ** 

**य:—** **जो (शुन:शेफ)** **; वै—** **निस्सन्देह** **; हरिश्चन्द्र-मखे—** **राजा हरिश्चन्द्र द्वारा सश्पन्न यज्ञ में** **; विक्रीत:—** **बेचा गया** **; पुरुष:—** **व्यक्ति** **;** **पशु:—** **बलिपशु** **; स्तुत्वा—** **स्तुति करके** **; देवान्—** **देवताओं को** **; प्रजा-ईश-आदीन्—** **ब्रह्मा इत्यादि** **; मुमुचे—** **छोड़ दिया गया** **; पाश-** **बन्धनात्—** **पशु की भाँति रस्सी के बन्धन से।** **.** 

**शुन:शेफ के पिता ने शुन:शेफ को राजा हरिश्चन्द्र के यज्ञ में बलिपशु के रूप में बलि दिये जाने** **के लिए बेच दिया। जब शुन:शेफ को यज्ञशाला में लाया गया तो उसने देवताओं से प्रार्थना की कि** **वे उसे छुड़ा दें और वह उनकी कृपा से छुड़ा दिया गया।** **तात्पर्य :** शुन:शेफ का वर्णन इस प्रकार है : हरिश्चन्द्र को अपने पुत्र रोहित की बलि देनी थी, किन्तु रोहित ने अपने प्राण की रक्षा करने के लिए शुन:शेफ के पिता से शुन:शेफ को यज्ञ में बलि दिए जाने के लिए खरीद लिया था। शुन:शेफ इसलिए हरिश्चन्द्र महाराज को बेच दिया गया क्योंकि वह मझला बेटा था। ऐसा प्रतीत होता है कि यज्ञ में मनुष्य की पशु रूप में बलि की प्रथा बहुत काल से चली आ रही थी।  