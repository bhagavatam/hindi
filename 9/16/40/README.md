**जितमजित तदा भवता** **यदाह भागवतं धर्ममनवद्यम् ।** **निष्किञ्चना ये मुनय** **आत्मारामा यमुपासतेऽपवर्गाय ॥ ४०॥** 

**शब्दार्थ** 

**जितम्—** **जीत लिया** **; अजित—** **हे अजित, न जीते जा सकने योग्य** **; तदा—** **तब** **; भवता—** **आपके द्वारा** **; यदा—** **जब** **;** **आह—** **कहा** **; भागवतम्—** **जो भक्त को ईश्वर के पास पहुँचाने में सहायक होता है** **; धर्मम्—** **धर्म** **; अनवद्यम्—** **दोषरहित** **(निष्कलुष)** **; निष्किञ्चना:—** **जो ऐश्वर्य के द्वारा सुखी होने की इच्छा नहीं रखते** **; ये—** **जो** **; मुनय:—** **बड़े-बड़े विचारक** **तथा महान् साधु** **; आत्म-आरामा:—** **आत्म-तुष्ट, आत्माराम** **; यम्—** **जिसको** **; उपासते—** **पूजते हैं** **; अपवर्गाय—** **भौतिक** **बन्धन से मुक्ति प्राप्त करने के लिए।** **.** 

**हे अजित! जब आपने भागवत-धर्म कह सुनाया जो आप के चरणकमलों में शरण लेने** **के लिए अकलुषित धाॢमक प्रणाली थी, तो वह आपकी विजय थी। आत्मतुष्ट (आत्माराम)** **चतु:सन के समान निष्काम व्यक्ति, भौतिक कल्मष से मुक्त होने के लिए आपकी उपासना** **करते हैं। दूसरे शब्दों में, कहा जा सकता है कि वे आपके चरणारविन्द की शरण प्राप्त** **करने के लिए भागवतधर्म को ग्रहण करते हैं।** **तात्पर्य :** श्रील रूप गोस्वामी ने *भक्तिरसामृत ङ्क्षसन्धु* में इस प्रकार कहा है— *अन्याभिलाषिताशून्यं ज्ञानकर्माद्यनावृतम्।* *आनुकूल्येन कृष्णानुशीलनं भक्तिरुत्तमा॥* ''मनुष्य को चाहिए कि भगवान् कृष्ण की दिव्य प्रेमाभकि्त अनुकूल होकर तथा बिना किसी भौतिक लाभ, या सकाम कर्म करके या मानसिक चिन्तन के माध्यम से लाभ प्राप्त करने की इच्छा से करे। यह शुद्ध भक्ति कहलाती है।ÓÓ *नारद पञ्चरात्र* में भी कहा गया है— *सर्वोपाधिविनिर्मुक्तं तत्परत्वेन निर्मलम्* *हृषीकेण सेवनं भक्ति रुच्यते॥* ''मनुष्य को समस्त उपाधियों तथा कल्मषों से रहित होना चाहिए। उसे चाहिए कि वह अपना शुद्ध स्वरूप प्राप्त करे जिसमें वह अपनी इन्द्रियों को उनके स्वामी की सेवा में लगाता है इसे भक्ति कहते हैं। यही *भागवत्-धर्म* कहलाता है। मनुष्य को चाहिए कि निष्काम भाव से श्रीकृष्ण की सेवा करे—यही *भगवद्गीता* , *नारद-पंचरात्र* तथा *श्रीमद्भागवत* का उपदेश है। भागवत-धर्म, धर्म की वह प्रक्रिया है, जिसे नारद, शुकदेव गोस्वामी तथा उनकी शिष्य-परश्परा के विनम्र भक्तों द्वारा, जो श्रीभगवान् के प्रत्यक्ष प्रतिनिधि हैं, व्यालयायित है। भागवत धर्म को समझ कर मनुष्य तुरन्त ही भौतिक कल्मष से मुक्त हो जाता है। जीवात्माएँ श्रीभगवान् के अंशरूप होकर सांसारिक दुखों के बीच विचर रही हैं। जब भगवान् उन्हें स्वयं *भागवत-धर्म* का उपदेश देते हैं और यह भगवान् की विजय है, क्योंकि तब वे इन आत्माओं को पुन: अपना लेते हैं। *भागवत-धर्म* का अनुयायी भक्त श्रीभगवान् का अत्यन्त कृतज्ञ रहता है। वह *भागवत-धर्म* से युक्त तथा उससे रहित जीवन के अन्तर को समझता है। श्रीकृष्ण की भक्ति ग्रहण करना और पतित आत्माओं को कृष्णभावनामृत में लगाना भगवान् कृष्ण की विजय है। *स वै पुंसा परो धर्मो यतो भक्तिरधोक्षजे।* *अहैतुक्यप्रतिहता ययात्मा सुप्रसीदति॥* ''समस्त मानवता का वही परम धर्म है, जिससे मनुष्य दिव्य परमेश्वर के प्रति प्रेमाभक्ति प्राप्त कर सके। आत्मतोष के निमित्त ऐसी भक्ति को अबाध तथा निरुद्देश्य होना चाहिए ( *भागवत*  १.२.६)। अत: *श्रीमद्भागवत* ही धर्म की शुद्ध दिव्य प्रक्रिया है।  