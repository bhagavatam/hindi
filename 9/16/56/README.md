**यदेतद्विस्मृतं पुंसो मद्भावं भिन्नमात्मन: ।** **तत: संसार एतस्य देहाद्देहो मृतेर्मृति: ॥ ५७॥** 

**शब्दार्थ** 

**यत्—** **जो** **; एतत्—** **यह** **; विस्मृतम्—** **भूला हुआ** **; पुंस:—** **जीवात्मा का** **; मत्-भावम्—** **मेरी स्थिति** **; भिन्नम्—** **भिन्न, विलग** **;** **आत्मन:—** **परमात्मा से** **; तत:—** **उससे** **; संसार:—** **भौतिक, बद्ध जीवन** **; एतस्य—** **जीवात्मा का** **; देहात्—** **एक शरीर से** **;** **देह:—** **दूसरा शरीर** **; मृते:—** **एक मृत्यु से** **; मृति:—** **दूसरी मृत्यु।** **.** 

**जब जीवात्मा अपने आपको मुझसे भिन्न मानकर ज्ञान तथा आनन्द में मुझसे अपने गुण** **रूप में दिव्य तादात्श्य को भूल जाता है तभी उसका यह भौतिक बद्ध जीवन प्रारश्भ होता है।** **कहने का अभिप्राय यह है कि वह मुझमें तादात्श्य न मानकर अपने सांसारिक विस्तारों में,** **यथा पत्नी, सन्तान तथा धन में अभिरुचि दिखाने लगता है। इस प्रकार अपने कर्मों के** **प्रभाव से एक शरीर के बाद दूसरा शरीर और एक मृत्यु के बाद दूसरी मृत्यु का चक्कर** **लगाता रहता है।** **तात्पर्य :** सामान्यत: मायावादी दार्शनिक अथवा उनसे प्रभावित व्यक्ति अपने आपको श्रीभगवान् के ही स²श उत्तम मानते हैं। यह उनके बद्ध जीवन का कारण है। वैष्णव कवि जगदानन्द पंडित ने *प्रेम-विवर्त* में कहा है— *कृष्ण-बहिर्मुख हञा भोग वांछा करे।* *निकट-स्थ माया तारे जापटिया धरे॥* ज्योंही जीवात्मा अपनी स्वाभाविक स्थिति को भूलकर परमेश्वर से एकाकार होने की चेष्टा करता है, उसी क्षण बद्ध जीवन शुरु हो जाता है। जीवात्मा तथा परमात्मा में गुणात्मक तथा मात्रात्मक सा²श्य का विचार उठना ही बद्ध जीवन का मूल कारण है। यदि कोई परमेश्वर तथा जीवात्मा के अन्तर को भूलता है, तो बद्ध जीवन शुरू हो जाता है। बद्ध जीवन का अभिप्राय है एक शरीर त्याग कर दूसरा ग्रहण करना और मरने के बाद पुन: मृत्यु को स्वीकार करना। मायावादी ज्ञानी का दर्शन कहता है— *तत् त्वम् असि* —अर्थात् तुम ईश्वर ही हो। वह भूल जाता है कि उसका यह उपदेश जीवात्मा की तटस्था स्थिति पर लागू होता है, जो सूर्य प्रकाश के समान है। सूर्य में उष्मा तथा प्रकाश दोनों रहते हैं एवं सूर्य प्रकाश में भी ये दोनों विद्यमान रहते हैं। इस प्रकार सूर्य तथा सूर्य प्रकाश गुण-रूप से एक ही हैं, किन्तु हमें यह नहीं भूलना चाहिए कि सूर्य का प्रकाश सूर्य पर आश्रित है। जैसा भगवान् कृष्ण ने *भगवद्गीता* में कहा है— *ब्रह्मणो हि* *प्रतिष्ठाहम्* —''मैं ब्रह्म का मूल स्रोत हूँ।ÓÓ सूर्य गोलक की उपस्थिति के कारण सूर्य-प्रकाश महत्त्वपूर्ण है। ऐसा नहीं है कि सूर्यप्रकाश की सर्वव्यापकता के कारण सूर्यगोलक महत्त्वपूर्ण है। इस तथ्य को न समझना तथा उसे भूलना ही माया है। अपनी तथा परमेश्वर की स्वाभाविक स्थिति के विस्मरण से ही मनुष्य माया या संसार अर्थात् बद्ध जीवन में प्रवेश करता है। इस सश्बन्ध में मध्वाचार्य का कहना है— *सर्वभिन्नं परात्मानं विस्मरन् संसरेदिह।* *अभिन्नं संस्मरन् याति तमो नास्त्यत्र संशय:॥* जब मनुष्य यह सोचता है कि वह सब प्रकार से परमात्मा से अभिन्न है, तो वह निश्चित रूप से अंधकार ( *तम:* ) में रहता है।  