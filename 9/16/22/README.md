**ततश्चावभृथस्नानविधूताशेषकिल्बिष: ।** **सरस्वत्यां महानद्यां रेजे व्यब्भ्र इवांशुमान् ॥ २३॥** 

**शब्दार्थ** 

**तत:—** **तत्पश्चात्** **; च—** **भी** **; अवभृथ-स्नान—** **यज्ञ सश्पन्न करने के बाद स्नान करके** **; विधूत—** **धो डाला** **; अशेष—** **असीम** **;** **किल्बिष:—** **पापकर्मों के फल** **; सरस्वत्याम्—** **सरस्वती नदी के तट पर** **; महा-नद्याम्—** **भारत की महान् नदी** **; रेजे—** **परशुराम प्रकट** **हुए** **; व्यब्भ्र:—** **निरभ्र, बादलों से रहित** **; इव अंशुमान्—** **सूर्यप्रकाश।** **.** 

**तत्पश्चात् भगवान् परशुराम ने यज्ञ-अनुष्ठान पूरा करके अवभृथ स्नान किया। महान् नदी सरस्वती** **के तट पर खड़े समस्त पापों से विमुक्त परशुराम जी बादलरहित आकाश में सूर्य के समान लग रहे** **थे।** **तात्पर्य :** जैसा कि *भगवद्गीता* (३.९) में कहा गया है— *यज्ञार्थात् कर्मणोऽन्यत्र लोकोऽयं* *कर्मबन्धन:* —विष्णु के लिए यज्ञ रूप में कर्म करना होता है अन्यथा कर्म मनुष्य को इस भौतिक जगत से बाँध देता है। *कर्मबन्धन:* एक के बाद दूसरा भौतिक शरीर ग्रहण करते रहने का द्योतक है। यह जन्म-मृत्यु का चक्र ही जीवन की सारी समस्या है। इसीलिए सलाह दी जाती है कि विष्णु को तुष्ट करने के लिए यज्ञ करने का कर्म किया जाय। यद्यपि परशुराम भगवान् के अवतार थे, किन्तु अपने पापकर्मों के लिए उन्हें प्रायश्चित्त करना पड़ा। इस भौतिक जगत में कोई कितना ही जागरूक क्यों न रहे, कुछ न कुछ पापकर्म करता ही है, भले ही वह पाप न करना चाहता हो। उदाहरणार्थ, सड़क पर चलते हुए उसके पाँव के नीचे अनेक चीटियाँ तथा कीड़े कुचले जा सकते हैं और अनजाने ही अनेक जीवों की हत्या हो सकती है। इसीलिए *पञ्चयज्ञ* का वैदिक सिद्धान्त अनिवार्य है। किन्तु इस कलियुग में लोगों को बहुत बड़ी छूट मिली हुई है। *यज्ञै संकीर्तनप्रायैर्यजन्ति हि सुमेधस:* —हम कृष्ण के प्रच्छन्न अवतार भगवान् चैतन्य की पूजा कर सकते हैं। *कृष्णवर्णं त्विषाकृष्णम्* —यद्यपि वे साक्षात् कृष्ण हैं, किन्तु वे सदैव हरे कृष्ण कीर्तन करते रहते हैं और कृष्णभावनामृत का प्रचार करते हैं। मनुष्य को सलाह दी जाती है कि वह *संकीर्तन यज्ञ* द्वारा इस अवतार की पूजा करे। संकीर्तन यज्ञ सश्पन्न करना मानव समाज के लिए विशेष छूट है जिससे लोगों को ज्ञात या अज्ञात पापकर्मों से प्रभावित होने से बचाया जा सकता है। हम अनन्त पापों से घिरे हैं अतएव हमारे लिए अनिवार्य है कि हम कृष्णभावनामृत स्वीकार करके हरे कृष्ण महामंत्र का कीर्तन करें।  