**लोके विततमात्मानं लोकं चात्मनि सन्ततम् ।** **उभयं च मया व्याप्तं मयि चैवोभयं कृतम् ॥ ५२॥** 

**शब्दार्थ** 

**लोके—** **इस भौतिक जगत में** **; विततम्—** **विस्तीर्ण (भौतिक सुख के प्रसंग में)** **; आत्मानम्—** **जीवात्मा** **; लोकम्—** **भौतिक** **जगत** **; च—** **भी** **; आत्मनि—** **जीवात्मा में** **; सन्ततम्—** **विस्तृत** **; उभयम्—** **दोनों (भौतिक जगत तथा जीवात्मा)** **; च—** **तथा** **;** **मया—** **मेरे द्वारा** **; व्याप्तम्—** **व्याप्त** **; मयि—** **मुझमें** **; च—** **भी** **; एव—** **निस्सन्देह** **; उभयम्—** **दोनों ही** **; कृतम्—** **उत्पन्न।** **.** 

**बद्धजीव इस भौतिक जगत में, जिसे वह सुख के साधनों से भरा हुआ समझता है, यह** **सोचकर विस्तार करता है कि वही इस जगत का भोक्ता है। इसी प्रकार यह भौतिक जगत** **जीवात्मा के सुख के साधनस्वरूप विस्तार करता है। इस प्रकार दोनों ही विस्तार करते हैं,** **किन्तु दोनों ही मेरी शकि्तयाँ होने के कारण मुझसे युक्त हैं। परमेश्वर होने के कारण मैं इन** **फलों का कारण हूँ और मनुष्य को यह जानना चाहिए कि ये दोनों ही मुझमें व्याप्त हैं।** **तात्पर्य :** मायावादी दर्शन सभी वस्तुओं को गुण की ²ष्टि से श्रीभगवान् या परब्रह्म के तुल्य मानता हैं, फलत: प्रत्येक वस्तु को पूजनीय समझता हैं। मायावाद को इस खतरनाक सिद्धान्त के कारण सामान्य लोग नास्तिकता की ओर प्रवृत्त हुए हैं। इस सिद्धान्त के बल पर व्यक्ति अपने को ईश्वर समझता है, जो सत्य नहीं है। जैसा कि *भगवद्गीता* में कहा गया है ( *मया ततमिदं सर्वं* *जगदव्यक्तमूॢतना* ) कि वास्तविकता तो यह है कि समस्त ²श्य जगत परमेश्वर की शकि्तयों का प्रसार है। ये शक्तियाँ भौतिक तत्त्वों तथा जीवात्माओं के रूप में प्रकट होती हैं। जीवात्माएँ भ्रमवश यह मान बैठती हैं कि भौतिक तत्त्व उनके भोग के साधन हैं और वे अपने को उनका भोक्ता मान बैठती हैं। किन्तु इनमें से कोई भी स्वतंत्र नहीं, ये दोनों भगवान् की शकि्तयाँ हैं। इनका मूल कारण श्रीभगवान् ही हैं। यद्यपि ईश्वर की शक्तियों का प्रसार ही यह मूल कारण है किन्तु इससे यह नहीं समझ लेना चाहिए कि ईश्वर ने स्वयं का विभिन्न प्रकार से विस्तार किया है। मायावादियों के सिद्धान्त की भत्र्सना करते हुए गीता में भगवान् का कथन है— *मत्स्थानि सर्वभूतानि न चाहं* *तेष्ववस्थित:* —सभी जीव मुझमें स्थित हैं किन्तु मैं उनमें नहीं हूँ। प्रत्येक वस्तु उन्हीं पर आश्रित है और उनकी शक्तियों का विस्तार मात्र है किन्तु इसका यह अभिप्राय कदापि नहीं कि सारी वस्तुएँ उन्हीं के समान पूजनीय हैं। भौतिक विस्तार तो क्षणिक है, जबकि ईश्वर क्षणिक नहीं है। जीवात्माएँ ईश्वर के अंश हैं, किन्तु वे स्वयं ईश्वर नहीं हैं। इस जगत में जीवात्माएँ अकल्पनीय नहीं हैं, किन्तु ईश्वर तो है। अत: यह सिद्धान्त कि ईश्वर की शकि्तयाँ उन्हीं के विस्तार होने के कारण ईश्वर के ही समान हैं, भ्रामक है।  