**कस्मिञ्जन्मन्यमी मह्यं पितरो मातरोऽभवन् ।** **कर्मभिभ्र्राश्यमाणस्य देवतिर्यङ्नृयोनिषु ॥ ४॥** 

**शब्दार्थ** 

**जीव: उवाच—** **जीवात्मा ने कहा** **; कस्मिन्—** **किस** **; जन्मनि—** **जन्म में** **; अमी—** **ये सब** **; मह्यम्—** **मुझको** **; पितर:—** **पितृगण** **;** **मातर:—** **माताएँ** **; अभवन्—** **थे** **; कर्मभि:—** **कर्मफल से** **; भ्राश्यमाणस्य—** **भ्रमण करने वालों के** **; देव-तिर्यक्—** **देवताओं** **तथा निश्न पशुओं के** **; नृ—** **तथा मनुष्य जाति के** **; योनिषु—** **गर्भों में।** **.** 

**नारद मुनि की योगशक्ति से जीवात्मा थोड़े समय के लिए मृत शरीर में पुन: प्रविष्ट हुआ** **और नारद मुनि के अनुरोध पर इस प्रकार बोला, ''मैं (जीव) अपने कर्म-फलों के अनुसार** **एक शरीर से दूसरे शरीर में देहान्तर करता रहता हूँ; इस प्रकार कभी देवताओं की योनि में** **रहता हूँ तो कभी निश्न पशुओं, अथवा वनस्पतियों में और कभी मनुष्य योनि में रहता हूँ।** **अत: ये किस जन्म में मेरे माता तथा पिता थे? वास्तव में न तो कोई मेरी माता है और न** **कोई पिता। तो मैं इन दोनों व्यक्तियों को अपने माता-पिता के रूप में कैसे स्वीकार कर** **सकता हूँ?** **तात्पर्य :** यहाँ यह स्पष्ट कर दिया गया है कि जीव भौतिक देह में प्रवेश करता है, जो कि एक यंत्र (मशीन) के तुल्य है, जिसकी रचना पाँच स्थूल तत्त्वों (पृथ्वी, जल, अग्नि वायु तथा आकाश) तथा तीन सूक्ष्म तत्त्वों (मन, बुद्धि तथा अहंकार) से हुई है। जैसा कि *भगवद्गीता* में पुष्टि हुई है, उत्तम तथा अधम-ये दो प्रकार की प्रकृतियाँ हैं और इन दोनों का सश्बन्ध श्रीभगवान् से है। जीवात्मा के कर्म-फल के अनुसार ही जीव विभिन्न प्रकार की भौतिक देहों में प्रवेश करने के लिए बाध्य है। यहाँ पर वह जीवात्मा महाराज चित्रकेतु तथा रानी कृतद्युति का पुत्र ही माना गया था क्योंकि प्रकृति के नियमानुसार वह राजा तथा रानी द्वारा निॢमत शरीर में प्रविष्ट हुआ था। किन्तु वास्तव में वह उनका पुत्र नहीं था। जीवात्मा तो श्रीभगवान् का पुत्र है और चूँकि वह इस जगत का भोग करना चाहता है, अत: परमेश्वर उसे विभिन्न देहों में प्रविष्ट होने का अवसर प्रदान करते हैं। जीवात्मा का उस भौतिक देह से कोई सच्चा सश्बन्ध नहीं होता जिसे वह अपने माता-पिता से प्राप्त करता है। वह तो परमात्मा का भिन्न अंश होता है किन्तु विभिन्न देहों में जाने के लिए उसे छूट मिली रहती है। तथाकथित माता-पिता द्वारा प्रदत्त शरीर का वास्तव में इसके तथाकथित सृष्टिकर्ताओं से कोई सश्बन्ध नहीं होता। इसलिए जीवात्मा ने सीधे नकार दिया कि महाराज चित्रकेतु तथा उसकी पत्नी उसके माता-पिता थे।  