**यन्नारदाङ्गिरोवयां ते व्याहृतं मेऽनुशासनम् ।** **संसिद्धोऽसि तया राजन्विद्यया दर्शनाच्च मे ॥ ५०॥** 

**शब्दार्थ** 

**श्री-भगवान् उवाच—** **भगवान् संकर्षण ने उत्तर दिया** **; यत्—** **जो** **; नारद-अङ्गिरोवयाम्—** **नारद तथा अंगिरा द्वारा** **; ते—** **तुमसे** **; व्याहृतम्—** **कहे गये** **; मे—** **मेरी** **; अनुशासनम्—** **पूजा** **; संसिद्ध:—** **परम सिद्धि प्राप्त** **; असि—** **हो** **; तया—** **उससे** **;** **राजन्—** **हे राजन्** **; विद्यया—** **मंत्र से** **; दर्शनात्—** **प्रत्यक्ष दर्शन से** **; च—** **भी** **; मे—** **मेरे।** **.** 

**भगवान् अनन्त देव ने इस प्रकार उत्तर दिया—हे राजन्! परम साधु नारद तथा अंगिरा** **द्वारा मेरे सश्बन्ध में दिये गये उपदेशों को अंगीकार करने के फलस्वरुप तुम दिव्य ज्ञान से** **भली-भाँति अवगत हो चुके हो। आध्याति्मक ज्ञान में शिक्षित हो जाने के कारण अब तुमने** **मेरा साक्षात् दर्शन किया है, अत: तुम अब पूर्णतया सिद्ध हो चुके हो।** **तात्पर्य :** जीवन की सिद्धि इसी में है कि आध्यात्मिक शिक्षा द्वारा ईश्वर के असि्तत्व तथा ईश्वर द्वारा इस संसार के सृजन, पालन एवं संहार की क्रिया को समझा जाये। पूर्ण ज्ञान होने पर नारद तथा अंगिरा एवं उनकी शिष्य-परश्परा के सदस्यों की संगति द्वारा ईश्वर के प्रति प्रेम विकसित किया जा सकता है। तब मनुष्य भगवान् अनन्त का साक्षात् दर्शन कर सकता हैं। यद्यपि ईश्वर अनन्त हैं, किन्तु अहैतुकी दयावश वे भक्त को दिखाई पड़ते हैं। अपने वर्तमान बद्ध जीवन के कारण न तो हम ईश्वर को देख सकते हैं, न जान सकते हैं। *अत: श्रीकृष्णनामादि न भवेद् ग्राह्यम् इन्द्रियै:।* *सेवोन्मुखे हि जिह्वादौ स्वयम् एव स्फुरत्यद:॥* ''अपनी सांसारिक कलुषित इन्द्रियों के द्वारा कोई भी श्रीकृष्ण के नाम, रूप, गुण तथा लीलाओं के दिव्य स्वरूप को नहीं समझ सकता। जब वह ईश्वर की दिव्य सेवा से दिव्य रूप से संतृप्त हो जाता है तभी उसे इन सबकी अनुभूति है।ÓÓ ( *भक्तिरसामृत सिन्धु* १.२.२३४। यदि कोई नारद मुनि अथवा उनके प्रतिनिधि के निर्देशन में आध्याति्मक जीवन बिताता है और भगवान् की सेवा करता है, तो वह ईश्वर के साक्षात्कार के योग्य हो सकता है। *ब्रह्म-संहिता* (५.३८) का कथन है— *प्रेमांजनच्छुरितभक्तिविलोचनेन* *सन्त: सदैव हृदयेषु विलोकयन्ति।* *यं श्यामसुन्दरमचिन्त्यगुणस्वरूपं* *गोविन्दमादिपुरुषं तमहं भजामि॥* ''मैं आदि ईश्वर गोविन्द की पूजा करता हूँ जो प्रेम-अंजन से आँजे हुए नेत्रों वाले भक्तों द्वारा सदैव देखे जाते हैं। वे भक्त के हृदय में स्थित अपने शाश्वत श्यामसुन्दर स्वरूप में देखे जाते हैं।ÓÓ मनुष्य को अपने गुरु के उपदेशों का पालन करना चाहिए। इस प्रकार योग्य बनकर वह श्रीभगवान् को देख पाता है जैसाकि महाराज चित्रकेतु के उदाहरण से स्पष्ट है।  