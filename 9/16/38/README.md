**विषयतृषो नरपशवो** **य उपासते विभूतीर्न परं त्वाम् ।** **तेषामाशिष ईश** **तदनु विनश्यन्ति यथा राजकुलम् ॥ ३८॥** 

**शब्दार्थ** 

**विषय-तृष:—** **इन्द्रिय-तृप्ति के उत्सुक** **; नर-पशव:—** **पशुतुल्य मनुष्य** **; ये—** **जो** **; उपासते—** **अत्यन्त भव्य आराधना करते हैं** **;** **विभूती:—** **परमेश्वर के लघु कण (देवतागण)** **; न—** **नहीं** **; परम्—** **परमात्मा** **; त्वाम्—** **तुम (आप) को** **; तेषाम्—** **उनका** **;** **आशिष:—** **आशीर्वाद** **; ईश—** **हे परम नियन्ता** **; तत्—** **उन (देवताओं) को** **; अनु—** **तत्पश्चात्** **; विनश्यन्ति—** **विनष्ट होंगे** **;** **यथा—** **जिस प्रकार** **; राज-कुलम्—** **सरकार (राज्य) द्वारा सहायता प्राप्त (सरकार के भंग होने पर)।** **.** 

**हे भगवन्, हे परमेश्वर! इन्द्रियतृप्ति के भूखे तथा विभिन्न देवताओं की उपासना करने** **वाले अज्ञानी पुरुष नर-वेश में पशुओं के समान हैं। वे पाशविक वृत्ति के कारण आपकी** **उपासना न करके नगण्य देवताओं को, जो आपके यश की लघु चिनगारी के समान हैं,** **पूजते हैं। समस्त ब्रह्माण्ड के संहार के साथ ये देवता तथा इनसे प्राप्त आशीर्वाद उसी प्रकार** **विनष्ट हो जाते हैं जिस प्रकार राजा की सत्ता छिन जाने पर राजकीय अधिकारी।** **तात्पर्य :** **** *भगवद्गीता* (७.२०) का कथन है— *कामैस्तैस्तैर्हृत ज्ञाना:* प्रपद्यन्तेदेवता: ''जिनके मन भौतिक कामनाओं से विकृत हो चुके हैं, वे देवताओं की शरण में जाते हैं।ÓÓ इसी प्रकार इस श्लोक में भी देवताओं की उपासना की भत्र्सना की गयी है। हम देवताओं का आदर कर सकते हैं, किन्तु वे पूजनीय नहीं हैं। जो मनुष्य देवताओं की पूजा करते हैं उनकी बुद्धि मारी गयी होती है ( *हृतज्ञाना:* ) क्योंकि वे यह नहीं जानते कि जब इस भौतिक ²श्य जगत का संहार होगा तो ये सारे देवता भी, जो जगत के विभागाध्यक्ष हैं, नष्ट हो जाएँगे। और जब देवता नष्ट हो जाएंगे तो उन्होंने अज्ञानी मनुष्यों को जो वर दिये हैं, वे भी नष्ट हो जाएँगे। इसलिए भक्त को चाहिए कि देवताओं की पूजा करके भौतिक ऐश्वर्य प्राप्त करने की इच्छा न करे वरन् ईश्वर की सेवा करे जो इनकी आकांक्षाओं को पूरा करने वाले हैं। *भागवत* (२.३.१०) का वचन है— *अकाम: सर्वकामो वा मोक्षकाम उदारधी:।* *तीणेव्र भक्तियोगेन यजेत पुरुषं परम्॥* ''चाहे भौतिक कामनाओं से पूर्ण हो या उनसे मुक्त या मुक्ति का इच्छुक हो, व्यापक दृष्टि से बुद्धिमान मनुष्य को सभी प्रकार से परम पुरुष परमेश्वर की पूजा करनी चाहिए।ÓÓ यह सिद्ध मनुष्य का परम कर्तव्य है। जिसका रूप मनुष्य का और कर्म पशु जैसे होते हैं वह नर-पशु या द्विपद-पशु कहलाता है। जो मनुष्य कृष्णभावनामृत में रुचि नहीं रखता उसकी भत्र्सना यहाँ नर-पशु के रूप में की गई है।  