**उभयं स्मरत: पुंस: प्रस्वापप्रतिबोधयो: ।** **अन्वेति व्यतिरिच्येत तज्ज्ञानं ब्रह्म तत्परम् ॥ ५६॥** 

**शब्दार्थ** 

**उभयम्—** **दोनों अवस्थाएँ (निद्रा तथा जागृति)** **; स्मरत:—** **स्मरण रखते हुए** **; पुंस:—** **पुरुष का** **; प्रस्वाप—** **निद्रा के समय** **चेतना का** **; प्रतिबोधयो:—** **तथा जगते रहने पर चेतना का** **; अन्वेति—** **विस्तार होता है** **; व्यतिरिच्येत—** **के परे पहुँच सकता** **है** **; तत्—** **वह** **; ज्ञानम्—** **ज्ञान** **; ब्रह्म—** **परब्रह्म** **; तत्—** **वह** **; परम्—** **दिव्य।** **.** 

**यदि निद्रा के समय देखे गये स्वप्न केवल परमात्मा द्वारा ही देखे गए विषय हैं, तो फिर** **जीवात्मा, जो परमात्मा से पृथक् है, स्वप्नों के क्रियाकलापों को क्यों स्मरण रखता है? एक** **व्यक्ति के अनुभवों को दूसरा नहीं समझ सकता। अत: जीवात्मा, जो तथ्यों का ज्ञाता है और** **स्वप्न तथा जागृति में प्रकट होने वाली घटनाओं के विषय में जिज्ञासा करता है आकस्मिक** **कार्यों से पृथक् है। जानने वाला तो ब्रह्म है। दूसरे शब्दों में जानने का गुण जीवात्मा तथा** **परमात्मा से सश्बन्धित है। इसलिए जीवात्मा को भी स्वप्न तथा जागृति की घटनाओं का** **अनुभव हो सकता है। दोनों दशाओं में ज्ञाता वही रहता है और गुणरूप में वह परब्रह्म से** **एकाकार है।** **तात्पर्य :** जीवात्मा गुणों में परब्रह्म के ही समान है, किन्तु मात्रा में जीवात्मा ब्रह्म का अंश होने से परब्रह्म के समान नहीं हो सकता। गुणों में ब्रह्म होने के कारण जीवात्मा स्वप्न में तो विगत कार्यकलपों को स्मरण रख सकता है और जागृत अवस्था की वर्तमान् गतिविधियों को भी जान सकता है।  