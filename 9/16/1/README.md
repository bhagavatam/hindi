परशुराम ने सश्पूर्ण संसार को इक्कीस बार क्षत्रियों से विहीन किया। इस अध्याय में विश्वामित्र के वंशजों का भी वर्णन हुआ है। एक बार जब जमदग्नि की पत्नी रेणुका गंगा नदी से जल लेने गई तो वह गन्धर्वों के राजा को अप्सराओं के साथ विहार करते देखकर मोहित हो गई और उसने मन ही मन उसके साथ रमण करने की इच्छा की। इस पापपूर्ण इच्छा के कारण वह अपने पति द्वारा दंडित हुई। परशुराम ने अपनी माता तथा भाइयों को मार डाला, किन्तु बाद में जमदग्नि की तपस्या से वे सब जीवित हो उठे। उधर कार्तवीर्यार्जुन के पुत्र अपने पिता की मृत्यु का बदला भगवान् परशुराम से लेना चाहते थे; अतएव जब परशुराम आश्रम से बाहर गये हुए थे तो उन्होंने ध्यान में मग्न जमदग्नि को मार डाला। जब परशुराम आश्रम लौटे और उन्होंने अपने पिता को मरा पाया, तो वे अत्यन्त दुखी हुए। अपने भाइयों को मृत शरीर की रखवाली करने के लिए कह कर उन्होंने स्वयं इस पृथ्वी पर के सारे क्षत्रियों का विनाश करने का संकल्प किया और वे बाहर चले गये। वे अपना फरसा लेकर कार्तवीर्यार्जुन की राजधानी माहिष्मतीपुर गये और उसके सभी पुत्रों को मार डाला जिसके रक्त से एक बड़ी नदी बह चली। वे केवल कार्तवीर्याजुन के पुत्रों को मार कर ही संतुष्ट नहीं हुएु; बाद में जब क्षत्रिय उत्पात करने लगे तो उन्होंने उनका इक्कीस बार वध किया जिससे पृथ्वी पर एक भी क्षत्रिय नहीं बच पाया। तत्पश्चात् परशुराम ने अपने पिता के सिर को मृत शरीर से जोड़कर भगवान् को प्रसन्न करने के लिए अनेक यज्ञ किये। इस प्रकार जमदग्नि के शरीर में फिर से प्राण का संचार हुआ और बाद में वे सप्तॢष मंडल को प्राप्त हुए। जमदग्नि के पुत्र परशुराम आज भी महेन्द्र पर्वत में निवास करते हैं। अगले मन्वन्तर में वे वैदिक ज्ञान के प्रचारक होंगे। गाधिवंश में अत्यन्त पराक्रमी विश्वामित्र ने जन्म लिया। वह अपनी तपस्या से ब्राह्मण बन गया। उसके १०१ पुत्र हुए जो मधुच्छन्दा नाम से विलयात थे। हरिश्चन्द्र की यज्ञशाला में अजीगर्त के पुत्र शुन:शेफ की बलि होनी थी, किन्तु प्रजापतियों ने दया करके उसे मुक्त करा दिया। तत्पश्चात् वह गाधिवंश में देवराट के नाम से विलयात हुआ। किन्तु विश्वामित्र के पचास ज्येष्ठ पुत्रों ने शुन:शेफ को अपना अग्रज नहीं स्वीकार किया, अतएव विश्वामित्र ने उन्हें श्लेच्छ बनने का शाप दे दिया जो वैदिक सवयता के विरोधी थे। तब विश्वामित्र के इक्यावनवें पुत्र तथा उसके अन्य छोटे भाइयों ने शुन:शेफ को अग्रज स्वीकार किया। इस तरह उनके पिता विश्वामित्र ने प्रसन्न होकर उन्हें आशीर्वाद दिया। इस प्रकार देवराट को कौशिक कुल का वंशज मान लिया गया; फलस्वरूप उस वंश के अनेक विभाग हो गये।  

**श्रीशुक उवाच** 