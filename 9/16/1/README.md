उससे जीवन के सत्य के सश्बन्ध में बातें सुन सका। जब चित्रकेतु शान्त हुआ तो नारद मुनि ने उसे एक मंत्र दिया जिसके जप से वह संकर्षण के चरणारविन्द में शरण प्राप्त कर सका। जीवात्मा नित्य है। न तो उसका जन्म होता है और न मृत्यु होती है ( *न हन्यते हन्यमाने* *शरीरे* )। अपने कर्म-बन्धनों के फल के अनुसार मनुष्य विभिन्न योनियों यथा पक्षी, पशु, वृक्ष, मनुष्य, देवता इत्यादि के अन्तर्गत जन्म लेता है और विविध शरीरों में चक्कर लगाता रहता है। कुछ काल के लिए वह पुत्र या पिता जैसे झूठे नाते के लिए विशेष शरीर धारण करता है। इसी भौतिक जगत में मित्रों, सश्बन्धियों अथवा शत्रुओं के साथ हमारे जितने नाते हैं, वे द्वैतपूर्ण हैं जिनमें मोह के कारण वह सुखा तथी दुखी होता रहता है। वास्तविक जीवात्मा तो आध्यात्मिक आत्मा है, जो ईश्वर का भिन्न-अंश है और द्वैत संसार से उसका कोई सरोकार नहीं होता। इसलिए नारद मुनि ने चित्रकेतु को उपदेश दिया कि वह अपने तथाकथित पुत्र की मृत्यु पर शोक न करे। जब चित्रकेतु तथा उसकी पत्नी ने अपने मृत पुत्र से सारे उपदेश सुने तो उनकी समझ में आया कि इस संसार के सारे नाते ही दुख के कारण हैं। जिन रानियों ने कृतद्युति के पुत्र को विष दिया था वे अत्यन्त लज्जित हुईं। उन्होंने शिशु-हत्या का जो जघन्य अपराध किया था उसके लिए प्रायश्चित्त किया और पुत्र-प्राप्ति की अपनी-अपनी कामनाएँ त्याग दीं। तत्पश्चात् नारद मुनि ने नारायण की स्तुति की, जो चतुव्र्यूह रूप में विद्यमान हैं। उन्होंने चित्रकेतु को भौतिक प्रकृति के स्वामी तथा प्रत्येक वस्तु के कर्ता, पालक एवं संहारक परमेश्वर के सश्बन्ध में उपदेश दिया। राजा चित्रकेतु को उपदेश देने के बाद वे ब्रह्मलोक वापस चले गये। परम सत्य के सश्बन्ध में दिये गये ये उपदेश *महाविद्या* के नाम से प्रसिद्ध हैं। नारद मुनि से दीक्षा लेने के पश्चात् राजा चित्रकेतु ने *महाविद्या* का जप किया और एक सप्ताह के बाद चार कुमारों से घिरे हुए भगवान् संकर्षण ने उसे दर्शन दिया। भगवान् ने सुन्दर नीला वष धारण कर रखा था। वे मुकुट तथा स्वर्णाभूषणों से सुशोभित थे। उनका मुख-मण्डल अत्यन्त प्रसन्न प्रतीत हो रहा था। भगवान् संकर्षण को चित्रकेतु ने नमस्कार किया और फिर उनकी अर्चना की। अपनी प्रार्थना में चित्रकेतु ने कहा कि संकर्षण के रोमों में करोड़ों ब्रह्माण्ड समाये हुए हैं; उनका न तो आदि है और न अन्त, वे अनन्त हैं। भगवान् के भक्त जानते हैं कि वे शाश्वत हैं। भगवान् की पूजा और देवताओं की पूजा में यह अन्तर है कि भगवान् का उपासक भी शाश्वत हो जाता है, किन्तु देवताओं से प्राप्त आशीर्वाद अनित्य होते हैं। बिना भक्त बने कोई पूर्ण पुरुषोत्तम भगवान् को नहीं समझ पाता। जब चित्रकेतु ने अपनी प्रार्थना समाप्त की तो अनन्त परमेश्वर ने चित्रकेतु को अपना ज्ञान प्रदान किया।  

**श्रीबादरायणिरुवाच** 