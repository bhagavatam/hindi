**न ह्यस्यास्ति प्रिय: कश्चिन्नाप्रिय: स्व: परोऽपि वा ।** **एक: सर्वधियां द्रष्टा कर्तृणां गुणदोषयो: ॥ १०॥** 

**शब्दार्थ** 

**न—** **न तो** **; हि—** **निस्सन्देह** **; अस्य—** **जीवात्मा का** **; अस्ति—** **है** **; प्रिय:—** **प्रिय** **; कश्चित्—** **कोई** **; न—** **न तो** **; अप्रिय:—** **अप्रिय** **; स्व:—** **अपना** **; पर:—** **पराया** **; अपि—** **भी** **; वा—** **अथवा** **; एक:—** **एक** **; सर्व-धियाम्—** **बुद्धि के विभिन्न प्रकारों** **का** **; द्रष्टा—** **देखने वाला** **; कर्तृणाम्—** **करने वालों का** **; गुण-दोषयो:—** **गुण तथा दोष का, उचित-अनुचित का।** **.** 

**इस जीवात्मा को न तो कोई प्रिय है, न कोई अप्रिय। यह अपने पराये में भेद-भाव नहीं** **रखता। यह अनन्य है, अर्थात् यह न तो मित्रों तथा शत्रुओं, न ही शुभचिन्तकों या दुराग्रह** **करने वालों से प्रभावित होता है। यह मनुष्यों के विभिन्न गुणों का मात्र दर्शक अथवा साक्षी** **है।** **तात्पर्य :** जैसाकि पिछले श्लोक में कहा गया है, जीवात्मा तथा श्रीभगवान् के गुण एक से हैं, किन्तु जीव सूक्ष्म होने के कारण इन्हें कम, मात्रा में रखता है, जबकि परमात्मा सर्वव्यापी तथा विराट हैं। परमात्मा के न तो मित्र हैं, न शत्रु या सश्बन्धी ही, क्योंकि वे बद्धजीवों की सभी प्रकार की अयोग्यताओं से वे परे हैं। दूसरी ओर वे अपने भक्तों पर अत्यन्त अनुकूल एवं दयालु रहते हैं। वे उन व्यक्तियों से तनिक भी प्रसन्न नहीं होते जो उनके भक्तों से ईष्र्या करते हैं। *भगवद्गीता* (९.२९) में भगवान् ने स्वयं इसकी पुष्टि की है— *समोऽहं सर्वभूतेषु न मे द्वेष्योऽमस्ति न प्रिय:।* *ये भजन्ति तु मां भक्त्या मयि ते तेषु चाप्यहम्॥* ''मैं न तो किसी से द्वेष करता हूँ और न किसी का पक्षपात; मेरा तो जीवमात्र में सम-भाव है। परन्तु जो प्राणी भक्तिभाव से मेरी सेवा करते हैं, वे मेरे मित्र हैं और मुझमें ही स्थित हैं और मैं भी उनका मित्र हूँ।ÓÓ परमेश्वर के न तो शत्रु हैं न मित्र, किन्तु वे उस भक्त के प्रति अनुकूल हैं, जो उनकी भक्ति में सदा लगा रहता है। इसी प्रकार भगवान् *गीता* (१६.१९) में अन्यत्र कहते हैं— *तानहं द्विषत: क्रूरान्संसारेषु नराधमान्।* *क्षिपाश्यजस्रमशुभानासुरीष्वेव योनिषु॥* ''वे जो ईष्यालु है और दुराग्रही है उन नराधमों को मैं भवसागर में निरन्तर आसुरी योनियों में ही गिराता हूँ।ÓÓ ईश्वर उनके परम विरुद्ध रहते हैं, जो उनके भक्तों से द्वेष रखते हैं। अपने भक्तों की रक्षा के लिए कभी-कभी ईश्वर को उनके शत्रुओं का वध भी करना पड़ता है। उदाहरणार्थ, प्रह्लाद महाराज की रक्षा के लिए उन्हें उनके शत्रु हिरण्यकशिपु का वध करना पड़ा यद्यपि उनके द्वारा मारे जाने से उसे मोक्ष मिल गया। चूँकि ईश्वर सबके कार्यों का साक्षी है, अत: वह अपने भक्तों के शत्रुओं के कार्यों को देखता रहता है और उनको दण्ड देने के लिए उद्यत रहता है। किन्तु अन्य जीवात्माओं के कार्यों का वह साक्षी भर रहता है और उन्हें पाप या पुण्य कर्मों के अनुसार फल देता है।  