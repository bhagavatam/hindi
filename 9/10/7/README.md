**नूनं स्वार्थपरो लोको न वेद परसङ्कटम् ।** **यदि वेद न याचेत नेति नाह यदीश्वर: ॥ ६॥** 

**शब्दार्थ** 

**नूनम्—** **निश्चय ही** **; स्व-अर्थ-पर:—** **इस अथवा अगले जीवन में मात्र इन्द्रिय तृप्ति में रुचि रखने वाला** **; लोक:—** **सामान्य** **भौतिकतावादी व्यक्ति** **; न—** **नहीं** **; वेद—** **जानते हैं** **; पर-सङ्कटम्—** **अन्यों का कष्ट** **; यदि—** **यदि** **; वेद—** **जानते हैं** **; न—** **नहीं** **;** **याचेत—** **माँगें** **; न—** **नहीं** **; इति—** **इस प्रकार** **; न आह—** **कहता नहीं** **; यत्—** **चूँकि** **; ईश्वर:—** **दान देने में समर्थ।** **.** 

**जो नितान्त स्वार्थी होते हैं, वे अन्यों की पीड़ा को सोचे बिना उनसे कुछ याचना करते** **हैं। किन्तु यदि याचक दाता की कठिनाई को जान ले तो वह कोई वस्तु न माँगे। इसी प्रकार** **जो दान दे सकता हैं वह याचक (भिखारी) की कठिनाई नहीं समझता अन्यथा जो कुछ भी** **वह माँगे वह उसे देने से इनकार नहीं करेगा।** **तात्पर्य :** इस श्लोक में दो प्रकार के लोगों का वर्णन है—एक वे जो दान देते हैं और दूसरे वे जो माँगते हैं। भिक्षुक को चाहिए कि वह संकटग्रस्त मनुष्य से दान न माँगे। इसी प्रकार जो दान दे सकता है उसे चाहिए कि वह भिक्षुक को इनकार न करे। शाष के यही नैतिक उपदेश हैं। चाणक्य पंडित का कहना है— *सन्निमित्ते वरं त्यागो विनाशे नियते सति* —इस संसार की प्रत्येक वस्तु नष्ट हो जायेगी, अत: प्रत्येक वस्तु का उपयोग सत्कार्य के लिए कर लेना चाहिए। यदि कोई ज्ञान में उन्नत है, तो उसे सत्कार्य के लिए कुछ भी न्यौछावर करने के लिए तत्पर रहना चाहिए। इस समय सश्पूर्ण विश्व ईश्वरविहीन सवयता के दौर में रहने से भयानक परिस्थिति में है। कृष्णभावना- आन्दोलन को ऐसे अनेक विद्वान पुरुषों की आवश्यकता है, जो ईश्वर की चेतना (भक्ति) को सश्पूर्ण जगत में पुनरुज्जीवित करने के लिए आत्म-बलिदान कर सकें। अत: हम समस्त विद्वान पुरुषों तथा षियों को इस कृष्णभावनामृत-आन्दोलन में सश्मिलित होने एवं मानव-समाज में भगवद्भावना को पुनरुज्जीवित करने हेतु आत्मबलिदान करने के लिए आह्वान करते हैं।  

**श्रीऋषिरुवाच** 