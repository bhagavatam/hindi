**कामं प्रयाहि जहि विश्रवसोऽवमेहं** **त्रैलोक्यरावणमवाप्नुहि वीर पत्नीम् ।** **बध्नीहि सेतुमिह ते यशसो वितत्यै** **गायन्ति दिग्विजयिनो यमुपेत्य भूपा: ॥ १५॥** 

शब्दार्थ **** 

**कामम्—** **इच्छानुसार** **; प्रयाहि—** **मेरे जल के ऊपर से होकर चले जायें** **; जहि—** **विजय प्राप्त करें** **; विश्रवस:—** **विश्रवा मुनि का** **;** **अवमेहम्—** **मूत्र जैसा प्रदूषण** **; त्रैलोक्य—** **तीनों जगतों के लिए** **; रावणम्—** **रावण जैसा व्यक्ति, जो रोदन का कारण है** **; अवाप्नुहि—** **फिर से प्राप्त करें** **; वीर—** **हे वीर पुरुष** **; पत्नीम्—** **अपनी पत्नी को** **; बध्नीहि—** **तैयार करो, बाँधो** **; सेतुम्—** **पुल** **; इह—** **यहाँ (इस जल** **में)** **; ते—** **आपका** **; यशस:—** **यश** **; वितत्यै—** **विस्तार करने के लिए** **; गायन्ति—** **महिमा का गान करेंगे** **; दिक्-विजयिन:—** **सारी** **दिशाओं को जीतने वाले बड़े-बड़े योद्धा** **; यम्—** **जिसके (पुल के)** **; उपेत्य—** **निकट आकर** **; भूपा:—** **बड़े-बड़े राजा।** **.** 

**हे प्रभु, आप इच्छानुसार मेरे जल का उपयोग कर सकते हैं। निस्सन्देह, आप इसे पार करके उस** **रावण की पुरी में जा सकते हैं जो उपद्रवी है और तीनों जगतों को रुलाने वाला है। वह विश्रवा का** **पुत्र है, किन्तु मूत्र के समान तिरस्कृत है। कृपया जाकर उसका वध करें और अपनी पत्नी सीतादेवी** **को फिर से प्राप्त करें। हे महान् वीर, यद्यपि मेरे जल के कारण आपको लंका जाने में कोई बाधा** **नहीं होगी लेकिन आप इसके ऊपर पुल बनाकर अपने दिव्य यश का विस्तार करें। आपके इस** **अद्भुत असामान्य कार्य को देखकर भविष्य में सारे महान् योद्धा तथा राजा आपकी महिमा का गान** **करेंगे।** **तात्पर्य :** कहा जाता है कि पुत्र तथा मूत्र एक ही स्रोत—जननेन्द्रिय से निकलते हैं। जब पुत्र भगवद्भक्त या बड़ा विद्वान होता है तो पुत्रजन्म के लिए वीर्य-स्खलन सार्थक होता है, किन्तु यदि वह अयोग्य हुआ और अपने कुल का नाम रोशन नहीं करता तो वह मूत्र के ही तुल्य व्यर्थ होता है। यहाँ पर रावण की उपमा मूत्र से दी गई है क्योंकि वह तीनों लोकों में उपद्रव कराने वाला था। इस तरह देहधारी समुद्र ने इच्छा व्यक्त की कि भगवान् उसको मारें। भगवान् रामचन्द्र का एक गुण है उनकी सर्वशक्तिमत्ता। भगवान् चाहें तो भौतिक अवरोधों या असुविधाओं की परवाह न करते हुए कर्म करें, किन्तु यह सिद्ध करने के लिए कि वे ईश्वर हैं और ईश्वर के तौर पर मात्र विज्ञापित नहीं हुए थे या जनादेश पर निर्वाचित नहीं हुए थे, उन्होंने समुद्र के ऊपर एक अद्भुत पुल का निर्माण कराया। आजकल किसी ऐसे कृत्रिम ईश्वर को खड़ा करने का फैशन बन चुका है जो कोई असामान्य कार्य नहीं कर सकता। मूर्ख व्यक्ति थोड़े से जादू से ही चमत्कृत होकर कृत्रिम ईश्वर चुन बैठता है क्योंकि वह यह नहीं जानता कि ईश्वर कितना शकि्तशाली होता है। किन्तु भगवान् रामचन्द्र ने पत्थरों को तैराकर समुद्र पर पत्थर का पुल बनवाया। यह प्रमाण है ईश्वर की असाधारण अद्भुत शक्ति का। ऐसे किसी भी व्यक्ति को जो सामान्य व्यक्ति के द्वारा न सश्पन्न हो सकने वाले असामान्य कार्य को करके अपनी असाधारण शक्ति प्रदॢशत न कर दे उसे ईश्वर क्यों माना जाय? हम रामचन्द्रजी को भगवान् इसलिए मानते हैं क्योंकि उन्होंने पुल बनाया और श्रीकृष्ण को भगवान् इसलिए मानते हैं क्योंकि उन्होंने सात वर्ष की आयु में ही गोवर्धन पर्वत उठा लिया था। हमें जिस किसी धूर्त को ईश्वर या ईश्वर का अवतार नहीं मान लेना चाहिए क्योंकि ईश्वर अपने विविध कार्यकलापों में विशिष्ट विलक्षणताएँ प्रकट करता है। अतएव भगवान् स्वयं ही *भगवद्गीता* (४.९) में कहते हैं— *जन्म कर्म च मे दिव्यमेवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''हे अर्जुन! जो व्यक्ति मेरे जन्म तथा कर्म की दिव्य प्रकृति को जानता है वह इस शरीर को त्यागने के बाद फिर से इस जगत में जन्म नहीं लेता अपितु मेरे नित्यधाम को प्राप्त होता है।ÓÓ भगवान् के कार्यकलाप सामान्य नहीं होते—वे दिव्य रूप से अद्भुत होते हैं और अन्य किसी जीवधारी द्वारा सश्पन्न नहीं किये जा सकते। भगवान् के कार्यकलापों के सारे लक्षण शाषों में वॢणत हैं और उन्हें समझने के बाद ही भगवान् को यथारूप में ग्रहण किया जा सकता है।  