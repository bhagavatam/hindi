उत्पन्न हुए। इसमें भगवान् के कार्यकलापों का भी वर्णन हुआ है जिसमें रावण को मारकर अपनी राजधानी अयोध्या लौटना भी सश्मिलित है। महाराज खट्वांग के पुत्र दीर्घबाहु थे और उनके पुत्र रघु हुए। रघु के पुत्र अज थे और अज के पुत्र दशरथ थे जिनके पुत्र थे भगवान् श्रीरामचन्द्र। जब भगवान् इस धरा पर अपने पूर्ण चतुव्र्यूह स्वांश— रामचन्द्र, लक्ष्मण, भरत तथा शत्रुघ्न—समेत अवतरित हुए तो वाल्मीकि जैसे परम सत्य के वेत्ताओं ने उनकी दिव्य लीलाओं का वर्णन किया। श्रील शुकदेव गोस्वामी ने संक्षेप में इन लीलाओं का वर्णन किया है। भगवान् रामचन्द्र ने विश्वामित्र के साथ जाकर मारीच जैसे राक्षसों को हताहत किया। फिर अत्यन्त ²ढ़ एवं कठोर हरधनु नामक धनुष को तोड़कर सीतादेवी से व्याह किया और परशुराम का मान-मर्दन किया। फिर अपने पिता की आज्ञा का पालन करने के लिए वे लक्ष्मण तथा सीता सहित जंगल में चले गये। वहाँ उन्होंने शूर्पणखा की नाक काटी और खर-दूषण जैसे रावण के पार्षदों का वध किया। रावण द्वारा सीता का अपहरण इस असुर के दुर्भाग्य का सूत्रपात बना। जब मारीच ने स्वर्णमृग का रूप धारण किया तो सीतादेवी को प्रसन्न करने के लिए भगवान् रामचन्द्र उस मृग को लाने गये, किन्तु इसी बीच में भगवान् की अनुपस्थिति का लाभ उठाकर रावण सीताजी को हर ले गया। सीतादेवी का हरण होने पर भगवान् रामचन्द्र लक्ष्मण समेत जंगल में उनकी खोज करते रहे। खोज करते करते, उनकी भेंट जटायु से हो गई। तत्पश्चात् भगवान् ने असुर कबन्ध तथा सेनापति बालि को मारा और सुग्रीव से मैत्री स्थापित की। वानरों की सेना बनाकर तथा उनके साथ समुद्र तट पर पहुँचकर भगवान् ने साक्षात् समुद्र के आगमन की प्रतीक्षा की, किन्तु उसके न आने पर भगवान् समुद्र के राजा पर क्रुद्ध हुए। तब समुद्र दौा-दौा आया, उनकी शरण ग्रहण की और उनकी हर प्रकार से सहायता की। तब भगवान् ने समुद्र पर सेतु बाँधना चाहा और विभीषण की सलाह पर उन्होंने रावण की राजधानी लंका पर आक्रमण कर दिया। इसके पूर्व भगवान् के नित्य दास हनुमान ने लंका में आग लगा दी थी और अब लक्ष्मण की सहायता से भगवान् रामचन्द्र की सेना ने सारे राक्षस सैनिकों का वध कर डाला। तन भगवान् ने स्वयं रावण को मारा। मन्दोदरी तथा अन्य पत्नियाँ रावण के लिए शोक करने लगीं और भगवान् रामचन्द्र के आदेशानुसार विभीषण ने परिवार के समस्त मृतकों का दाह-संस्कार किया। तत्पश्चात् भगवान् रामचन्द्र ने विभीषण को लंका पर राज्य करने का अधिकार सौंपा और उसे दीर्घायु भी दी। भगवान् ने अशोक वाटिका से सीतादेवी का उद्धार किया और उन्हें पुष्पक विमान में चढ़ाकर वे अपनी राजधानी अयोध्या ले गये जहाँ उनके भाई भरत ने उनका स्वागत किया। जब भगवान् रामचन्द्र अयोध्या में प्रविष्ट हुए तो भरत उनकी खड़ाऊँ ले आये। विभीषण और सुग्रीव चँवर तथा पंखा पकड़े थे, हनुमान छाता ताने थे, शत्रुघ्न भगवान् का धुनष तथा दो तरकस लिये थे और सीतादेवी पवित्र स्थानों से लाये गये जल से पूर्ण एक जलपात्र लिये थीं। अंगद ने तलवार ले रखी थी, (ऋक्षराज) जाश्बवन्त ढाल लिये थे। जब भगवान् रामचन्द्र लक्ष्मण तथा सीतादेवी समेत अपने सभी परिजनों से मिले तो वसिष्ठ महामुनि ने उन्हें राजा के रूप में ङ्क्षसहासन प्रदान किया। यह अध्याय अयोध्या में भगवान् रामचन्द्र के राज्य केसंक्षिप्त वर्णन के साथ समाप्त होता है।  

**श्रीशुक उवाच** 