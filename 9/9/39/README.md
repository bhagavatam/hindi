**यो देवैरॢथतो दैत्यानवधीद्युधि दुर्जय: ।** **मुहूर्तमायुज्र्ञात्वैत्य स्वपुरं सन्दधे मन: ॥ ४२॥** 

शब्दार्थ **** 

**य:—** **राजा खट्वांग ने** **; देवै:—** **देवताओं द्वारा** **; अॢथत:—** **प्रार्थना किए जाने पर** **; दैत्यान्—** **असुरों को** **; अवधीत्—** **मार डाला** **; युधि—** **युद्ध में** **; दुर्जय:—** **अत्यन्त भीषण** **; मुहूर्तम्—** **एक पल के लिए** **; आयु:—** **उम्र** **; ज्ञात्वा—** **जानकर** **; एत्य—** **पहुँचा** **; स्व-पुरम्—** **अपने घर** **में** **; सन्दधे—** **स्थिर कर लिया** **; मन:—** **मन को।** **.** 

**राजा खट्वांग किसी भी युद्ध में दुर्जेय था। असुरों के विरुद्ध युद्ध करने के लिए देवताओं द्वारा** **प्रार्थना करने पर उसने विजय प्राप्त की और एक ही मनुष्य जन्म में देवताओं ने प्रसन्न होकर उसे वर** **देना चाहा। जब राजा ने उनसे अपनी आयु के विषय में पूछा तो उसे बतलाया गया कि केवल एक** **मुहूर्त शेष है। अतएव उसने तुरन्त अपने घर जाकर भगवान् के चरणकमलों में अपना मन लगाया।** **तात्पर्य :** महाराज खट्वांग द्वारा भक्ति में लगने का उदाहरण अत्यन्त ज्वलन्त है। यद्यपि उन्होंने एक पल ही भगवान् की भक्ति की, किन्तु उन्हें भगवद्धाम प्राप्त हुआ। अतएव यदि कोई अपने जीवन के प्रारश्भ से ही भक्ति करे तो वह निश्चित रूप से ( *असंशयम्* ) भगवद्धाम जायेगा। *भगवद्गीता* (७.१) में *असंशय* शब्द भक्त के प्रसंग में प्रयुक्त हुआ है। भगवान् आदेश देते हैं— *मय्यासक्तमना: पार्थ योगं युञ्जन् मदाश्रय:।* *असंशयं समग्रं मां यथा ज्ञास्यसि तच्छृणु॥* ''हे पृथापुत्र (अर्जुन)! अब सुनो कि किस तरह मेरी भावना से भावित होकर योगावयास द्वारा मुझमें मन को रमाकर तुम संशय से मुक्त होकर मुझे पूरी तरह जान सकते हो।ÓÓ भगवान् यह भी उपदेश देते हैं( *भगवद्गीता* ४.९)— *जन्म कर्म च मे दिव्यम् एवं यो वेत्ति तत्त्वत:।* *त्यक्त्वा देहं पुनर्जन्म नैति मामेति सोऽर्जुन॥* ''जो मेरे आविर्भाव एवं कार्यों की दिव्य प्रकृति को जानता है वह शरीर छोडऩे पर इस जगत में पुन: जन्म नहीं लेता अपितु, हे अर्जुन! वह मेरे नित्य धाम को प्राप्त होता है।ÓÓ अतएव मनुष्य को चाहिए कि जीवन के प्रारश्भ से ही भकि्तयोग का अवयास करे जिससे कृष्ण के प्रति अनुराग बढ़े। यदि कोई नित्य मनि्दर जाकर अर्चाविग्रह का दर्शन करे, पूजा करके भेंट चढाए, भगवान् के पवित्र नाम का कीर्तन करे और यथासश्भव भगवान् की महिमा का प्रचार करे तो वह कृष्ण से अनुरक्त हो जाता है। यह आसक्ति कहलाती है। जब मनुष्य का मन कृष्ण में आसक्त होता है ( *मय्यासक्तमना:* ) तो वह जीवन के उद्देश्य को एक ही मनुष्य जन्म में पूरा कर सकता है। यदि वह इस अवसर को हाथ से जाने देता है तो उसे पता नहीं रहता कि वह कहाँ जा रहा है, जन्म-मरण के चक्र में वह कब तक बँधा रहेगा, पुन: कब मनुष्य जीवन मिलेगा, और उसे कब भगवद्धाम जाने का अवसर प्राप्त होगा। अतएव बुद्धिमान व्यक्ति अपने जीवन के प्रत्येक क्षण का सदुपयोग भगवान् की भक्ति करने में करता है।  