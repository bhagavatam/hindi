**अथ तत्र भवाङ्क्षन्क देवदत्तवदिह गुणविसर्गपतित: पारतन्त्र्येण स्वकृतकुशलाकुशलं** **।फलमुपाददात्याहोस्विदात्माराम उपशमशील: समञ्जसदर्शन उदास्त इति ह वाव न विदाम:. ॥** **३५॥** 

**शब्दार्थ** 

**अथ—** **अत:** **; तत्र—** **उसमें** **; भवान्—** **आप** **; किम्—** **क्या** **; देव-दत्त-वत्—** **अपने कर्मफल से अधीन सामान्य मनुष्य की** **भाँति** **; इह—** **इस भौतिक जगत में** **; गुण-विसर्ग-पतित:—** **भौतिक प्रकृति के गुणों से बाध्य होकर भौतिक शरीर में** **गिरकर** **; पारतन्त्र्येण—** **काल, स्थान, कर्म तथा प्रकृति के आश्रित होने से** **; स्व-कृत—** **अपने से किया गया** **; कुशल—** **शुभ** **;** **अकुशलम्—** **अशुभ** **; फलम्—** **कर्मफल** **; उपाददाति—** **स्वीकार करता है** **; आहोस्वित्—** **अथवा** **; आत्माराम:—** **पूर्णतया** **आत्म-तृष्ट** **; उपशम-शील:—** **आत्मसंयमी** **; समञ्जस-दर्शन:—** **पूर्ण आध्यात्मिक शक्तियों से विहीन न होकर** **; उदास्ते—** **साक्षी रूप में उदासीन रहता है** **; इति—** **इस प्रकार** **; ह वाव—** **निश्चय ही** **; न विदाम:—** **हम समझ नहीं पाते।** **.** 

**ये ही हमारी जिज्ञासाएँ हैं। सामान्य बद्धजीव भौतिक नियमों के अधीन है और उसे** **अपने कर्मों का फल मिलता है। क्या आप भौतिक गुणों से उत्पन्न शरीर में सामान्य मनुष्यों** **की भाँति इस संसार में उपस्थित रहते हैं? क्या आप काल, पूर्व कर्म आदि के वशीभूत** **होकर अच्छे या बुरे कर्मों को भोगते हैं? अथवा, इसके विपरीत क्या आप ऐसे उदासीन** **साक्षी के रूप में यहाँ उपस्थित हैं, जो आत्मनिर्भर, समस्त भौतिक इच्छाओं से रहित तथा** **आध्यात्मिक शक्ति से सदैव परिपूर्ण रहता है? हम निश्चित रूप से आपकी वास्तविक स्थिति** **को नहीं समझ सकते।** **तात्पर्य :** **** *भगवद्गीता* में श्रीकृष्ण कहते हैं कि वे दो प्रकार के उद्देश्यों के लिए इस संसार में अवतरित होते हैं— *परित्राणाय साधूनां विनाशाय च दुष्कृताम्* —भक्तों की रक्षा करने तथा असुरों का विनाश करने। परम सत्य के लिए ये दोनों कार्य एक-से हैं। जब वे असुरों को दंड देने के लिए आते हैं, तो वे उन पर अनुग्रह करते हैं और इसी प्रकार जब वे अपने भक्तों का उद्धार करते हैं, तो उन पर भी अनुग्रह करते हैं। इस प्रकार वे बद्धजीवों पर समान भाव से अनुग्रह करते हैं। जब बद्धजीव अन्य किसी की रक्षा करता है, तो उसका कार्य पवित्र माना जाता है और जब वह दूसरों को कष्ट देता है, तो उसका कार्य अपवित्र होता है; किन्तु ईश्वर न तो पवित्र हैं और न अपवित्र। वे सदैव अपनी आध्यात्मिक शक्ति से परिपूर्ण रहते हैं। इसी शक्ति के द्वारा वे दंडनीय तथा रक्षणीय दोनों पर समान अनुग्रह करते हैं। वे *अपापविद्धम्* हैं। वे कभी भी पापकर्मों के फल से दूषित नहीं होते। जब श्रीकृष्ण इस पृथ्वी पर विद्यमान थे तो उन्होंने अनेक वैरी अभक्तों का वध किया, किन्तु उन सबों को सारूप्य प्राप्त हुआ अर्थात् वे अपने पूर्व दिव्य शरीर को प्राप्त कर सके। जो भगवान् की स्थिति से परिचित नहीं है, वह कहता है कि भगवान् उस पर अकृपालु हैं, किन्तु दूसरों पर दयालु हैं। वास्तव में भगवान् ने *भगवद्गीता* (९.२९) में कहा है— *समोऽहं सर्वभूतेषु न मे* *द्वेष्योऽस्ति न प्रिय:* —''मैं सबों के लिए समान हूँ। न कोई मेरा शत्रु है, न मित्र।ÓÓ किन्तु साथ ही वे यह भी कहते हैं— *ये भजन्ति तु मां भक्त्या मयि ते तेषु चाप्यहम्* —''यदि कोई मेरा भक्त हो जाता है और पूरी तरह मेरी शरण में आ जाता है, तो मैं उसका विशेष ध्यान रखता हूँ।ÓÓ  