**अविस्मितं तं परिपूर्णकामं** **स्वेनैव लाभेन समं प्रशान्तम् ।** **विनोपसर्पत्यपरं हि बालिश:** **श्वलाङ्गुलेनातितितॢत सिन्धुम् ॥ २२॥** 

**शब्दार्थ** 

**अविस्मितम्—** **जो कभी विस्मित नहीं होता** **; तम्—** **उस (ईश्वर) को** **; परिपूर्ण-कामम्—** **परम संतुष्ट** **; स्वेन—** **अपने आप से** **;** **एव—** **निस्सन्देह** **; लाभेन—** **लाभ** **; समम्—** **सम-²ष्टि** **; प्रशान्तम्—** **अत्यन्त स्थिर** **; विना—** **बिना** **; उपसर्पति—** **पास जाता है** **;** **अपरम्—** **अन्य** **; हि—** **निस्सन्देह** **; बालिश:—** **मूढ़** **; श्व—** **कुत्ते की** **; लाङ्गुलेन—** **पूँछ से** **; अतितितॢत—** **पार करना चाहता है** **;** **सिन्धुम्—** **समुद्र को।** **.** 

**भगवान् समस्त सांसारिक कल्पना से रहित और सदैव विस्मयविहीन हैं, वे सदैव** **प्रसन्नचित्त एवं अपनी स्वरूप-सिद्धि से परम संतुष्ट रहने वाले हैं। उनकी कोई सांसारिक** **उपाधि नहीं होती, अत: वे स्थिर एवं विरक्त रहते हैं। वही पूर्ण पुरुषोत्तम भगवान् सबों के** **एकमात्र आश्रय हैं। अत: जो मनुष्य किसी अन्य से अपनी रक्षा की कामना करता है, वह** **अवश्य ही बड़ा मूर्ख है और कुत्ते की पूँछ पकड़ कर समुद्र को पार करना चाहता है।** **तात्पर्य :** कुत्ता पानी में तैरना जानता है, किन्तु यदि कुत्ता समुद्र में गोता लगाता हो और कोई उसकी पूँछ पकड़कर समुद्र पार करना चाहे तो वह निपट मूर्ख है। न तो कुत्ता समुद्र पार कर सकता है और न कोई मनुष्य ही उस कुत्ते की पूँछ पकड़ कर समुद्र पार कर सकता है। इसी प्रकार जो मनुष्य अज्ञान के समुद्र को पार करना चाहता है, उसे न तो किसी देवता की, न किसी अन्य की शरण ग्रहण करनी चाहिए। उसे तो एकमात्र श्रीभगवान् की शरण में जाना चाहिए। अत: *श्रीमद्भागवत* (१०.१४.५८) का कथन है— *समाश्रिता ये पदपल्लवप्लवं महत्पदं पुण्ययशोमुरारे:।* *भवाश्बुधिर्वत्सपदं परं पदं पदं यद् विपदां न तेषाम्॥* भगवान् के चरणकमल अविनश्वर नाव के तुल्य हैं और यदि कोई इस नाव का सहारा लेता है, तो वह अज्ञान-सागर को सरलता से पार कर लेता है। अत: पद-पद में संकटों से ग्रस्त इस भौतिक जगत में रहकर भक्त के लिए कोई भय नहीं रह जाता। मनुष्य को चाहिए कि अपने बनावटी विचारों के बजाय परम शक्तिमान की शरण खोजे।  