**तस्य साधोरपापस्य भ्रूणस्य ब्रह्मवादिन: ।** **कथं वधं यथा बभ्रोर्मन्यते सन्मतो भवान् ॥ ३१॥** 

शब्दार्थ **** 

**तस्य—** **उसका** **; साधो:—** **साधुपुरुष का** **; अपापस्य—** **निष्पापी** **; भ्रूणस्य—** **भ्रूण का** **; ब्रह्म-वादिन:—** **वैदिक ज्ञान में पारंगत** **; कथम्—** **कैसे** **; वधम्—** **वध** **; यथा—** **जिस तरह** **; बभ्रो:—** **गाय का** **; मन्यते—** **तुम सोचते हो** **; सत्-मत:—** **मान्य** **; भवान्—** **आप।** **.** 

**तुम विलयात हो और विद्वानों में पूजित हो। तुम किस तरह इस ब्राह्मण का वध करने का साहस** **कर रहे हो जो साधु, निष्पाप तथा वैदिक ज्ञान में पटु है? उसका वध करना गर्भ के भीतर भ्रूण नष्ट** **करने या गोवध के तुल्य होगा।** **तात्पर्य :** जैसा कि *अमरकोश* में कहा गया है— *भ्रूणोऽर्भके बालगर्भे* —भ्रूण या तो गाय के लिए आता है या गर्भस्थ शिशु के लिए। वैदिक संस्कृति के अनुसार गर्भ में जीव के अविकसित भ्रूण को विनष्ट करना गाय या ब्राह्मण के वध के समान पापमय है। भ्रूण में जीव अविकसित अवस्था में रहता है। यह आधुनिक वैज्ञानिक सिद्धान्त कि जीवन रसायनों का संयोग है, निरर्थक है। विज्ञानीजन जीवों की रचना नहीं कर सकते, यहाँ तक कि अंडे से निकलने वाले जीव की भी। विज्ञानियों का यह विचार कि वे ऐसी रासायनिक परिस्थिति उत्पन्न कर सकते हैं जो अंडे के समान हो और फिर उसमें जीवन पैदा हो जाय, निरर्थक है। उनका यह सिद्धान्त कि रासायनिक संयोग में जीवन हो सकता है, इसे तो स्वीकार किया जा सकता है, किन्तु ये धूर्त ऐसा संयोग ला नहीं सकते। इस श्लोक में *भ्रूणस्य वधम्* आया है जिसका अर्थ है भ्रूण-हत्या। यह वैदिक साहित्य से आई हुई चुनौती है। यह समझना कि जीव पदार्थ का संयोग है अत्यन्त भोंडा तथा नास्तिकतापूर्ण है और नितान्त अज्ञान का सूचक है।  