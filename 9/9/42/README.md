**देवै: कामवरो दत्तो मह्यं त्रिभुवनेश्वरै: ।** **न वृणे तमहं कामं भूतभावनभावन: ॥ ४५॥** 

शब्दार्थ **** 

**देवै:—** **देवताओं के द्वारा** **; काम-वर:—** **इच्छित वर** **; दत्त:—** **दिया** **; मह्यम्—** **मुझको** **; त्रि-भुवन-ईश्वरै:—** **तीनों जगतों के रक्षक,** **देवताओं द्वारा (जो इस लोक में चाहें तो कुछ भी कर सकते हैं)** **; न वृणे—** **स्वीकार नहीं किया** **; तम्—** **उस** **; अहम्—** **मैंने** **; कामम्—** **इस जगत के भीतर की प्रत्येक इच्छित वस्तु को** **; भूतभावन-भावन:—** **भगवान् में पूर्णतया निमग्न हुआ (अतएव किसी भी पदार्थ में** **रुचि न रखने वाला)।** **.** 

**तीनों लोकों के निदेशक देवतागण मुझे इच्छित वर देना चाहते थे, किन्तु मुझे उनके वर नहीं** **चाहिए थे क्योंकि मेरी रुचि भगवान् में है जिन्होंने इस संसार की सारी वस्तुओं को बनाया है। मेरी** **रुचि भौतिक वरों की अपेक्षा भगवान् में कहीं अधिक है।** **तात्पर्य :** भक्त सदैव दिव्य पद पर स्थित रहता है। *परं ²ष्ट्वा निवर्तते* —जिसे भगवान् का दर्शन प्राप्त हो जाता है उसे भौतिक इन्द्रियभोग में कोई रुचि नहीं रह जाती। ध्रुव महाराज जैसे पूज्य भक्त भी भौतिक लाभ के लिए जंगल गये थे, किन्तु जब उन्होंने भगवान् का दर्शन किया तो कोई भी वर लेना स्वीकार नहीं किया। उन्होंने कहा— *स्वामिन् कृतार्थोऽस्मि वरं न याचे* —हे भगवान्! आपने जो दिया है या नहीं दिया उतने से ही मैं पूर्ण सन्तुष्ट हूँ। मुझे आपसे कुछ भी नहीं माँगना है क्योंकि मैं आपकी सेवा में लगा रहकर पूर्ण सन्तुष्ट हूँ। शुद्ध भक्त की मानसिकता यही है। वह भगवान् से कुछ भी नहीं चाहता, न भौतिक न आध्यात्मिक। इसीलिए हमारा आन्दोलन कृष्णभावनामृत संघ कहलाता है—यह ऐसे व्यक्तियों का संगठन है जो केवल कृष्ण के विचारों में खोये रहते हैं। कृष्ण के विचारों में खोये रहना न तो खर्चीला है न कष्टदायक है। कृष्ण कहते हैं— *मन्मना भव मद्भक्तो मद्याजी मां नमस्कुरु* —अपने मन को मेरे विषय में सोचने, मुझे नमस्कार करने और मेरी पूजा करने में लगाओ ( *भगवद्गीता* ९.३४)। कोई भी व्यक्ति बिना कठिनाई या अवरोध के कृष्ण का सदैव चिन्तन कर सकता है। यही कृष्णभावनामृत कहलाता है। जो कृष्णभावनामृत में लगा रहता है उसे कृष्ण से किसी भौतिक लाभ की कामना नहीं रहती। बल्कि ऐसा व्यकि्त भगवान् से यह प्रार्थना करता है कि वह सारे विश्व में भगवान् की महिमाओं का प्रसार करने में समर्थ हो। *मम जन्मनि* *जन्मनीश्वरे भवताद् भक्तिरहैतुकी त्वयि।* कृष्णभावनाभावित व्यक्ति जन्म-मरण के चक्र से मुक्त होने की भी कामना नहीं करता। वह तो बस यही प्रार्थना करता है, ''आप जैसा भी चाहें, मैं वैसा जन्म लूँ, किन्तु मेरी इतनी ही प्रार्थना है कि मैं आपकी सेवा में लगा रहूँ।ÓÓ  