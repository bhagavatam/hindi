**प्रीतोऽहं व: सुरश्रेष्ठा मदुपस्थानविद्यया ।** **आत्मैश्वर्यस्मृति: पुंसां भक्तिश्चैव यया मयि ॥ ४७॥** 

**शब्दार्थ** 

**श्री-भगवान् उवाच—** **श्रीभगवान् ने कहा** **; प्रीत:—** **प्रसन्न** **; अहम्—** **मैं** **; व:—** **तुमसे** **; सुर-श्रेष्ठा:—** **हे देवताओं में श्रेष्ठ** **; मत्-** **उपस्थान-विद्यया—** **महान् ज्ञान तथा स्तुतियों से** **; आत्म-ऐश्वर्य-स्मृति:—** **अपनी परम दिव्य स्थिति की स्मृति** **; पुंसाम्—** **मनुष्यों की** **; भक्ति:—** **भक्ति** **; च—** **तथा** **; एव—** **निश्चय ही** **; यया—** **जिससे** **; मयि—** **मुझको।** **.** 

**श्रीभगवान् ने कहा—हे प्यारे देवो! तुम लोगों ने अत्यन्त ज्ञानपूर्वक मेरी स्तुति की है,** **जिससे मैं तुम लोगों से अत्यन्त प्रसन्न हूँ। मनुष्य ऐसे ज्ञान के कारण मुक्त हो जाता है और मेरे** **उच्च पद को स्मरण करता रहता है, जो भौतिक जीवन की स्थितियों के ऊपर है। ऐसा भक्त** **पूर्ण ज्ञान में रहकर स्तुति करने पर शुद्ध हो जाता है। मेरी भक्ति करने का यही षोत है।** **तात्पर्य :** श्रीभगवान् का अन्य नाम *उत्तमश्लोक* है, जिसका तात्पर्य है कि चुने हुए श्लोकों से उनकी स्तुति की जाती है। भक्ति का अर्थ है *श्रवणं कीर्तनं विष्णो:* —अर्थात् विष्णु का जप तथा उन्हीं का श्रवण। निर्गुणवादी कभी शुद्ध नहीं हो सकते, क्योंकि वे श्रीभगवान् की साकार प्रार्थना नहीं करते। यदि कभी प्रार्थना करते भी हैं, तो वह श्रीभगवान् को अॢपत नहीं होती। कभी-कभी वे भगवान् को अनाम कह कर अपने अपूर्ण ज्ञान का परिचय देते हैं। वे अप्रत्यक्ष रूप से यह कह कर सदैव प्रार्थना करते हैं, ''आप यह हैं, आप वह हैं,ÓÓ किन्तु वे यह नहीं जानते कि किसकी प्रार्थना कर रहे हैं। किन्तु भक्त सदैव साकार की प्रार्थना करता है। भक्त कहता है— *गोविन्दमादि* *पुरुषं तमहं भजामि* —''मैं गोविन्द या श्रीकृष्ण को सादर नमस्कार करता हूँ।ÓÓ प्रार्थना करने की यही विधि है। यदि भक्त इस प्रकार साकार की प्रार्थनाएँ करता है, तो वह शुद्ध भक्त बनने तथा वापस भगवान् के धाम जाने का अधिकारी हो जाता है।  