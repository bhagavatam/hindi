**न मे ब्रह्मकुलात्प्राणा: कुलदैवान्न चात्मजा: ।** **न श्रियो न मही राज्यं न दाराश्चातिवल्लभा: ॥ ४३॥** 

शब्दार्थ **** 

**न—** **नहीं** **; मे—** **मेरा** **; ब्रह्म-कुलात्—** **ब्राह्मण वृन्द की अपेक्षा** **; प्राणा:—** **प्राण** **; कुल-दैवात्—** **मेरे कुल द्वारा पूज्य पुरुषों की अपेक्षा** **;** **न—** **नहीं** **; च—** **भी** **; आत्मजा:—** **पुत्र तथा पुत्रियाँ** **; न—** **न तो** **; श्रिय:—** **ऐश्वर्य** **; न—** **न तो** **; मही—** **पृथ्वी** **; राज्यम्—** **राज्य** **; न—** **न तो** **;** **दारा:—** **पत्नी** **; च—** **भी** **; अति-वल्लभा:—** **अत्यन्त प्रिय।** **.** 

**महाराज खट्वांग ने सोचा: ब्राह्मण संस्कृति तथा मेरे कुलपूज्य ब्राह्मणों की अपेक्षा मेरा जीवन** **भी मुझे अधिक प्रिय नहीं है। तो फिर मेरे राज्य, भूमि, पत्नी, सन्तान तथा ऐश्वर्य के विषय में क्या** **कहा जा सकता है? मुझे ब्राह्मणों से अधिक प्रिय कुछ भी नहीं है।** **तात्पर्य :** महाराज खट्वांग ब्राह्मण-संस्कृति के पक्षपाती थे अतएव वे एक मुहूर्त के शेष समय को भी भगवान् की पूर्ण शरणागति में लगाना चाह रहे थे। भगवान् की पूजा इस स्तुति से की जाती है— *नमो ब्राह्मण्यदेवाय गो ब्राह्मणहिताय च।* *जगद्धिताय कृष्णाय गोविन्दाय नमो नम:॥* ''मैं परम सत्य कृष्ण को सादर नमस्कार करता हूँ जो ब्राह्मणों, गायों तथा सारे जीवों के शुभचिन्तक हैं। मैं उन गोविन्द को बार-बार नमस्कार करता हूँ जो समस्त इन्द्रियों के आनन्द के आगार हैं।ÓÓ कृष्णभक्त ब्राह्मण-संस्कृति के प्रति अत्यधिक आसक्त रहता है। निस्सन्देह, ऐसा दक्ष व्यक्ति, जो यह जानता है कि कृष्ण कौन हैं और वे क्या चाहते हैं, ही असली ब्राह्मण है। *ब्रह्म जानातीति ब्राह्मण:।* कृष्ण परब्रह्म हैं अतएव सारे कृष्ण-भक्त पूज्य ब्राह्मण हैं। खट्वांग महाराज कृष्ण-भक्तों को असली ब्राह्मण तथा मानव समाज के असली प्रकाश के रूप में मानते थे। जो व्यक्ति कृष्णभावनामृत तथा आध्यात्मिक ज्ञान में प्रगति करने का इच्छुक हो उसे ब्राह्मण संस्कृति को सर्वाधिक महत्त्व देना होगा और कृष्ण को समझना होगा ( *कृष्णाय गोविन्दाय* )। तभी उसका जीवन सफल होगा।  