**देहोऽयं मानुषो राजन्पुरुषस्याखिलार्थद: ।** **तस्मादस्य वधो वीर सर्वार्थवध उच्यते ॥ २८॥** 

शब्दार्थ **** 

**देह:—** **शरीर** **; अयम्—** **यह** **; मानुष:—** **मनुष्य का** **; राजन्—** **हे राजा** **; पुरुषस्य—** **जीव का** **; अखिल—** **समष्टि** **; अर्थ-द:—** **लाभकारी** **;** **तस्मात्—** **इसलिए** **; अस्य—** **मेरे पति के शरीर की** **; वध:—** **हत्या** **; वीर—** **हे वीर** **; सर्व-अर्थ-वध:—** **सारे लाभप्रद अवसरों की हत्या** **;** **उच्यते—** **कहा जाता है।** **.** 

**हे राजा, हे वीर, यह मानव शरीर सबों के लाभ के निमित्त है। यदि तुम इस शरीर का असमय** **वध कर दोगे तो तुम मानव जीवन के सारे लाभों की हत्या कर डालोगे।** **तात्पर्य :** श्रील नरोत्तम दास ठाकुर का गीत है— *हरि हरि विफले जनम गोंआइनु* *मनुष्य-जनम पाइया, राधा-कृष्ण ना भजिया* *जानिया शुनिया विष खाइनु* मनुष्य का शरीर अत्यन्त मूल्यवान है क्योंकि इसी शरीर से कृष्ण के उपदेशों को समझा जा सकता है और चरमगति प्राप्त की जा सकती है। जीव इस भौतिक संसार में भगवद्धाम वापस जाने के उद्देश्य को पूरा करने के लिए आया है। भौतिक जगत में सुख की लालसा की जाती है लेकिन चरमलक्ष्य न जानने के कारण मनुष्य को एक शरीर त्यागकर दूसरा शरीर धारण करना पड़ता है। यदि किसी को मनुष्य का शरीर धारण करने का अवसर मिले तो वह इसी शरीर में धर्म, अर्थ, काम तथा मोक्ष—इन चार सिद्धान्तों की पूॢत कर सकता है और यदि वह नियमित रूप से रहता रहे तो मोक्ष से भी आगे बढ़कर राधा-कृष्ण की सेवा में लग सकता है। यही जीवन की सफलता है कि जन्म-मरण के चक्र को समाप्त कर के भगवद्धाम जाया जाय ( *मामेति* ) और राधा-कृष्ण की सेवा की जाए। अतएव यह मनुष्य शरीर जीवन की प्रगति को पूरा करने के लिए मिला है। पूरे मानव समाज में मनुष्य-वध को गंभीरता से लिया जाता है। यद्यपि कसाईघर में हजारों-लाखों पशुओं का वध किया जाता है और कोई तनिक भी परवाह नहीं करता, किन्तु एक भी मनुष्य का वध गश्भीरता से लिया जाता है। क्यों? क्योंकि मानव-जीवन के उद्देश्य की पूॢत के लिए मनुष्य-जीवन ही अत्यधिक महत्त्वपूर्ण है।  