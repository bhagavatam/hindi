**साकं विहायसा विप्रो महापुरुषकिङ्करै: ।** **हैमं विमानमारुह्य ययौ यत्र श्रिय: पति: ॥ ४४॥** 

**शब्दार्थ** 

**साकम्—** **साथ** **; विहायसा—** **आकाश मार्ग द्वारा** **; विप्र:—** **ब्राह्मण (अजामिल)** **; महापुरुष-किङ्करै:—** **विष्णुदूतों के साथ** **;** **हैमम्—** **सोने का बना** **; विमानम्—** **विमान में** **; आरुह्य—** **सवार होकर** **; ययौ—** **गया** **; यत्र—** **जहाँ** **; श्रिय: पति:—** **लक्ष्मी-पति** **विष्णु।** **.** 

**भगवान् विष्णु के दूतों के साथ अजामिल सोने के बने हुए विमान पर सवार हुआ। वह** **आकाश मार्ग से जाते हुए सीधे लक्ष्मीपति भगवान् विष्णु के धाम गया।** **तात्पर्य :** भौतिक विज्ञानी वर्षों तक चन्द्रमा तक जाने का प्रयास करते रहे हैं, किन्तु वे अब भी वहाँ जाने में असमर्थ हैं। किन्तु आध्यात्मिक लोकों के आध्यात्मिक विमान मनुष्य को क्षण- भर में भगवद्धाम ले जा सकते हैं। ऐसे आध्यात्मिक विमान की गति की केवल कल्पना ही की जा सकती है। आत्मा मन से भी सूक्ष्म है और हर एक को इसका अनुभव है कि मन कितनी तेजी से एक स्थान से दूसरे स्थान तक यात्रा करता है। इसलिए मन की गति से तुलना करके आध्याति्मक स्वरूप की तेजी (त्वरा) की कल्पना की जा सकती है। अपना भौतिक शरीर त्यागने के तुरन्त बाद पूर्णभक्त क्षण-भर से भी कम समय में भगवद्धाम लौट सकता है।  