बतलाते हैं। विष्णुदूतों ने कहा, ''अब तो भक्तों की सभा में भी अपवित्र कर्म किये जाते हैं, क्योंकि जो व्यकि्त दण्डनीय नहीं है, वह यमराज की सभा में दण्डित होने जा रहा है। लोग असहाय हैं और वे अपनी सुरक्षा के लिए सरकार पर निर्भर रहते हैं, किन्तु यदि सरकार इसका लाभ उठाकर नागरिकों को हानि पहुँचाती है, तो फिर वे कहाँ जायेंगे? हम अच्छी तरह देख रहे हैं कि अजामिल को दण्ड नहीं दिया जाना चाहिए, यद्यपि तुम लोग इसे दण्ड देने के लिए यमराज के पास लिए जाने का प्रयास कर रहे हो।ÓÓ अजामिल अपने द्वारा पूर्ण पुरुषोत्तम भगवान् के नाम की महिमा के गायन से ही अदण्डनीय हो गया था। विष्णुदूतों ने इसकी व्यालया इस प्रकार की: ''यह ब्राह्मण मात्र एक बार नारायण का नाम उच्चारण करने से पापी जीवन के फलों से मुक्त हो गया है। यह न केवल इस जन्म के पापों से मुक्त हो गया है, अपितु कई हजारों अन्य जीवनों के पापों से भी मुक्त हो गया है। उसने पहले ही अपने पाप-कर्मों का प्रायश्चित्त कर लिया है, जो कोई शाषों के निर्देशानुसार प्रायश्चित्त करता है, वह वस्तुत: पापकर्मों के फलों से मुक्त नहीं होता, किन्तु यदि वह भगवान् के पवित्र नाम का कीर्तन करता है, तो ऐसे कीर्तन की एक परछाई मात्र से वह सारे पापों से तुरन्त मुक्त हो जाता है। भगवान् के नाम की महिमा का कीर्तन सारे सौभाग्य का उदय कराता है। अतएव इसमें संदेह नहीं है कि सारे पापकर्मों के फलों से पूर्णतया मुक्त होने के कारण अजामिल को यमराज द्वारा दण्ड नहीं मिलना चाहिए।ÓÓ जब वे यह कह रहे थे तो विष्णुदूतों ने अजामिल को यमदूतों के पाश से छुड़ा दिया और वे अपने धाम को चले गये। किन्तु ब्राह्मण अजामिल ने विष्णुदूतों को सादर नमस्कार किया। तब उसकी समझ में आया कि वह कितना भाग्यशाली था कि उसने अपने जीवन के अन्त में नारायण के नाम का उच्चारण किया। निस्सन्देह वह अपने सौभाग्य का पूर्ण महत्त्व अनुभव कर सका। यमदूतों तथा विष्णुदूतों के बीच हुए वाद-विवाद को भलीभाँति समझने के बाद वह पूर्ण पुरुषोत्तम भगवान् का शुद्ध भक्त बन गया। उसने अत्यधिक पश्चात्ताप किया कि वह कितना बड़ा पापी था और बारश्बार अपने को कोसा। अन्तत: विष्णुदूतों की संगति से अपनी मूल चेतना के जाग्रत हो जाने पर अजामिल ने सर्वस्व त्याग दिया और हरिद्वार चला गया जहाँ वह अविचल भाव से पूर्ण पुरुषोत्तम भगवान् का चिन्तन करते हुए भक्ति में लग गया। तब विष्णुदूत वहाँ पहुँचे और उन्होंने उसे सोने के ङ्क्षसहासन पर बैठाया और फिर उसे वैकुण्ठलोक ले गये। संक्षेप में, यद्यपि पापी अजामिल अपने पुत्र को पुकारता था, किन्तु नारायण का पवित्र नाम, प्रारश्भिक अवस्था (नामाभास) में उच्चारण किये जाने पर भी, उसे मुकि्त दिला सका। इसलिए जो व्यक्ति श्रद्धा तथा भक्ति से भगवान् के पवित्र नाम का उच्चारण करता है, वह निश्चित रूप से महान् है और उसकी रक्षा उसके भौतिक बद्ध जीवन में भी की जाती है।  

**श्रीबादरायणिरुवाच** 