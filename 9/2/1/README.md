जब सुद्युश्न ने वानप्रस्थ आश्रम स्वीकार कर लिया और वह जंगल के लिए चल दिया तो वैवस्वत मनु ने पुत्रेच्छा से भगवान् की पूजा की। फलस्वरूप महाराज इक्ष्वाकु की ही भाँति उसके दस पुत्र उत्पन्न हुए जो अपने ही पिता के समान थे। इन पुत्रों में से एक, पृषध्र, अपने हाथ में तलवार लेकर रात में गायों की रखवाली किया करता था। अपने गुरु की आज्ञा पालन करते हुए वह समूची रात इसी तरह खड़ा रहता था। एक बार रात्रि के अंधकार में एक बाघ ने गोशाला में जाकर एक गाय पकड़ ली। जब पृषध्र को यह पता चला तो वह अपने हाथ में तलवार लेकर उस बाघ का पीछा करने लगा। दुर्भाग्यवश जब वह बाघ के पास पहुँच गया तो वह अँधेरे के कारण बाघ तथा गाय में अन्तर न देख पाया और इस तरह उसने गाय का वध कर दिया। इस पर उसके गुरु ने शाप दे दिया कि वह शूद्र कुल में जन्म ले, किन्तु उसने योग का अवयास किया और भकि्तयोग द्वारा भगवान् की पूजा की। तत्पश्चात् वह स्वेच्छा से प्रज्ज्वलित दावाग्नि में प्रविष्ट हो गया और इस तरह अपना भौतिक शरीर त्यागकर भगवद्धाम वापस चला गया। मनु का सबसे छोटा बेटा कवि अपने बाल्यकाल से ही भगवान् का परम भक्त था। मनु के पुत्र करूष से क्षत्रियों का एक सश्प्रदाय चला जो कारूष कहलाया। मनु के दूसरे पुत्र धृष्ट से क्षत्रियों का एक अन्य सश्प्रदाय चला जो क्षत्रिय-गुणों से युक्त पिता से जन्म लेने के बावजूद भी, बाद में ब्राह्मण हो गये। मनु के अन्य पुत्र नृग से सुमति, भूतज्योति तथा वसु नामक पुत्र तथा पौत्र हुए। वसु से प्रतीक हुआ और उससे ओघवान हुआ। मनु के अन्य पुत्र नरिष्यन्त के वीर्य के वंश में चित्रसेन, ऋक्ष, मीढ़वान्, पूर्ण, इन्द्रसेन, वीतिहोत्र, सत्यश्रवा, उरुश्रवा, देवदत्त तथा अग्निवेश्य उत्पन्न हुए। अग्निवेश्य नामक क्षति्रय से अग्निवेश्यायन नामक सुविलयात ब्राह्मण वंश चला। मनु के अन्य पुत्र दिष्ट के वीर्यकुल से नाभाग उत्पन्न हुआ जिसकी परश्परा में भलन्दन, वत्सप्रीति, प्रांशु, प्रमति, खनित्र, चाक्षुष, विङ्क्षवशति, रश्भ, खनीनेत्र, करन्धम, अवीक्षित, मरुत्त, दम, राज्यवर्धन, सुधृति, नर, केवल, धुन्धुमान, वेगवान, बुध तथा तृणबिन्दु उत्पन्न हुए। इस प्रकार इस गोत्र में अनेक पुत्र तथा पौत्र उत्पन्न हुए। तृणबिन्दु से इलविला नामक कन्या उत्पन्न हुई जिससे कुवेर ने जन्म लिया। तृणबिन्दु के तीन पुत्र भी हुए जिनके नाम विशाल, शून्यबन्धु तथा धूम्रकेतु थे। विशाल का पुत्र हेमचन्द्र था जिसका पुत्र धूम्राक्ष था और उसका पुत्र संयम हुआ। संयम के पुत्र देवज तथा कृशाश्व हुए। कृशाश्व के पुत्र सोमदत्त ने अश्वमेध यज्ञ किया और भगवान् विष्णु की पूजा करके उसने भगवद्धाम वापस जाकर परम सिद्धि प्राप्त की।  

**श्रीशुक उवाच** 