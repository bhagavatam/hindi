**ममाहमिति देहादौ हित्वामिथ्यार्थधीर्मतिम् ।** **धास्ये मनो भगवति शुद्धं तत्कीर्तनादिभि: ॥ ३८॥** 

**शब्दार्थ** 

**मम—** **मेरा** **; अहम्—** **मैं** **; इति—** **इस प्रकार** **; देह-आदौ—** **शरीर तथा उससे सश्बद्ध वस्तुओं में** **; हित्वा—** **त्यागकर** **;** **अमिथ्या—** **मिथ्या नहीं** **; अर्थ—** **मूल्यों पर** **; धी:—** **अपनी चेतना से** **; मतिम्—** **प्रवृत्ति को** **; धास्ये—** **लगाऊँगा** **; मन:—** **मेरा** **मन** **; भगवति—** **पूर्ण पुरुषोत्तम भगवान् में** **; शुद्धम्—** **शुद्ध** **; तत्—** **उनका नाम** **; कीर्तन-आदिभि:—** **कीर्तन , श्रवण इत्यादि** **के द्वारा।** **.** 

**चूँकि मैंने भक्तों की संगति में भगवान् के पवित्र नाम का केवल कीर्तन किया है,** **इसलिए मेरा हृदय अब शुद्ध बन रहा है। इसलिए मैं अब पुन: भौतिक इन्द्रियतृप्ति के झूठे** **आकर्षणों का शिकार नहीं बनूँगा। चूँकि अब मैं परम सत्य में स्थित हो चुका हूँ, अत: अब** **उसके बाद मैं शरीर के साथ अपनी पहचान नहीं करूँगा। ''मैंÓÓ तथा ''मेराÓÓ के मिथ्या** **विचारों को त्यागकर मैं अपने मन को कृष्ण के चरणकमलों में स्थिर करूँगा।** **तात्पर्य :** इस श्लोक में इसकी स्पष्ट व्यालया की गई है कि मनुष्य किस तरह भव-बन्धन का शिकार हो जाता है। इसका शुभारश्भ आत्मा के रूप में शरीर की गलत पहचान से होता है। इसलिए *भगवद्गीता* का शुभारश्भ इस आध्यात्मिक शिक्षा से होता है कि व्यकि्त शरीर नहीं है, अपितु वह शरीर के भीतर है। यह चेतना तभी सश्भव है जब वह एकमात्र कृष्ण के नाम का, हरे कृष्ण महामंत्र का कीर्तन करे और अपने को सदैव भक्तों की संगति में रखे। यही सफलता का रहस्य है। इसीलिए हम बल देते हैं कि मनुष्य भगवन्नाम का कीर्तन करे और अपने को इस भौतिक जगत के कल्मषों से, विशेषतया अवैध मैथुन, मांसाहार, नशा तथा जुआ की कामेच्छाओं के कल्मषों से मुक्त रखे। मनुष्य को संकल्पपूर्वक इन सिद्धान्तों का पालन करने का व्रत लेना चाहिए और इस तरह संसार की कष्टमय दशा से बचना चाहिए। सबसे पहली आवश्यकता है कि देहात्मबुद्धि से मुक्त हुआ जाए।  