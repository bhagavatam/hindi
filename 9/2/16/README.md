**तैस्तान्यघानि पूयन्ते तपोदानव्रतादिभि: ।** **नाधर्मजं तद्धृदयं तदपीशाङ्घ्रिसेवया ॥ १७॥** 

**शब्दार्थ** 

**तै:—** **उनके द्वारा** **; तानि—** **वे सब** **; अघानि—** **पापकर्म तथा उनके फल** **; पूयन्ते—** **विनष्ट हो जाते हैं** **; तप:—** **तपस्या** **; दान—** **दान** **; व्रत-आदिभि:—** **व्रतों तथा अन्य कार्यों के द्वारा** **; न—** **नहीं** **; अधर्म-जम्—** **अधाॢमक कार्यों से उत्पन्न** **; तत्—** **उसका** **;** **हृदयम्—** **हृदय** **; तत्—** **वह** **; अपि—** **भी** **; ईश-अङ्घ्रि—** **भगवान् के चरणकमलों की** **; सेवया—** **सेवा द्वारा।** **.** 

**यद्यपि तपस्या, दान, व्रत तथा अन्य विधियों से पापमय जीवन के फलों का निरसन** **किया जा सकता है, किन्तु ये पुण्यकर्म किसी के हृदय की भौतिक इच्छाओं का उन्मूलन** **नहीं कर सकते। किन्तु यदि वह भगवान् के चरणकमलों की सेवा करता है, तो वह तुरन्त** **ही ऐसे सारे कल्मषों से मुक्त कर दिया जाता है।** **तात्पर्य :** जैसाकि *श्रीमद्भागवत* (११.२.४२) में कहा गया है— *भक्ति: परेशानुभवो* *विरक्तिरन्यत्र च* —भक्ति इतनी प्रबल होती है कि भक्ति करने वाला तुरन्त ही पापेच्छाओं से मुक्त हो जाता है। भौतिक जगत में सारी इच्छाएँ पापपूर्ण हैं, क्योंकि भौतिक इच्छा का अर्थ ही है इन्द्रियतृप्ति, जिसमें ऐसा कर्म निहित होता है, जो न्यूनाधिक पापपूर्ण होता है। किन्तु शुद्धभकि्त तो *अन्याभिलाषिताशून्य* होती है। दूसरे शब्दों में, यह उन भौतिक इच्छाओं से मुक्त होती है, जो कर्म तथा ज्ञान से प्रतिफलित होती हैं। जो भक्तिपद को प्राप्त होता है उसमें भौतिक इच्छाएँ नहीं रहतीं, अतएव वह पापमय जीवन से परे होता है। भौतिक इच्छाओं को पूरी तरह से रोक देना चाहिए। अन्यथा, भले ही किसी की तपस्या तथा दान कुछ समय के लिए उसे पाप से मुक्त करा सकें, किन्तु उसकी इच्छाएँ पुन: प्रकट होंगी, क्योंकि उसका हृदय अशुद्ध रहता है। इस तरह वह पापकर्म करेगा और कष्ट उठायेगा।  