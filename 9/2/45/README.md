**म्रियमाणो हरेर्नाम गृणन्पुत्रोपचारितम् ।** **अजामिलोऽप्यगाद्धाम किमुत श्रद्धया गृणन् ॥ ४९॥** 

**शब्दार्थ** 

**म्रियमाण:—** **मृत्यु के समय** **; हरे: नाम—** **हरि का पवित्र नाम** **; गृणन्—** **उच्चारण करते हुए** **; पुत्र-उपचारितम्—** **अपने पुत्र की** **ओर इशारा करते** **; अजामिल:—** **अजामिल** **; अपि—** **तक** **; अगात्—** **गया** **; धाम—** **आध्यात्मिक जगत** **; किम् उत—** **क्या कहा** **जा सकता है** **; श्रद्धया—** **श्रद्धा तथा प्रेमपूर्वक** **; गृणन्—** **उच्चारण करते हुए।** **.** 

**अजामिल ने मृत्यु के समय कष्ट भोगते हुए भगवान् के पवित्र नाम का उच्चारण किया** **और यद्यपि उसका यह उच्चारण उसके पुत्र की ओर लक्षित था फिर भी वह भगवद्धाम** **वापस गया। इसलिए यदि कोई श्रद्धापूर्वक तथा निरपराध भाव से भगवन्नाम का उच्चारण** **करता है, तो वह भगवान् के पास लौटेगा इसमें सन्देह कहाँ है?** **तात्पर्य :** मृत्यु के समय मनुष्य निश्चित रूप से मोहग्रस्त हो जाता है, क्योंकि उसके शारीरिक कार्य अव्यवस्थित हो जाते हैं। उस समय, भले ही किसी ने अपने जीवन भर भगवन्नाम का कीर्तन करने का अवयास किया हो, किन्तु वह स्पष्ट रूप से हरे कृष्णमंत्र का उच्चारण न कर पाए। फिर भी ऐसे व्यक्ति को पवित्र नाम के कीर्तन का सारा लाभ मिलता है। इसलिए जब तक शरीर स्वस्थ है, क्यों न हम जोर-जोर से तथा स्पष्ट रूप से भगवन्नाम का कीर्तन करें? यदि कोई ऐसा करता है, तो यह सश्भव है कि मृत्यु के समय भी वह प्रेम तथा श्रद्धापूर्वक भगवन्नाम का ठीक से कीर्तन कर सके। निष्कर्ष के रूप में, जो व्यक्ति निरन्तर भगवन्नाम का कीर्तन करता है उसकी भगद्धाम-वापसी बिना किसी सन्देह के सुनिश्चित है।  ———— इस अध्याय पर पूरक टिप्पणी इस अध्याय के श्लोक ९ तथा १० की श्रील विश्वनाथ चक्रवर्ती ठाकुर द्वारा की गई टीका एक वार्तालाप के रूप में है कि किस तरह कोई भगवन्नाम का कीर्तन करने-मात्र से सारे पापफलों से मुक्त हो सकता है। कोई कह सकता है, ''यह स्वीकार किया जा सकता है कि भगवन्नाम के कीर्तन से मनुष्य पापी जीवन के सारे फलों से मुक्त हो सकता है। किन्तु यदि कोई पूर्णचेतना में रहते हुए पापकर्म करता है, वह भी एक बार नहीं, अपितु अनेक बार, तो वह अपने को ऐसे पापों के फलों से मुक्त करने में अक्षम रहता है, चाहे उनके लिए उसने बारह या अधिक वर्षों तक प्रायश्चित्त क्यों न किया हो। तो फिर यह कैसे सश्भव है कि केवल एक बार भगवान् का नाम लेने से कोई तुरन्त ही ऐसे पापों के फलों से मुक्त हो जाता है?ÓÓ श्रील विश्वनाथ चक्रवर्ती ठाकुर इसका उत्तर इस अध्याय के श्लोक ९ तथा १० का उद्धरण देते हुए कहते हैं, ''भगवान् विष्णु के पवित्र नाम का कीर्तन सोने या अन्य कीमती वस्तु की चोरी करने वाले, शराबी, मित्र या सश्बन्धी के साथ विश्वासघात करने वाले, ब्राह्मण के हत्यारे या अपने गुरु या अन्य गुरुजनों की पत्नी के साथ संभोग करने वाले के लिए प्रायश्चित्त की सर्वोत्तम विधि है। षियों, राजा या अपने पिता की हत्या करने वाले, गौवों का वध करने वाले तथा अन्य सभी पापी लोगों के लिए भी यह प्रायश्चित्त की सर्वोत्तम विधि है। भगवान् विष्णु के नाम का मात्र कीर्तन करने से ऐसे पापी व्यक्ति परम भगवान् का ध्यान आकृष्ट कर सकते हैं। अत: भगवान् यह सोचते हैं कि, ''चूँकि इस व्यकि्त ने मेरे पवित्र नाम का कीर्तन किया है, अत: उसकी रक्षा करना मेरा कर्तव्य है।ÓÓ मनुष्य पापी जीवन के लिए प्रायश्चित्त कर सकता है और पवित्रनाम के कीर्तन से उसके सारे पापफल नष्ट हो सकते हैं, यद्यपि यह प्रायश्चित्त नहीं कहलाता। सामान्य प्रायश्चित्त पापी व्यक्ति को अस्थायी रूप से रक्षा प्रदान कर सकता है, किन्तु उसके हृदय में पापकर्म करने की जो जड़ें गहरे जमी हुई रहती हैं उनसे यह हृदय को स्वच्छ नहीं बना सकता। अतएव प्रायश्चित्त भगवान् के पवित्र नाम के कीर्तन जितना शक्तिशाली नहीं होता। शाषों में कहा गया है कि यदि कोई व्यक्ति केवल एक बार पवित्र नाम का उच्चारण करता है और भगवान् के चरणकमलों में पूर्ण शरण ले लेता है, तो भगवान् उसे अपना *अविभावी* मान लेते हैं और उसे सुरक्षा प्रदान करने के लिए उन्मुख रहते हैं। इसकी पुष्टि श्रीधर स्वामी ने की है। इसलिए जब अजामिल यमराज के दूतों द्वारा ले जाये जाने के महान् खतरे में था, तो भगवान् ने तुरन्त ही उसकी रक्षा करने के लिए अपने निजी दूतों को भेजा। चूँकि अजामिल सारे पापफलों से मुक्त कर दिया गया था, इसलिए विष्णुदूत उसके पक्ष से बोले। अजामिल ने अपने पुत्र का नाम नारायण रखा था और चूँकि वह अपने पुत्र को अत्यधिक चाहता था, अत: वह उसे बारश्बार पुकारता था। यद्यपि वह अपने पुत्र को बुलाता था, किन्तु यह नाम स्वयं पर्याप्त शक्तिशाली था, क्योंकि नारायण नाम परम भगवान् नारायण से भिन्न नहीं है। अजामिल ने जब अपने पुत्र का नाम नारायण रखा तभी उसके पापी जीवन के सारे फल निरस्त हो गये थे और चूँकि वह अपने पुत्र को पुकारता रहता था जिससे वह नारायण के नाम का हजारों बार उच्चारण करता था, अत: अनजाने में वह कृष्णभावनामृत में प्रगति कर रहा था। कोई यह तर्क कर सकता है, ''चूँकि वह निरन्तर नारायण नाम का उच्चारण कर रहा था, तो फिर उसके लिए एक वेश्या की संगति करना तथा शराब के विषय में सोचना कैसे सश्भव हुआ?ÓÓ अपने पापकर्मों के द्वारा वह बारश्बार अपने ऊपर कष्ट लादता जा रहा था, इसलिए यह कहा जा सकता है कि उसके मुक्त होने का कारण था उसके द्वारा नारायण का उच्चारण। किन्तु तब उसका उच्चारण करना *नाम अपराध* हुआ होता। *नामो बलाद् यस्य हि पापबुद्धि:* —जो व्यक्ति पापकर्म करता रहता है और भगवान् के पवित्र नाम का उच्चारण करके अपने पापों को निरस्त करना चाहता है, वह *नामापराधी* है। इसके प्रत्युत्तर में यह कहा जा सकता है कि अजामिल द्वारा नाम लिया जाना निरपराध था, क्योंकि वह अपने पापों के निवारणार्थ नारायण नाम का उच्चारण नहीं करता था। वह यह नहीं जानता था कि वह पापकर्मों में लिप्त है, न ही वह यह जानता था कि नारायण का नाम लेने से वह पापों को निरस्त कर रहा है। इस तरह उसने नाम अपराध नहीं किया और अपने पुत्र को बुलाते समय उसके द्वारा नारायण नाम का बारश्बार लिया जाना शुद्ध कीर्तन (उच्चारण) ही कहा जा सकता है। इस शुद्ध उच्चारण के कारण अजामिल भक्ति के फलों को अनजाने संचित करता रहा। दरअसल, उसके जीवन के सारे पापफलों को निरस्त करने के लिए उसके द्वारा पवित्र नाम का पहला उच्चारण ही पर्याप्त होता। यहाँ पर एक नीतिशाष का उदाहरण उद्धृत किया जा सकता है। अंजीर के वृक्ष में तुरन्त फल नहीं लगते, किन्तु समय आने पर फल प्राप्त होते हैं। इसी तरह अजामिल की भक्ति रंच रंच करके बढ़ी, अत: अत्यन्त पापकर्म करने पर भी वे फल उसे प्रभावित नहीं कर सके। शाषों में कहा गया है कि यदि कोई भगवान् के नाम का एक बार भी उच्चारण करता है, तो उसे भूत, वर्तमान या भावी पापमय जीवन के फल प्रभावित नहीं करते। एक अन्य उदाहरण दिया जा सकता है। यदि कोई सर्प के विषदन्त निकाल ले तो भविष्य में यह साँप जिसे शिकार बनायेगा उसे विष नहीं व्यापेगा, भले ही यह सर्प उसे बारंबार क्यों न काटे। इसी तरह यदि कोई भक्त निरपराध होकर एक बार भी पवित्रनाम का उच्चारण करता है, तो उससे उसकी शाश्वत रक्षा होती है। उसे उच्चारण करने के फल के यथासमय परिपक्व होने की केवल प्रतीक्षा करनी होती है। *इस प्रकार श्रीमद्भागवत के षष्ठ स्कन्ध के अन्तर्गत ''विष्णुदूतों द्वारा अजामिल का उद्धारÓÓ* *नामक द्वितीय अध्याय के भक्तिवेदान्त तात्पर्य समाप्त हुए।* 