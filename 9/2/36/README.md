**इति जातसुनिर्वेद: क्षणसङ्गेन साधुषु ।** **गङ्गाद्वारमुपेयाय मुक्तसर्वानुबन्धन: ॥ ३९॥** 

**शब्दार्थ** 

**इति—** **इस प्रकार** **; जात-सुनिर्वेद:—** **(अजामिल) जो भौतिक देहात्मबुद्धि से विरक्त हो चुका था** **; क्षण-सङ्गेन—** **क्षण भर** **की संगति से** **; साधुषु—** **भक्तों की** **; गङ्गा-द्वारम्—** **हरद्वार (हरिद्वार)** **; उपेयाय—** **गया** **; मुक्त—** **मुक्त होकर** **; सर्व-** **अनुबन्धन:—** **सभी प्रकार के भौतिक बन्धनों से।** **.** 

**भक्तों (विष्णुदूतों) की क्षण-भर की संगति के कारण अजामिल ने अपने मन को** **संकल्पपूर्वक भौतिक देहात्मबुद्धि से विलग कर लिया। इस तरह समस्त भौतिक आकर्षण** **से मुक्त हुआ वह तुरन्त हरद्वार के लिए चल पड़ा।** **तात्पर्य :** *मुक्त-सर्वानुबन्धन:* शब्द संकेत करता है कि इस घटना के बाद अजामिल अपनी पत्नी तथा बच्चों की परवाह न करते हुए अपने आध्यात्मिक जीवन की अधिक उन्नति के लिए सीधे हरद्वार गया। अब हमारे कृष्णभावनामृत-आन्दोलन के वृन्दावन तथा नवद्वीप में केन्द्र हैं जिससे वे लोग जो वानप्रस्थ जीवन बिताना चाहते हैं, चाहे वे भक्त हों या नहीं, वहाँ जा सकते हैं और संकल्पपूर्वक *देहात्मबुद्धि* का परित्याग कर सकते हैं। ऐसे लोगों का इन पवित्र स्थानों में स्वागत है कि वे भगवान् के नाम का कीर्तन करें तथा प्रसाद ग्रहण करने की अतीव सरल विधि से सर्वोच्च सफलता पाने के उद्देश्य से शेष जीवन वहीं पर रहें। इस तरह वे भगवद्धाम वापस जा सकते हैं। हरद्वार में हमारा कोई केन्द्र नहीं है, किन्तु भक्तों के लिए वृन्दावन तथा श्रीधाम मायापुर अन्य स्थानों की अपेक्षा अच्छे हैं। श्री चैतन्य चन्द्रोदय मन्दिर भक्तों की संगति करने का सुअवसर प्रदान करता है। आइये, हम सभी इस अवसर का लाभ उठायें।  