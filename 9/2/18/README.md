**यथागदं वीर्यतममुपयुक्तं य²च्छया ।** **अजानतोऽप्यात्मगुणं कुर्यान्मन्त्रोऽप्युदाहृत: ॥ १९॥** 

**शब्दार्थ** 

**यथा—** **जिस तरह** **; अगदम्—** **दवा** **; वीर्य-तमम्—** **अत्यन्त तेज** **; उपयुक्तम्—** **उचित रीति से ली गई** **; य²च्छया—** **किसी-न-** **किसी तरह** **; अजानत:—** **ज्ञान से विहीन पुरुष द्वारा** **; अपि—** **भी** **; आत्म-गुणम्—** **अपनी शक्ति से** **; कुर्यात्—** **प्रकट करता है** **;** **मन्त्र:—** **हरे कृष्ण मंत्र** **; अपि—** **भी** **; उदाहृत:—** **उच्चारण किया गया।** **.** 

**यदि किसी दवा की प्रभावकारी शकि्त से अनजान व्यकि्त उस दवा को ग्रहण करता है** **या उसे बलपूर्वक खिलाई जाती है, तो वह दवा उस व्यक्ति के जाने बिना ही अपना कार्य** **करेगी, क्योंकि उसकी शकि्त रोगी के जानकारी पर निर्भर नहीं करती हैं। इसी तरह,** **भगवन्नाम के कीर्तन के महत्त्व को न जानते हुए भी यदि कोई व्यक्ति जाने या अनजाने में** **उसका कीर्तन करता है, तो वह कीर्तन अत्यन्त प्रभावकारी होगा।** **तात्पर्य :** पाश्चात्य देशों में, जहाँ हरे कृष्ण आन्दोलन विस्तार कर रहा है, विद्वान पंडित तथा अन्य विचारवान् व्यक्ति इसकी प्रभावोत्पादकता का अनुभव कर रहे हैं। उदाहरणार्थ, एक विद्वान पंडित डा. जे. स्टिलसन जुडाह इस आन्दोलन के प्रति अत्यधिक आकृष्ट हुए हैं, क्योंकि उन्होंने वस्तुत: यह देखा है कि नशीली दवाओं के व्यसनी हिप्पियों को यह शुद्ध वैष्णवों में बदल रहा है और वे स्वेच्छा से कृष्ण तथा मानवता के सेवक बन रहे हैं। यहाँ तक कि कुछ वर्ष पूर्व ऐसे हिप्पी जो हरे कृष्ण मंत्र को जानते तक न थे, अब उसका कीर्तन करके शुद्ध वैष्णव बन रहे हैं। इस तरह वे समस्त पापकर्मों—यथा अवैध मैथुन, नशा, मांसाहार तथा जुआ खेलने—से मुक्त हो रहे हैं। हरे कृष्ण आन्दोलन के प्रभावोत्पादकता का व्यावहारिक प्रमाण है, जिसका समर्थन इस श्लोक में हुआ है। कोई व्यक्ति हरे कृष्ण मंत्र के कीर्तन के महत्त्व को जाने या न जाने, किन्तु यदि वह किसी भी तरह से उसका कीर्तन करता है, तो वह तुरन्त शुद्ध हो जायेगा जिस तरह प्रभावकारी दवा खाने पर रोगी को उसका प्रभाव अनुभव हो जाएगा, चाहे वह उस दवा को जानकर ले या अजनाने ही।  

**श्रीशुक उवाच** 