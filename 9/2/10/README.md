**न निष्कृतैरुदितैब्र्रह्मवादिभि-** **स्तथा विशुद्ध्यत्यघवान्व्रतादिभि: ।** **यथा हरेर्नामपदैरुदाहृतै-** **स्तदुत्तमश्लोकगुणोपलश्भकम् ॥ ११॥** 

**शब्दार्थ** 

**न—** **नहीं** **; निष्कृतै:—** **प्रायश्चित्त की विधियों द्वारा** **; उदितै:—** **निर्धारित** **; ब्रह्म-वादिभि:—** **मनु जैसे विद्वान पंडितों द्वारा** **;** **तथा—** **उस सीमा तक** **; विशुद्ध्यति—** **शुद्ध हो जाता है** **; अघ-वान्—** **पापी व्यक्ति** **; व्रत-आदिभि:—** **व्रत तथा अन्य अनुष्ठानों** **का पालन करने से** **; यथा—** **जिस तरह** **; हरे:—** **भगवान् हरि का** **; नाम-पदै:—** **नाम के अक्षरों से** **; उदाहृतै:—** **उच्चरित** **;** **तत्—** **वह** **; उत्तमश्लोक—** **पूर्ण पुरुषोत्तम भगवान् के** **; गुण—** **दिव्य गुणों का** **; उपलश्भकम्—** **किसी को स्मरण दिलाते** **हुए।** **.** 

**वैदिक कर्मकाण्डों का पालन करने अथवा प्रायश्चित्त करने से पापी लोग उस तरह से** **शुद्ध नहीं हो पाते जिस तरह एक बार भगवान् हरि के पवित्र नाम का कीर्तन करने से शुद्ध** **बनते हैं। यद्यपि आनुष्ठानिक प्रायश्चित्त मनुष्य को पापफलों से मुक्त कर सकता है, किन्तु** **यह भक्ति को जाग्रत नहीं करता जिस तरह परम भगवान् के नाम का कीर्तन मनुष्य को** **भगवान् के यश, गुण, लक्षण, लीलाओं तथा साज-सामग्री का स्मरण कराता है।** **तात्पर्य :** श्रील विश्वनाथ चक्रवर्ती ठाकुर की टीका है कि भगवान् के कीर्तन का विशेष महत्त्व है, जो कठोर, कठोरतर या कठोरतम पापकर्मों के प्रायश्चित्त के वैदिक कर्मकाण्डों से इसे पृथक् करने वाला है। बीस प्रकार के धाॢमक वाङमय हैं, जो धर्मशाष कहलाते हैं यथा *मनुसंहिता,* *पराशरसंहिता* इत्यादि, किन्तु यहाँ पर इस पर बल दिया गया है कि यद्यपि मनुष्य इन शाषों के धाॢमक सिद्धान्तों का पालन करने से सर्वाधिक पापकर्मों के फलों से मुक्त हो सकता है, किन्तु इनसे पापी व्यक्ति भगवान् की प्रेमाभक्ति की अवस्था तक नहीं पहुँच सकता। दूसरी ओर भगवन्नाम का एक बार भी कीर्तन करने से मनुष्य न केवल बड़े से बड़े पापों के फलों से तुरन्त मुक्त हो जाता है, अपितु यह कीर्तन उसे उत्तमश्लोक पूर्ण पुरुषोत्तम भगवान् की प्रेमाभक्ति करने के पद तक उठाता है। इस तरह मनुष्य भगवान् के स्वरूप, गुण तथा लीलाओं का स्मरण करके उनकी सेवा करता है। श्रील विश्वनाथ चक्रवर्ती ठाकुर बतलाते हैं कि यह सब एकमात्र भगवान् के पवित्र नाम का कीर्तन करने से सश्भव है, क्योंकि भगवान् सर्वशकि्तमान हैं। जिसे वैदिक कर्म-काण्डों को सश्पन्न करके प्राप्त नहीं किया जा सकता उसे भगवान् के पवित्र नाम के जप से सरलता से प्राप्त किया जा सकता है। पवित्र नाम का कीर्तन करने और भावविभोर होकर नाचने की विधि इतनी सरल तथा भव्य है कि एकमात्र इसी का पालन करने से मनुष्य आध्यात्मिक जीवन के सारे लाभ प्राप्त कर सकता है। इसीलिए श्री चैतन्य महाप्रभु घोषित करते हैं— *परं विजयते* *श्रीकृष्णसङ्कीर्तनम्* —श्रीकृष्ण *सङ्कीर्तन* की जय हो! हमने जो संकीर्तन आन्दोलन चलाया है, वह समस्त पापफलों से शुद्ध होने तथा तुरन्त ही आध्यात्मिक जीवन के पद को प्राप्त करने की सर्वोत्तम विधि प्रदान करता है।  