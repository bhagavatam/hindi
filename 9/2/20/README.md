**इति प्रत्युदिता याश्या दूता यात्वा यमान्तिकम् ।** **यमराज्ञे यथा सर्वमाचचक्षुररिन्दम ॥ २१॥** 

**शब्दार्थ** 

**इति—** **इस प्रकार** **; प्रत्युदिता:—** **(विष्णुदूतों द्वारा) उत्तर पाकर** **; याश्या:—** **यमराज के सेवक** **; दूता:—** **दूत** **; यात्वा—** **जाकर** **; यम-अन्तिकम्—** **यमराज के धाम** **; यम-राज्ञे—** **यमराज के पास** **; यथा—** **भलीभाँति** **; सर्वम्—** **सारी बातें** **;** **आचचक्षु:—** **विस्तार से सूचित किया** **; अरिन्दम—** **हे शत्रुओं के दमनकर्ता।** **.** 

**हे राजा परीक्षित! हे समस्त शत्रुओं के दमनकर्ता! जब यमराज के सेवकों ने विष्णुदूतों** **से उत्तर पा लिया, तो वे यमराज के पास गये और जो कुछ घटित हुआ था, सब कह** **सुनाया।** **तात्पर्य :** इस श्लोक में *प्रत्युदित:* शब्द बहुत महत्त्वपूर्ण है। यमदूत इतने शक्तिशाली हैं कि उनके कार्य में कहीं भी कोई बाधा नहीं डाल सकता, किन्तु इस समय वे उस व्यकि्त को यमलोक ले जाने से रोक दिये गये, जिसे वे पापी समझते थे। अत: वे निराश होकर तुरन्त यमराज के पास लौट गये तथा उनको सारी घटना जो घटी थी, वर्णित कर दी।  