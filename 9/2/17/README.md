**अज्ञानादथवा ज्ञानादुत्तमश्लोकनाम यत् ।** **सङ्कीॢततमघं पुंसो दहेदेधो यथानल: ॥ १८॥** 

**शब्दार्थ** 

**अज्ञानात्—** **अज्ञानवश** **; अथवा—** **या** **; ज्ञानात्—** **जानकर** **; उत्तमश्लोक—** **पूर्ण पुरुषोत्तम भगवान् का** **; नाम—** **पवित्रनाम** **;** **यत्—** **जो** **; सङ्कीॢततम्—** **संकीर्तन किया गया** **; अघम्—** **पाप** **; पुंस:—** **मनुष्य का** **; दहेत्—** **जलाकर क्षार कर देता है** **;** **एध:—** **सूखी घास** **; यथा—** **जिस तरह** **; अनल:—** **अग्नि।** **.** 

**जिस तरह अग्नि सूखी घास को जला कर राख कर देती है, उसी तरह भगवन्नाम, चाहे** **वह जाने-अनजाने में उच्चारण किया गया हो, मनुष्य के पापकर्मों के सभी फलों को निश्चित** **रूप से जलाकर राख कर देता है।** **तात्पर्य :** आग अपना काम करती है चाहे उसे कोई अबोध बालक छुये या इसकी शक्ति से परिचित अन्य कोई। उदाहरणार्थ, यदि तिनकों वाले खेत में या सूखी घास में आग लगा दी जाये, चाहे वह किसी ऐसे वृद्ध व्यकि्त द्वारा लगाई जाये जो आग की शकि्त को जानता है या अज्ञानी बालक द्वारा, घास जलकर राख हो जाएगी। इसी तरह हरे कृष्ण मंत्र के कीर्तन की शक्ति को चाहे कोई जानता हो या न भी जानता हो, किन्तु यदि वह पवित्र नाम का कीर्तन करता है, तो समस्त पापफलों से मुक्त हो जायेगा।  