**गुरूणां च लघूनां च गुरूणि च लघूनि च ।** **प्रायश्चित्तानि पापानां ज्ञात्वोक्तानि महॢषभि: ॥ १६॥** 

**शब्दार्थ** 

**गुरूणाम्—** **भारी** **; च—** **तथा** **; लघूनाम्—** **हल्के** **; च—** **तथा** **; गुरूणि—** **भारी** **; च—** **तथा** **; लघूनि—** **हल्के** **; च—** **भी** **;** **प्रायश्चित्तानि—** **प्रायश्चित्त की विधियाँ** **; पापानाम्—** **पापकर्मों की** **; ज्ञात्वा—** **ठीक से जानकर** **; उक्तानि—** **नियत की गई है** **;** **महा-ऋषिभि:—** **बड़े-बड़े ऋषियों द्वारा।** **.** 

**प्राधिकृत विज्ञ पंण्डितों तथा महॢषयों ने बड़ी ही सावधानी के साथ यह पता लगाया है** **कि मनुष्य को भारी से भारी पापों का प्रायश्चित्त करने के लिए प्रायश्चित की भारी विधि का** **तथा हल्के पापों के प्रायश्चित्त के लिए हल्की विधि का प्रयोग करना चाहिए। किन्तु हरे-** **कृष्ण-कीर्तन सारे पापकर्मों के प्रभावों को, चाहे वे भारी हों या हल्के, नष्ट कर देता है।** **तात्पर्य :** इस सन्दर्भ में श्रील विश्वनाथ चक्रवर्ती ठाकुर ने एक घटना का वर्णन किया है, जो तब घटी जब साश्ब को कौरवों के दण्ड से बचाया गया था। साश्ब दुर्योधन की पुत्री से प्रेम हो गया था और चूँकि क्षत्रिय प्रथा के अनुसार क्षत्रिय की कन्या किसी को तब तक नहीं प्रदान की जाती जब तक प्रेमी अपना शौर्य न दिखाए, अत: साश्ब ने उसका अपहरण कर लिया। फलस्वरूप वह कौरवों द्वारा बन्दी बना लिया गया। बाद में जब भगवान् बलराम उसे छुड़ाने आये तो साश्ब की रिहाई को लेकर वाद-विवाद हुआ। चूँकि कोई समझौता नहीं हो पाया, अतएव बलराम ने अपनी शक्ति का प्रदर्शन किया जिससे सारा हस्तिनापुर डगमगाने लगा और ऐसा लगा कि किसी बहुत बड़े भूकश्प से वह विनष्ट हो जायेगा। तब सारा मामला तय हुआ और साश्ब का विवाह दुर्योधन की पुत्री से कर दिया गया। तात्पर्य यह है कि मनुष्य को पूर्ण पुरुषोत्तम भगवान् कृष्ण- बलराम की शरण लेनी चाहिए जिसकी सुरक्षात्मक शक्ति इतनी महान् है कि इसकी तुलना इस जगत में किसी से नहीं की जा सकती। किसी के पापों के फल कितने ही प्रबल क्यों न हों यदि वह हरि, कृष्ण, बलराम या नारायण के नाम का कीर्तन करता है, तो ये पाप तुरन्त नष्ट हो जायेंगे।  