**तेवय एवं प्रतिश्रुत्य विश्वरूपो महातपा: ।** **पौरहित्यं वृतश्चक्रे परमेण समाधिना ॥ ३८॥** 

**शब्दार्थ** 

**श्री-बादरायणि: उवाच—** **श्री शुकदेव गोस्वामी ने कहा** **; तेवय:—** **उन (देवताओं) को** **; एवम्—** **इस प्रकार** **; प्रतिश्रुत्य—** **वचन देकर** **; विश्वरूप:—** **विश्वरूप** **; महा-तपा:—** **महापुरुष** **; पौरहित्यम्—** **पुरोहिती कार्य** **; वृत:—** **उनके द्वारा घिरा** **; चक्रे—** **करने लगे** **; परमेण—** **परम** **; समाधिना—** **मनोयोग से।** **.** 

**श्रीशुकदेव गोस्वामी ने आगे कहा, हे राजन्! देवताओं को यह वचन देकर, चारों ओर** **से देवताओं से घिरे हुए महान् विश्वरूप अत्यन्त उत्साह एवं मनोयोग से आवश्यक पुरोहिती** **कर्म करने लगा।** **तात्पर्य :** *समाधिना* शब्द अत्यन्त महत्त्वपूर्ण है। समाधि का अर्थ है स्थिर मन से पूर्णतया तल्लीन होना। विश्वरूप अत्यन्त विद्वान ब्राह्मण था। उसने न केवल देवताओं की प्रार्थना स्वीकार की वरन् उनकी प्रार्थना को गश्भीरतापूर्वक ग्रहण किया और अविचल चित्त से पुरोहिती कर्म करने लगा। तात्पर्य यह है कि उसने किसी आॢथक लाभ की ²ष्टि से नहीं वरन् देवताओं को लाभ पहुँचाने के लिए पुरोहिताई स्वीकार की। यही पुरोहित का कर्तव्य है। अत: पुरोहित शब्द का तात्पर्य है परिवार का हित करने वाला। *पुर:* शब्द का दूसरा अर्थ परिवार और *हित* का अर्थ कल्याण है। पुर: शब्द का अर्थ है—प्रथम। पुरोहित का प्रथम कर्तव्य है कि वह सभी प्रकार से अपने शिष्यों का आध्यात्मिक तथा आॢथक लाभ सोचे। तभी वह संतुष्ट रहता है। पुरोहित को कभी भी अपने स्वार्थ के लिए वैदिक अनुष्ठान नहीं करना चाहिए।  