**विष्णुपत्नि महामाये महापुरुषलक्षणे ।** **प्रीयेथा मे महाभागे लोकमातर्नमोऽस्तु ते ॥ ६॥** 

**शब्दार्थ** 

**विष्णु-पत्नि—** **हे भगवान् विष्ण की पत्नी** **; महा-माये—** **हे भगवान् विष्णु की शक्ति** **; महा-पुरुष-लक्षणे—** **भगवान् विष्णु** **के गुणों एवं ऐश्वर्यों से युक्त** **; प्रीयेथा:—** **कृपापूर्वक प्रसन्न हों** **; मे—** **मुझ पर** **; महा-भागे—** **हे लक्ष्मी की देवी** **; लोक-** **मात:—** **हे संसार की माता** **; नम:—** **नमस्कार** **; अस्तु—** **हो** **; ते—** **तुमको।** **.** 

**[भगवान् विष्णु को समुचित नमस्कार करने के बाद भक्तों को चाहिए कि वे धन-** **धान्य की देवी लक्ष्मी माता को सादर नमस्कार करें और इस प्रकार से प्रार्थना करें—] हे** **विष्णु-पत्नी, हे भगवान् विष्णु की अंतरंगा शक्ति! आप विष्णु के ही समान श्रेष्ठ हैं क्योंकि** **आपमें भी उनके सारे गुण तथा ऐश्वर्य निहित हैं। हे धन-धान्य की देवी! आप मुझ पर** **कृपालु हों। हे जगन्माता! मैं आपको सादर नमस्कार करता हूँ।** **तात्पर्य :** भगवान् नाना शक्तियों से पूर्ण हैं ( *परास्य शक्तिॢवविधैव श्रूयते* )। चूँकि माता लक्ष्मी भगवान् की बहुमूल्य शक्ति हैं इसलिए उन्हें यहाँ पर *महा-माये* कहकर सश्बोधित किया गया है। ** *माया* शब्द का अर्थ है शक्ति। भगवान् विष्णु अपनी प्रमुख शक्ति के बिना सर्वत्र अपनी शक्ति का प्रदर्शन नहीं कर पाते। कहा गया है *शक्ति शक्तिमान् अभेद* —शक्ति तथा शक्तिमान एक ही हैं अत: माता लक्ष्मी भगवान् विष्णु की नित्य संगिनी हैं, वे दोनों निरन्तर साथ रहते हैं कोई भी भगवान् विष्णु के बिना लक्ष्मी को अपने घर में नहीं रख सकता। यदि कोई ऐसा सोचे तो उसके लिए यह घातक होगा क्योंकि भगवान् की सेवा के बिना लक्ष्मी माया बन जाती है। किन्तु भगवान् विष्णु के संग वे निस्सन्देह परा शक्ति हैं।  