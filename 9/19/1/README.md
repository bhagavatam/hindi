सुनाई तो उन्हें किस प्रकार मुकि्त प्राप्त हुई। भौतिक संसार में अनेकानेक वर्षों तक संभोगादि करने के बाद राजा ययाति को अन्तत: ऐसे भौतिक सुख से वितृष्णा हो गई। जब वे भौतिक भोग से ऊब चुके तो उन्होंने बकरे-बकरी की एक कहानी बनाई जो उनके निजी जीवन पर आधारित थी और इसे अपनी प्रियतमा देवयानी को सुनाया। यह कहानी इस प्रकार है। एक बार जब एक बकरा जंगल में चरने के लिए विविध प्रकार की सब्जियों की तलाश में घूम रहा था तो उसे दैववशात् एक कुँआ मिला जिसके भीतर उसने एक बकरी देखी। वह उस बकरी पर आसक्त हो गया; अतएव उसने किसी तरह से उसे कुएँ से बाहर निकाला और इस तरह वे दोनों मिल गये। उसके बाद एक दिन जब बकरी ने उस बकरे को एक अन्य बकरी के साथ संभोग करते देखा तो वह क्रुद्ध हो उठी और उसने बकरे को त्याग दिया। वह अपने ब्राह्मण मालिक के पास लौट आई और उसने अपने पति के आचरण के विषय में उसे कह सुनाया। ब्राह्मण अत्यन्त क्रुद्ध हुआ और उसने बकरे को शाप दे दिया कि वह संभोग-शक्ति से विहीन हो जाय। तत्पश्चात् बकरे ने ब्राह्मण से क्षमा माँगी तो उसे संभोग-शक्ति फिर से मिल गई। तब बकरा वर्षों तक बकरी के साथ संभोगरत रहा, किन्तु फिर भी वह अतृप्त रहा। यदि कोई कामी तथा लोभी हो तो विश्व का सारा सोना भी उसकी कामेच्छाओं को तृप्त नहीं कर सकता। ये इच्छाएँ अग्नि के समान हैं। यदि कोई प्रज्ज्वलित अग्नि पर घी डाले तो इससे अग्नि बुझने की आशा नहीं की जा सकती। अग्नि बुझाने के लिए कोई दूसरी विधि अपनानी होगी। इसीलिए शाषों का उपदेश है कि बुद्धि से मनुष्य भोगमय जीवन का परित्याग कर दे। जो लोग अल्पज्ञ हैं वे महान् प्रयास के बिना इन्द्रिय-भोग, और वह भी विषय-भोग, नहीं त्याग सकते क्योंकि सुन्दर षी बड़े से बड़े विद्वान को भी मोहित कर लेती है। किन्तु राजा ययाति ने सांसारिक जीवन का परित्याग कर दिया और अपनी सश्पति्त अपने पुत्रों में बाँट दी। सारे भौतिक भोगों का आकर्षण त्याग कर संन्यासी का जीवन ग्रहण करके वह भगवान् की सेवा में दत्तचित्त रहने लगा। इस तरह उसे सिद्धि प्राप्त हो गई। बाद में जब उसकी प्रिय पत्नी देवयानी भ्रमपूर्ण जीवन से मुक्त हुई तो वह भी भगवान् की भक्ति में लग गई।  

**श्रीशुक उवाच** 