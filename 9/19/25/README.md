**स तत्र निर्मुक्तसमस्तसङ्ग** **आत्मानुभूत्या विधुतत्रिलिङ्ग: ।** **परेऽमले ब्रह्मणि वासुदेवे** **लेभे गङ्क्षत भागवतीं प्रतीत: ॥ २५॥** 

**शब्दार्थ** 

**स:—** **महाराज ययाति** **; तत्र—** **ऐसा करके** **; निर्मुक्त—** **तुरन्त मुक्त हो गया** **; समस्त-सङ्ग:—** **सारा कल्मष** **; आत्म-अनुभूत्या—** **अपनी** **स्वाभाविक स्थिति को समझने मात्र से** **; विधुत—** **स्वच्छ** **; त्रि-लिङ्ग:—** **प्रकृति के तीन गुणों (सतोगुण, रजोगुण तथा तमोगुण) से** **उत्पन्न कल्मष** **; परे—** **ब्रह्म में** **; अमले—** **मलरहित** **; ब्रह्मणि—** **परमेश्वर में** **; वासुदेवे—** **भगवान् वासुदेव परम सत्य में** **; लेभे—** **प्राप्त किया** **;** **गतिम्—** **लक्ष्य** **; भागवतीम्—** **भगवान् के पार्षद रूप में** **; प्रतीत:—** **सुप्रसिद्ध।** **.** 

**चूँकि राजा ययाति ने भगवान् वासुदेव के चरणकमलों में पूरी तरह अपने को समॢपत कर दिया** **था अतएव वे प्रकृति के गुणों के सारे कल्मष से मुक्त हो गये। अपने आत्मसाक्षात्कार के कारण वे** **अपने मन को परब्रह्म वासुदेव में स्थिर कर सके और इस तरह अन्तत: उन्हें भगवान् के पार्षद का पद** **प्राप्त हुआ।** **तात्पर्य :** *विधुत्* का अर्थ है 'स्वच्छÓ और यह अत्यन्त महत्त्वपूर्ण है। इस जगत में प्रत्येक प्राणी कल्मषग्रस्त है ( *कारणं गुणसंगोऽस्य* )। क्योंकि हम भौतिक अवस्था में हैं, इस जगत में हम सतोगुण या रजोगुण या तमोगुण से कलुषित होते हैं। यदि कोई सतोगुण के कारण योग्य ब्राह्मण बन भी जाय तो भी वह भौतिक ²ष्टि से कल्मषग्रस्त ही रहता है। उसे सतोगुण पार करके *शुद्ध सत्त्व* पद प्राप्त करना होता है। तभी वह *विधुत-त्रिङ्क्षलग* होता है अर्थात् तीनों गुणों से उत्पन्न कल्मष से स्वच्छ बनता है। यह कृष्ण की कृपा से ही सश्भव है। जैसा कि *श्रीमद्भागवत* में (१.२.१७) कहा गया है— *शृण्वतां स्वकथा: कृष्ण: पुण्यश्रवणकीर्तन:।* *हृद्यन्त:स्थो ह्यभद्राणि विधुनोति सुहृत्सताम्॥* ''भगवान् श्रीकृष्ण जो कि हर एक के हृदय में परमात्मास्वरूप स्थित हैं और सच्चे भक्त का उपकार करने वाले हैं, उस भक्त के हृदय की भौतिक भोग की इच्छा को मिटा देते हैं जो उनके उन सन्देशों को सुनने के लिए उत्सुक है जो ठीक से सुनने और उच्चरित होने पर स्वयं वैभवशाली होते हैं।ÓÓ जो व्यक्ति *श्रीमद्भागवत* या *भगवद्गीता* से कृष्ण के शब्दों को सुनकर पूर्णतया कृष्णभक्त बनने का प्रयास करता है उसके हृदय से निश्चित रूप से सारा मल दूर हो जाता है। चैतन्य महाप्रभु भी कहते हैं— *चेतोदर्पणमार्जनम्* — भगवान् की महिमा का श्रवण तथा कीर्तन करने से हृदय में जमा सारा मल धुल जाता है। ज्योंही मनुष्य भौतिक कल्मष के मल से मुक्त हो जाता है, जैसा कि महाराज ययाति हुए, तो उसे भगवान् के पार्षद का मूलपद प्राप्त हो जाता है। यह स्वरूपसिद्धि कहलाती है।  