**नमस्तुवयं भगवते वासुदेवाय वेधसे ।** **सर्वभूताधिवासाय शान्ताय बृहते नम: ॥ २९॥** 

**शब्दार्थ** 

**नम:—** **नमस्कार करती हूँ** **; तुवयम्—** **तुमको** **; भगवते—** **भगवान्** **; वासुदेवाय—** **वासुदेव को** **; वेधसे—** **स्रष्टा** **; सर्व-भूत-अधिवासाय—** **सर्वव्यापी (प्रत्येक जीव के हृदय में तथा प्रत्येक अणु में भी)** **; शान्ताय—** **शान्त, मानो पूर्णतया निष्क्रिय हो** **; बृहते—** **सबों में** **विशालतम** **; नम:—** **नमस्कार करती हूँ।** **.** 

**हे भगवान् वासुदेव, हे पूर्ण पुरुषोत्तम परमेश्वर, आप समस्त विराट जगत के स्रष्टा हैं। आप सबों** **के हृदय में परमात्मा रूप में निवास करते हैं और सूक्ष्मतम से सूक्ष्मतर होते हुए भी बृहत्तम से बृहत्तर** **हैं तथा सर्वव्यापक हैं। आप परम शान्त लगते हैं मानो आपको कुछ करना-धरना न हो लेकिन ऐसा** **आपके सर्वव्यापक स्वभाव एवं सर्व ऐश्वर्य से पूर्ण होने के कारण है। अतएव मैं आपको सादर** **नमस्कार करती हूँ।** **तात्पर्य :** यहाँ पर इस बात का वर्णन किया गया है कि अपने महान् पति के अनुग्रह से देवयानी किस तरह स्वरूपसिद्ध बन सकी। ऐसे साक्षात्कार का वर्णन करना भक्ति सश्पन्न करने की दूसरी विधि है। *श्रवणं कीर्तनं विष्णो: स्मरणं पादसेवनम्।* *अर्चनं वन्दनं दास्यं सलयमात्मनिवेदनम्।* ''भगवान् विष्णु के पवित्र नाम, रूप, गुण, साज-सामान तथा लीलाओं को सुनना और उनका कीर्तन करना, उनका स्मरण करना, भगवान् के चरणकमलों की सेवा करना, भगवान् की पूजा करना, प्रार्थना करना, उनका दास बनना, उन्हें अपना सर्वश्रेष्ठ मित्र मानना तथा उन्हें सर्वस्व अॢपत करना—शुद्ध भक्ति की ये नौ विधियाँ हैं। ( *भागवत* ७.५.२३)। इनमें से *श्रवणं कीर्तनं* विशेष रूप से महत्त्वपूर्ण हैं। अपने पति से भगवान् वासुदेव की महानता के विषय में श्रवण करके देवयानी निश्चित रूप से आश्वस्त हो गई और उसने भगवान् के चरणकमलों में अपने को समॢपत कर दिया ( *ú नमो भगवते वासुदेवाय* )। यही ज्ञान है *बहूनां* *जन्मनामन्ते ज्ञानवान्मां प्रपद्यते।* भगवान् वासुदेव की शरणागति जन्मजन्मातंरों तक उनके विषय में श्रवण करने का परिणाम होती है। ज्योंही मनुष्य भगवान् वासुदेव की शरण में चला जाता है त्योंही वह मुक्त हो जाता है। देवयानी अपने महान् पति महाराज ययाति की संगति से शुद्ध हो गई, उसने भक्तियोग ग्रहण किया और इस तरह वह मोक्ष को प्राप्त हुई। इस तरह *श्रीमद्भागवत* के नवम स्कन्ध के अन्तर्गत ''राजा ययाति को मुक्ति-लाभÓÓ नामक उन्नीसवें अध्याय के भक्तिवेदान्त तात्पर्य पूर्ण हुए। 