**तेवयस्तस्यां समभवद्दक्ष: प्राचेतस: किल ।** **यस्य प्रजाविसर्गेण लोका आपूरिताषय: ॥ १७॥** 

**शब्दार्थ** 

**तेवय:—** **सारे प्रचेताओं से** **; तस्याम्—** **उसमें** **; समभवत्—** **उत्पन्न हुआ** **; दक्ष:—** **दक्ष, सन्तान उत्पन्न करने में दक्ष** **; प्राचेतस:—** **प्रचेताओं का पुत्र** **; किल—** **निस्सन्देह** **; यस्य—** **जिसका** **; प्रजा-विसर्गेण—** **जीवों की उत्पत्ति द्वारा** **; लोका:—** **जगत** **;** **आपूरिता:—** **पूरित** **; त्रय:—** **तीनों।** **.** 

**उस लड़की के गर्भ से प्रचेताओं ने दक्ष नामक एक पुत्र उत्पन्न किया जिसने तीनों लोकों** **को जीवों से भर दिया।** **तात्पर्य :** दक्ष सर्वप्रथम स्वायंभुव मनु के शासनकाल में जन्मे थे, किन्तु शिवजी का अपमान करने के कारण उनके असली सिर के स्थान पर बकरे का सिर लगाकर उन्हें दण्ड दिया गया था। इस तरह अपमानित होकर उन्हें वह शरीर त्यागना पड़ा था और छठे मन्वन्तर में, जो चाक्षुष मन्वन्तर कहलाता है, वे मारिषा के गर्भ से दक्ष के रूप में उत्पन्न हुए। इस सन्दर्भ में श्रील विश्वनाथ चक्रवर्ती ठाकुर ने निश्नलिखित श्लोक उद्धृत किया है— *चाक्षुषे त्वन्तरे प्राप्ते प्राक्सर्गे कालविद्रुते।* *य: ससर्ज प्रजा इष्टा: स दक्षो दैवचोदित:॥* ''उसका पहले का शरीर नष्ट कर दिया गया था, किन्तु उसी दक्ष ने, परम इच्छा की प्रेरणा से चाक्षुष मन्वन्तर में सभी इच्छित जीवों को उत्पन्न किया।ÓÓ ( *भागवत ४.३०.४९* )। इस तरह दक्ष को अपना पहले का ऐश्वर्य प्राप्त हो गया और उसने करोड़ों सन्तानें उत्पन्न कीं जिनसे तीनों लोक पूरित हो गये।  