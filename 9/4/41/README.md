**तपो मे हृदयं ब्रह्मंस्तनुॢवद्या क्रियाकृति: ।** **अङ्गानि क्रतवो जाता धर्म आत्मासव: सुरा: ॥ ४६॥** 

**शब्दार्थ** 

**तप:—** **मन का नियंत्रण, योग तथा ध्यान जैसी तपस्याएँ** **; मे—** **मेरा** **; हृदयम्—** **हृदय** **; ब्रह्मन्—** **हे ब्राह्मण** **; तनु:—** **शरीर** **;** **विद्या—** **वैदिक शाषों से प्राप्त ज्ञान** **; क्रिया—** **आध्यात्मिक कार्य** **; आकृति:—** **स्वरूप** **; अङ्गानि—** **शरीर के अंग** **; क्रतव:—** **वैदिक वाङ्मय में उल्लिखित कर्मकाण्ड तथा यज्ञ** **; जाता:—** **पूर्ण किये गये** **; धर्म:—** **कर्मकाण्ड सश्पन्न करने के लिए** **धाॢमक सिद्धान्त** **; आत्मा—** **मेरी आत्मा** **; असव:—** **प्राणवायु** **; सुरा:—** **देवता जो भौतिक जगत के विभिन्न विभागों में मेरे** **आदेशों को लागू करते हैं।** **.** 

**हे ब्राह्मण! ध्यान रूप में तपस्या ही मेरा हृदय है, स्तुतियों तथा मंत्रों के रूप में वैदिक** **ज्ञान ही मेरा शरीर है और आध्यात्मिक कार्य तथा आनन्दानुभूतियां ही मेरा वास्तविक स्वरूप** **है। उचित रीति से सश्पन्न हुए कर्मकाण्ड तथा यज्ञ मेरे शरीर के विविध अंग हैं; पुण्य या** **आध्यात्मिक कार्यों से उत्पन्न अ²श्य सौभाग्य मेरा मन है और विविध विभागों में मेरे आदेशों** **को लागू करने वाले देवता मेरे जीवन तथा आत्मा हैं।** **तात्पर्य :** कभी-कभी नास्तिक लोग तर्क करते हैं कि ईश्वर हमें आँखों से नहीं दिखते, इसलिए वे ईश्वर में विश्वास नहीं करते। उनके लिए भगवान् यहाँ पर ऐसी विधि बता रहे हैं जिससे वे ईश्वर को उनके निराकार रूप में देख सकते हैं। बुद्धिमान लोग ईश्वर को साकार रूप में देख सकते हैं जैसा कि शाषों में बतलाया गया है, किन्तु यदि कोई व्यकि्त ईश्वर का दर्शन करने के लिए आतुर है, वह उन्हें आमने-सामने देखना चाहता है, तो वह इस वर्णन के माध्यम में भगवान् को देख सकता है, जिसमें उनके शरीर के विविध आन्तरिक तथा बाह्य अंगों का चित्रण हुआ है। आध्यात्मिक जीवन का पहला सिद्धान्त है तपस्या में लगना अर्थात् भौतिक कार्यकलापों से मुख मोडऩा। इसके बाद आध्यात्मिक कार्य आते हैं यथा वैदिक यज्ञ करना, वैदिक ज्ञान का अध्ययन, भगवान् का ध्यान तथा हरे कृष्ण महामंत्र का कीर्तन । मनुष्य को चाहिए कि देवताओं का भी सश्मान करे और यह समझे कि वे किस तरह स्थित हैं, किस तरह कार्य करते हैं तथा इस भौतिक जगत के विभिन्न विभागों के कार्यों का किस तरह प्रबन्ध करते हैं। इस तरह मनुष्य देख सकता है कि ईश्वर किस तरह विद्यमान है और भगवान् की उपस्थिति के फलस्वरूप किस तरह हर वस्तु की समुचित व्यवस्था होती है। जैसाकि भगवान् ने *भगवद्गीता* (९.१०) में कहा है— *मयाध्यक्षेण प्रकृति: सूयते सचराचरम्।* *हेतुनानेन कौन्तेय जगद्विपरिवर्तते॥* ''हे कुन्तीपुत्र! यह भौतिक प्रकृति मेरी अध्यक्षता में कार्य करती है, जिससे सारे चर तथा अचर प्राणी उत्पन्न होते हैं। उसके शासन के द्वारा यह जगत बारश्बार सृजित और विनष्ट होता रहता है।ÓÓ यदि कोई व्यक्ति भगवान् को देखने में अक्षम है, यद्यपि वे अपने विभिन्न अवतारों में कृष्ण रूप में वर्तमान हैं, तो वह भौतिक प्रकृति के कार्यकलापों को देखकर वेदों में दिये गये निर्देशों के अनुसार भगवान् के निॢवशेष रूप को देख सकता है। वैदिक आदेशों के अन्तर्गत किया गया कोई भी कार्य धर्म कहलाता है जैसाकि यमदूतों ने वर्णन किया है ( *भागवत* ६.१.४०)— *वेदप्रणिहितो धर्मो ह्यधर्मस्तद्विपर्यय:।* *वेदो नारायण: साक्षात् स्वयश्भूरिति शुश्रुम॥* ''जो वेदों में निर्धारित हुआ है, वह धर्म है और इसका उल्टा अधर्म है। वेद प्रत्यक्ष भगवान् नारायण हैं तथा स्वत: उत्पन्न हैं। ऐसा हमने यमराज से सुना है।ÓÓ *इस सश्बन्ध में श्रील मध्वाचार्य की टिप्पणी है—* *तपोऽभिमानी रुद्रस्तु विष्णोर्हृदयामाश्रित:।* *विद्या रूपा तथैवोमा विष्णोस्तनुमुपाश्रिता॥* *शृंगाराद्याकृतिगत: क्रियात्मा पाकशासन:।* *अंगेषु क्रतव: सर्वे मध्यदेहे च धर्मराट्।* *प्राणो वायुश्चित्तगतो ब्रह्माद्या: स्वेषु देवता:॥* विभिन्न देवता पूर्ण पुरुषोत्तम भगवान् के संरक्षण में कार्य करते हैं और अपने विविध कार्यों के अनुसार उनके भिन्न-भिन्न नाम पड़े हैं।  