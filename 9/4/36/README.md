**न किञ्चनोदीरयितुमशकत्तीव्रया मुदा ।** **आपूरितमनोद्वारैह्र्रदिन्य इव निर्झरै: ॥ ४१॥** 

**शब्दार्थ** 

**न—** **नहीं** **; किञ्चन—** **कोई वस्तु** **; उदीरयितुम्—** **कहने के लिए** **; अशकत्—** **समर्थ था** **; तीव्रया—** **अत्यधिक** **; मुदा—** **सुख** **;** **आपूरित—** **भरा हुआ** **; मन:-द्वारै:—** **इन्द्रियों के द्वारा** **; ह्रदिन्य:—** **नदियों** **; इव—** **स²श** **; निर्झरै:—** **पर्वत से मूसलाधार वर्षा** **द्वारा।** **.** 

**जिस तरह पर्वत से प्रवाहित होने वाले जल से नदियाँ भर जाती हैं उसी तरह दक्ष की** **सारी इन्द्रियाँ प्रसन्नता से पूरित हो गईं। अत्यधिक सुख के कारण दक्ष कुछ भी नहीं कह** **सके, अपितु भूमि पर पड़े रहे।** **तात्पर्य :** जब कोई व्यक्ति वास्तव में भगवान् की अनुभूति करता है या दर्शन करता है, तो वह पूर्ण सुख से पूरित हो जाता है। उदाहरणार्थ, जब ध्रुव महाराज ने भगवान् को अपने समक्ष देखा तो उन्होंने कहा *स्वामिन् कृतार्थोऽस्मि वरं न याचे* —हे प्रभु! मुझे आपसे कुछ भी नहीं माँगना है। अब मैं पूर्णतया तुष्ट हूँ। इसी तरह जब दक्ष प्रजापति ने अपने समक्ष भगवान् को देखा तो वे भूमि पर दण्ड के समान लेट गये और किसी वस्तु के लिए कहने या माँगने में असमर्थ हो गये।  