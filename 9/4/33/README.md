**य: प्राकृतैज्र्ञानपथैर्जनानां** **यथाशयं देहगतो विभाति ।** **यथानिल: पाॢथवमाश्रितो गुणं** **स ईश्वरो मे कुरुतां मनोरथम् ॥ ३४॥** 

**शब्दार्थ** 

**य:—** **जो** **; प्राकृतै:—** **निश्न श्रेणी के** **; ज्ञान-पथै:—** **पूजा के मार्गों द्वारा** **; जनानाम्—** **जीवों के** **; यथा-आशयम्—** **इच्छा के** **अनुसार** **; देह-गत:—** **हृदय के भीतर स्थित** **; विभाति—** **प्रकट होता है** **; यथा—** **जिस तरह** **; अनिल:—** **वायु** **; पाॢथवम्—** **पृथ्वी का** **; आश्रित:—** **प्राप्त करते हुए** **; गुणम्—** **गुण (गंध तथा रंग इत्यादि)** **; स:—** **वह** **; ईश्वर:—** **भगवान्** **; मे—** **मेरा** **;** **कुरुताम्—** **पूरा करे** **; मनोरथम्—** **(भक्ति के लिए) इच्छा।** **.** 

**जिस तरह वायु भौतिक तत्त्वों के विविध गुण यथा फूल की गंध या वायु में धूल के** **मिश्रण से उत्पन्न विभिन्न रंग अपने साथ ले जाती है, उसी तरह भगवान् मनुष्य की इच्छाओं** **के अनुसार पूजा की निश्नतर प्रणालियों के माध्यम से प्रकट होते हैं, यद्यपि वे देवताओं के** **रूप में प्रकट होते हैं, अपने आदि रूप में नहीं। तो इन अन्य रूपों का क्या लाभ है? ऐसे** **आदि भगवान् मेरी इच्छाएँ परिपूर्ण करें।** **तात्पर्य :** निॢवशेषवादी कल्पना करते हैं कि विभिन्न देवता भगवान् के रूप हैं। उदाहरणार्थ, मायावादी पाँच देवताओं ( *पञ्चोपासना* ) की पूजा करते हैं। वे वास्तव में भगवान् के रूप में विश्वास नहीं करते, किन्तु पूजा के निमित्त वे किसी रूप को ईश्वर मान लेते हैं। सामान्यतया वे विष्णु का रूप, शिव का रूप, गणेश, सूर्यदेव तथा दुर्गा के रूपों की कल्पना करते हैं। यही *पञ्चोपासना*  कहलाती हैं। किन्तु दक्ष किसी काल्पनिक रूप की नहीं, अपितु भगवान् कृष्ण के परम रूप की पूजा करना चाहते थे। इस सन्दर्भ में श्रील विश्वनाथ चक्रवर्ती ठाकुर भगवान् तथा एक सामान्य जीव के अन्तर का वर्णन करते हैं। जैसाकि पिछले किसी श्लोक में इंगित किया जा चुका है— *सर्वं पुमान् वेद गुणांश्च* *तज्ज्ञो न वेद सर्वज्ञमनन्तमीडे* —सर्वशक्तिमान भगवान् हर बात जानते हैं, किन्तु जीव वास्तव में भगवान् को नहीं जानता। जैसाकि कृष्ण ने *भगवद्गीता* में कहा है ''मैं सब कुछ जानता हूँ, किन्तु कोई भी मुझे नहीं जानता।ÓÓ भगवान् तथा सामान्य जीव में यही अन्तर है। *श्रीमद्भागवत* में एक स्तुति में महारानी कुन्ती कहती हैं—''हे प्रभु! आप भीतर तथा बाहर विद्यमान हैं, फिर भी कोई आपको देख नहीं सकता।ÓÓ बद्धात्मा ज्ञान अथवा कल्पना से भगवान् को नहीं समझ सकता। इसलिए मनुष्य को भगवत्कृपा से भगवान् को जानना चाहिए। वे अपने को प्रकट करते हैं, किन्तु वे कल्पना द्वारा नहीं समझे जा सकते। *श्रीमद्भागवत* (१०.१४.२९) में कहा गया है— *अथापि ते देव पदाश्बुजद्वय प्रसादलेशानुगृहीत एव हि।* *जानाति तत्त्वं भगवन्महिश्नो न चान्य एकोऽपि चिरं विचिन्वन्॥* ''हे प्रभु! यदि किसी को आपके चरणकमलों की कृपा का लेशांश भी प्राप्त हो जाये तो वह आपकी महानता को समझ सकता है। पर जो लोग भगवान् को समझने के लिए कल्पना करते हैं, वे आपको नहीं जान पाते, भले ही वे अनेक वर्षों तक वेदों का अध्ययन क्यों न करते रहें।ÓÓ यह शाष का निर्णय है। एक सामान्य व्यक्ति बहुत बड़ा दार्शनिक हो सकता है और यह कल्पना कर सकता है कि परम सत्य क्या है, उसका रूप क्या है और वह कहाँ पर विद्यमान है, किन्तु वह इन सत्यों को समझ नहीं सकता। *सेवोन्मुखे हि जिह्वादौ स्वयमेव स्फुरत्यद:।* केवल भक्ति के द्वारा मनुष्य भगवान् को समझ सकता है। इसकी व्यालयां स्वयं भगवान् ने *भगवद्गीता* (१८.५५) में की है। *भक्त्या मामभिजानाति यावान्यश्चास्मि तत्त्वत:* —एकमात्र भक्ति से भगवान् को यथारूप में जाना जा सकता है। अज्ञानी लोग भगवान् के रूप के विषय में कल्पना करना या उनके रूप को गढऩा चाहते हैं, किन्तु भक्तगण वास्तविक भगवान् की पूजा करना चाहते हैं। इसलिए दक्ष स्तुति करते हैं ''कोई चाहे आपको साकार, निॢवशेष या काल्पनिक सोचे, किन्तु मैं आपसे प्रार्थना करना चाहता हूँ कि वास्तव में आप जिस रूप में हैं उसी रूप में दर्शन पाने की मेरी इच्छा पूरी करें।ÓÓ श्रील विश्वनाथ चक्रवर्ती ठाकुर टीका करते हैं कि यह श्लोक विशेषतया उन निॢवशेषवादियों के लिए हैं, जो यह सोचते हैं कि वे स्वयं ब्रह्म हैं, क्योंकि जीव तथा ईश्वर में कोई भेद नहीं है। मायावादी दार्शनिक सोचता है कि केवल एक परम सत्य है और वह भी वही परम सत्य है। वस्ततु: यह ज्ञान नहीं, अपितु मूर्खता है और यह श्लोक विशेषरूप से ऐसे मूर्ख लोगों के निमित्त है जिनके ज्ञान को माया ने हर लिया है ( *माययापहृत ज्ञाना:* )। विश्वनाथ चक्रवर्ती ठाकुर कहते हैं कि ऐसे *ज्ञानीमानिन:* लोग अपने को बहुत बढ़ा-चढ़ा मानते हैं, लेकिन वास्तव में वे अज्ञानी होते हैं। इस श्लोक के विषय में श्रील मध्वाचार्य कहते हैं— *स्वदेहस्थं हङ्क्षर प्राहुरधमा जीवमेव तु।* *मध्यमाश्चाप्यनिर्णीतं जीवाद् भिन्नं जनार्दनम्॥* मनुष्य तीन तरह के होते हैं— *अधम, मध्यम* तथा *उत्तम* । अधम सोचते हैं कि ईश्वर तथा जीव में कोई अन्तर नहीं है, सिवाय इसके कि जीव उपाधियों के अधीन है, जबकि परब्रह्म के कोई उपाधि नहीं होती। उनके मत से ज्योंही भौतिक शरीर की उपाधियाँ विलीन हो जाती हैं जीव ब्रह्म से मिल जाता है। वे *घटाकाश-पटाकाश* का तर्क देते हैं जिसमें शरीर की उपमा उस घट (बर्तन) से दी जाती है, जिसके भीतर तथा बाहर आकाश है। जब यह घट टूटता है, तो भीतर का आकाश बाहरी आकाश से एकाकार हो जाता है, अत: निॢवशेषवादी कहते हैं कि जीव ब्रह्म से एकाकार हो जाता है। यह उनका तर्क है, किन्तु श्रील मध्वाचार्य कहते हैं कि ऐसा तर्क अधम लोग प्रस्तुत करते हैं। दूसरी श्रेणी (मध्यम) के लोग यह निश्चित नहीं कर पाते कि ब्रह्म का वास्तविक स्वरूप क्या है, किन्तु वे यह मानते हैं कि ऐसा ब्रह्म है, जो सामान्य जीव के कार्यों का नियंत्रण करता है। ऐसे दार्शनिक सामान्य माने जाते हैं। किन्तु सर्वश्रेष्ठ वे हैं, जो परमेश्वर को समझते हैं ( *सच्चिदानन्दविग्रह* )। *पूर्णानन्दादिगुणकं सर्वजीव विलक्षणम्* —उनका स्वरूप पूर्णरूपेण आध्यात्मिक, आनन्द से पूर्ण तथा बद्धात्मा या किसी अन्य जीव से सर्वथा भिन्न है। *उत्तमास्तु हङ्क्षर* *प्राहुस्तारतवयेन तेषुच* —ऐसे दार्शनिक सर्वश्रेष्ठ हैं, क्योंकि वे जानते हैं कि भगवान् विभिन्न भौतिक गुणों वाले पूजकों के समक्ष भिन्न-भिन्न रूपों में अपने को प्रकट करते हैं। वे जानते हैं कि तीन करोड़ तीस लाख देवता बद्धात्मा को यह आश्वस्त करने के लिए कि एक परम शकि्त है और वे उसे इनमें से किसी एक को देवता को पूजने के लिए प्रेरित करने के लिए हैं, जिससे वह भक्तों की संगति से यह समझ सके कि कृष्ण भगवान् हैं। जैसा कि *भगवद्गीता* में भगवान् कृष्ण कहते हैं— *मत्त: परतरं नान्यत् किञ्चिदस्ति धनञ्जय* —मुझसे श्रेष्ठ कोई सत्य नहीं। *अहं आदिॢह देवानाम्* — मैं सारे देवताओं का उद्गम हूँ। *अहं सर्वस्य प्रभव:* —मैं सबों से, यहाँ तक कि ब्रह्मा, शिव तथा अन्य देवताओं से भी श्रेष्ठ हूँ। ये सब शाष के निष्कर्ष हैं और जो व्यक्ति इन निष्कर्षों को स्वीकार करता है उसे उच्चकोटि का दार्शनिक माना जाना चाहिए। ऐसा दार्शनिक जानता है कि भगवान् देवताओं के स्वामी हैं ( *देवदेवेश्वरं सूत्रमानन्दं प्राणवेदिन:* )।  

**श्रीशुक उवाच** 