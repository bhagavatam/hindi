**य: समुत्पतितं देह आकाशान्मन्युमुल्बणम् ।** **आत्मजिज्ञासया यच्छेत्स गुणानतिवर्तते ॥ १४॥** 

**शब्दार्थ** 

**य:—** **जो कोई** **; समुत्पतितम्—** **सहसा जाग्रत हुआ** **; देहे—** **शरीर में** **; आकाशात्—** **आकाश से** **; मन्युम्—** **क्रोध** **; उल्बणम्—** **शक्तिशाली** **; आत्म-जिज्ञासया—** **आध्यात्मिक या आत्म-साक्षात्कार के प्रति पूछताछ से** **; यच्छेत्—** **दमन करता है** **; स:—** **वह व्यक्ति** **; गुणान्—** **भौतिक प्रकृति के गुणों को** **; अतिवर्तते—** **लाँघ जाता है।** **.** 

**जो व्यक्ति आत्म-साक्षात्कार की जिज्ञासा करता है और इस तरह अपने शक्तिशाली** **क्रोध को—जो शरीर में सहसा जाग्रत हो जाता है, मानों आकाश से गिरा हो उसे दबाता है,** **वह भौतिक प्रकृति के गुणों को लाँघ जाता है।** **तात्पर्य :** जब कोई क्रुद्ध होता है, तो वह अपने आपको तथा अपनी स्थिति को भूल जाता है, किन्तु यदि वह अपनी स्थिति पर ज्ञान द्वारा विचार करता है, तो वह प्रकृति के गुणों को लाँघ जाता है। मनुष्य सदा से कामेच्छाओं, क्रोध, लोभ, मोह, ईष्र्या इत्यादि का दास रहा है, किन्तु यदि वह आध्यात्मिक प्रगति में पर्याप्त बल प्राप्त कर लेता है, तो वह उनको वश में कर सकता है। जो व्यक्ति ऐसा नियंत्रण कर लेता है, वह सदैव दिव्य पद पर स्थित रहेगा और भौतिक गुणों द्वारा अस्पृश्य रहेगा। ऐसा तभी सश्भव है जब वह पूरी तरह भगवान् की सेवा में लगा रहे। जैसा कि ** *भगवद्गीता* (१४.२६) में भगवान् कहते हैं— *मां चयोऽव्यभिचारेण भक्तियोगेन सेवते।* *स गुणान्समतीत्यैतान् ब्रह्मभूयाय कल्पते॥* ''जो समस्त परिस्थितियों में एकान्त भाव से पूर्ण भक्ति में प्रवृत्त होता है और नीचे नहीं गिरता है, वह तुरन्त ही प्रकृति के गुणों को लाँघ जाता है और इस प्रकार ब्रह्म के स्तर (पद) तक पहुँच जाता है।ÓÓ मनुष्य को भक्ति में लगाकर कृष्णभावनामृत आन्दोलन उसे क्रोध, लोभ, काम, द्वेष इत्यादि से सदा परे रखता है। मनुष्य को भक्तिमय सेवा करनी चाहिए, अन्यथा वह प्रकृति के गुणों का शिकार बनता रहेगा।  