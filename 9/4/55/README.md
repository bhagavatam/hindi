**ये दारागारपुत्राप्तप्राणान्वित्तमिमं परम् ।** **हित्वा मां शरणं याता: कथं तांस्त्यक्तुमुत्सहे ॥ ६५॥** 

शब्दार्थ **** 

**ये—** **जो भक्त** **; दार—** **पत्नी** **; अगार—** **घर** **; पुत्र—** **लड़के, बच्चे** **; आप्त—** **सश्बन्धी समाज** **; प्राणान्—** **यहाँ तक कि प्राण भी** **; वित्तम्—** **सश्पत्ति** **; इमम्—** **ये सब** **; परम्—** **स्वर्गलोक को जाना या ब्रह्म से एकाकार होना** **; हित्वा—** **त्यागकर (ये सब आकांक्षाएँ और सश्पत्ति)** **;** **माम्—** **मुझको (मेरी)** **; शरणम्—** **शरण में** **; याता:—** **ग्रहण करके** **; कथम्—** **कैसे** **; तान्—** **ऐसे पुरुषों को** **; त्यक्तुम्—** **त्यागने के लिए** **;** **उत्सहे—** **मैं किस तरह उत्साहित हो सकता हूँ (जो सश्भव नहीं है)।** **.** 

**चूँकि शुद्ध भक्तगण इस जीवन में या अगले जीवन में किसी भौतिक उन्नति की इच्छा से रहित** **होकर अपने घर, पत्नियों, बच्चों, सश्बन्धियों, धन और यहाँ तक कि अपने जीवन का भी परित्याग,** **मात्र मेरी सेवा करने के लिए, करते हैं तो मैं ऐसे भक्तों को कभी भी किस तरह छोड़ सकता हूँ?** **तात्पर्य :** भगवान् की पूजा *ब्रह्मण्यदेवाय गोब्राह्मण हिताय च* शब्दों से की जाती है। इस तरह वे ब्राह्मणों के हितैषी हैं। दुर्वासा मुनि निस्सन्देह, महान् ब्राह्मण थे, किन्तु अभक्त होने के कारण वे भकि्त के लिए सर्वस्व अॢपत नहीं कर सकते थे। वस्तुत: महान् योगीजन स्वार्थी होते हैं। इसका प्रमाण यह है कि जब दुर्वासा मुनि ने महाराज अश्बरीष को मारने के लिए असुर उत्पन्न किया तो राजा भगवान् की प्रार्थना करते हुए और उन्हीं पर पूर्णत: आश्रित रहते हुए अपने स्थान पर खड़े रहे, किन्तु जब भगवान् की इच्छानुसार सुदर्शनचक्र ने दुर्वासा मुनि का पीछा करना शुरू किया तो वे इतने व्याकुल हो उठे कि सारे विश्व के कोने-कोने में शरण पाने के लिए भागते फिरे। अन्तत: प्राणों के भय से वे ब्रह्माजी, शिवजी तथा अन्त में भगवान् के पास गये। उन्हें अपने शरीर से इतना मोह था कि वे एक वैष्णव के शरीर का विनाश करना चाह रहे थे। इसलिए उनकी बुद्धि ठीक नहीं थी और ऐसा बुद्धिहीन व्यक्ति भला किस तरह भगवान् द्वारा उबारा जा सकता है? भगवान् उन भक्तों को निश्चित रूप से संरक्षण प्रदान करते हैं जो उनकी सेवा करने के लिए अपना सर्वस्व त्याग देते हैं। इस श्लोक में दूसरी बात यह कही गई है कि *दारागार पुत्राप्त* अर्थात् घर, पत्नी, सन्तान, मैत्री, समाज तथा प्रेम के प्रति अनुरक्ति होने से भगवान् की कृपा नहीं प्राप्त की जा सकती। जो व्यक्ति भौतिक सुख के लिए चूल्हा-चक्की से लिप्त रहना चाहता है वह शुद्धभक्त नहीं हो सकता। कभी-कभी शुद्ध भक्त में भी पत्नी, सन्तान तथा घर के लिए आकर्षण हो सकता है, किन्तु यदि उसी के साथ वह अपनी शकि्तभर भगवान् की सेवा करना चाहता है तो भगवान् ऐसे भक्त के लिए विशेष प्रबन्ध करते हैं—वे उसकी झूठी आसक्ति की वस्तुओं को छीन लेते हैं और इस तरह उसे उसकी पत्नी, घर, बच्चे, मित्र इत्यादि की आसक्ति से मुक्त कर देते हैं। भक्त को अपने धाम वापस बुलाने के लिए उन पर यह विशेष कृपा है।  