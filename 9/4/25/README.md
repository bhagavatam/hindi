**देहोऽसवोऽक्षा मनवो भूतमात्रा-** **मात्मानमन्यं च विदु: परं यत् ।** **सर्वं पुमान्वेद गुणांश्च तज्ज्ञो** **न वेद सर्वज्ञमनन्तमीडे ॥ २५॥** 

**शब्दार्थ** 

**देह:—** **यह शरीर** **; असव:—** **प्राण वायु** **; अक्षा:—** **विभिन्न इन्द्रियाँ** **; मनव:—** **मन, ज्ञान, बुद्धि तथा अहंकार** **; भूत-मात्राम्—** **पाँच स्थूल तत्त्व तथा पाँच इन्द्रिय-विषय (रूप, स्वाद, ध्वनि इत्यादि)** **; आत्मानम्—** **अपने आप** **; अन्यम्—** **अन्य** **; च—** **तथा** **; विदु:—** **जानते हैं** **; परम्—** **परे** **; यत्—** **जो** **; सर्वम्—** **हर वस्तु** **; पुमान्—** **जीव** **; वेद—** **जानता है** **; गुणान्—** **प्रकृति के** **गुणों को** **; च—** **तथा** **; तत्-ज्ञ:—** **उन वस्तुओं को जानने वाला** **; न—** **नहीं** **; वेद—** **जानता है** **; सर्व-ज्ञम्—** **सर्वज्ञ को** **;** **अनन्तम्—** **असीम** **; ईडे—** **मैं सादर नमस्कार करता हूँ।** **.** 

**केवल पदार्थ होने के कारण शरीर, प्राण वायु, बाह्य तथा आन्तरिक इन्द्रियाँ, पाँच** **स्थूल तत्त्व तथा सूक्ष्म इन्द्रियविषय (रूप, स्वाद, गन्ध, ध्वनि तथा स्पर्श) अपने स्वभाव** **को, अन्य इन्द्रियों के स्वभाव को या उनके नियन्ताओं के स्वभाव को नहीं जान पाते हैं।** **किन्तु जीव अपने आध्यात्मिक स्वभाव के कारण अपने शरीर, प्राणवायु, इन्द्रियों, तत्त्वों** **तथा इन्द्रियविषयों को जान सकता है और वह तीन गुणों को भी, जो उनके मूल में होते हैं,** **जान सकता है। इतने पर भी, यद्यपि जीव उनसे पूर्णतया भिज्ञ होता है, किन्तु वह परम पुरुष** **को, जो सर्वज्ञ तथा असीम है, देख पाने में अक्षम रहता है। इसलिए मैं उन्हें सादर नमस्कार** **करता हूँ।** **तात्पर्य :** यद्यपि भौतिक विज्ञानी भौतिक तत्त्वों, शरीर, इन्द्रियों, इन्द्रियविषयों तथा प्राणशक्ति को नियंत्रित करने वाली वायु तक का भी विश्लेषणात्मक अध्ययन कर सकते हैं, तो भी वे यह नहीं समझ पाते कि इन सबों के ऊपर एक असली आत्मा है। दूसरे शब्दों में, आत्मा होने के कारण जीव सारी भौतिक वस्तुओं को समझ सकता है या स्वरूपसिद्ध होने पर वह उन परमात्मा को समझ सकता है जिनका योगीजन ध्यान करते हैं। जीव चाहे कितना बढ़ा-चढ़ा क्यों न हो, परम पुरुष भगवान् को नहीं समझ सकता, क्योंकि वे छहों ऐश्वर्यों से युक्त अनन्त अर्थात् असीम हैं।  