के विषय में और विस्तार से वर्णन करें तो शुकदेव गोस्वामी ने उन्हें बतलाया कि जब प्राचीन बॢह के दसों पुत्र प्रचेता तप करने के लिए समुद्र में प्रविष्ट हो गये तो राजा के अभाव में पृथ्वीलोक उपेक्षित पड़ गया। स्वाभाविक था कि अनेक झाड़-झंखाड़ तथा व्यर्थ के वृक्ष उग आये और अन्न उत्पन्न नहीं हुआ। सारी भूमि जंगल जैसी बन गई। जब प्रचेताओं ने समुद्र से बाहर निकलकर देखा कि सश्पूर्ण संसार वृक्षों से भरा हुआ है, तो वे वृक्षों से अत्यधिक कुपित हुए और उन्होंने स्थिति को सुधारने के लिए वृक्षों को नष्ट करने का निश्चय किया। अत: प्रचेताओं ने वृक्षों को जलाकर राख कर देने के लिए वायु तथा अग्नि उत्पन्न की। किन्तु चन्द्रमा तथा समस्त वनस्पति के राजा सोम ने प्रचेताओं को वृक्षों को नष्ट करने से मना किया, क्योंकि वृक्ष सारे जीवों के लिए फल तथा फूल के साधन हैं। प्रचेताओं को तुष्ट करने के लिए सोम ने उन्हें प्रश्लोचा अप्सरा से उत्पन्न एक सुन्दरी कन्या प्रदान की। इन सभी प्रचेताओं के वीर्य से इस सुन्दरी से दक्ष उत्पन्न हुए। प्रारश्भ में दक्ष ने सारे देवताओं, असुरों तथा मनुष्यों को उत्पन्न किया, किन्तु जब उन्होंने देखा कि जनसंलया सही ढंग से नहीं बढ़ रही तो उन्होंने संन्यास ले लिया और वे विन्ध्याचल चले गये जहाँ उन्होंने कठिन तपस्या की और भगवान् विष्णु की *हंसगुह्य* नामक प्रार्थना की। इससे भगवान् विष्णु उन पर अत्यधिक प्रसन्न हो गये। प्रार्थना इस प्रकार थी— ''भगवान् हरि परमात्मा जीवों तथा भौतिक प्रकृति दोनों ही के नियन्ता हैं। वे आत्म-निर्भर तथा आत्म-प्रकाशित हैं। जिस तरह अनुभूति का विषय हमारी अनुभूति की इन्द्रियों का कारण नहीं होता उसी तरह जीव, यद्यपि अपने शरीर के भीतर रहता है, अपने नित्य मित्र परमात्मा को, जो कि सारी इन्द्रियों की सृष्टि का कारण है, उत्पन्न नहीं करता। जीव के अज्ञान के कारण उसकी इन्द्रियाँ भौतिक वस्तुओं में लगी रहती हैं। चूँकि जीव सजीव होता है, अत: वह इस भौतिक जगत के सृजन को कुछ हद तक समझ सकता है, किन्तु वह भगवान् को नहीं समझ सकता जो शरीर, मन तथा बुद्धि की धारणा के परे हैं। फिर भी सदा ध्यान में लगे रहने वाले मुनिगण अपने-अपने हृदयों में भगवान् के साकार रूप को देख सकते हैं। चूँकि सामान्य जीव भौतिक रूप से दूषित होता है, अत: उसके शब्द तथा बुद्धि भी भौतिक होते हैं। अतएव वह अपनी भौतिक इन्द्रियों के द्वारा भगवान् को सुनिश्चित नहीं कर सकता। भौतिक इन्द्रियों द्वारा प्राप्त की गई ईश्वर की धारणा सही नहीं होती, क्योंकि भगवान् भौतिक इन्द्रियों से परे हैं, किन्तु जब कोई व्यकि्त अपनी इन्द्रियों को भकि्त में लगाता है, तो आत्मा के स्तर पर नित्य भगवान् का उद्धाटन होता है। जब वे परम ईश्वर किसी के जीवन का लक्ष्य बन जाते हैं, तो यह कहा जाता है कि उसने आध्यात्मिक ज्ञान प्राप्त कर लिया है। ''परब्रह्म समस्त कारणों के कारण हैं क्योंकि वे सृष्टि के पूर्व विद्यमान थे। वे भौतिक तथा आध्यात्मिक हर वस्तु के आदि कारण हैं और उनका अस्तित्व स्वतंत्र होता है। किन्तु भगवान् की एक शक्ति है, जो अविद्या कहलाती है। यह मिथ्या ताॢकक को यह सोचने के लिए प्रेरित करती है कि मैं पूर्ण हूँ और यह माया को बहलाती है कि बद्धात्मा को मोहग्रस्त करे। वह परब्रह्म अर्थात् परमात्मा अपने भक्तों के प्रति अतीव वत्सल हैं। उन पर कृपा करने के लिए वे अपने रूप, नाम, वैशिष्ट्य तथा गुणों को उद्धाटित करते हैं जिससे इस भौतिक जगत में उनकी पूजा की जा सके। ''किन्तु दुर्भाग्यवश जो लोग भौतिकता में लीन रहते हैं, वे विविध देवताओं की पूजा करते हैं। जिस तरह कमल के फूल से होकर बहने वाली वायु फूल की गन्ध अपने साथ ले जाती है या यही हवा कभी-कभी अपने साथ धूल ले जाने के कारण रंगीन प्रतीत होती है, उसी तरह भगवान् अपने विविध मूर्ख पूजकों की इच्छाओं के अनुसार विविध देवताओं के रूप में प्रकट होते हैं, किन्तु वे वास्तव में परम सत्य भगवान् विष्णु ही रहते हैं। वे अपने भक्तों की इच्छाओं को पूरा करने के लिए विविध अवतारों में प्रकट होते हैं, अतएव देवताओं को पूजने की कोई आवश्यकता नहीं है।ÓÓ दक्ष की प्रार्थना से अत्यन्त तुष्ट होकर भगवान् विष्णु अष्टभुजी रूप में उसके समक्ष प्रकट हुए। भगवान् पीताश्बर वष पहने थे और उनका वर्ण श्यामल था। यह जानकर कि दक्ष भोग-मार्ग का पालन करने के लिए अतीव उत्सुक है भगवान् ने उन्हें माया का भोग करने की शक्ति प्रदान की। भगवान् ने पञ्चजन की पुत्री असिक्नी उसे समॢपत की जो यौन सुख के लिए महाराज दक्ष के लिए उपयुक्त थी। दक्ष को यह नाम इसलिए प्राप्त हुआ, क्योंकि वह यौन जीवन में अतीव दक्ष था। यह वर देने के बाद भगवान् विष्णु अन्तर्धान हो गये।  

**श्रीराजोवाच** 