**मत्सेवया प्रतीतं ते सालोक्यादिचतुष्टयम् ।** **नेच्छन्ति सेवया पूर्णा: कुतोऽन्यत्कालविप्लुतम् ॥ ६७॥** 

शब्दार्थ **** 

**मत्-सेवया—** **मेरी प्रेमाभक्ति में पूर्णरूपेण संलग्न रहने से** **; प्रतीतम्—** **स्वत: प्राप्त** **; ते—** **ऐसे भक्त पूर्णतया तुष्ट होते हैं** **; सालोक्य-** **आदि-चतुष्टयम्—** **चार प्रकार के मोक्ष (सालोक्य, सारूप्य, सामीप्य तथा साॢष्ट, सायुज्य का तो कहना ही क्या)** **; न—** **नहीं** **;** **इच्छन्ति—** **इच्छा करते हैं** **; सेवया—** **केवल भक्ति से** **; पूर्णा:—** **पूर्ण** **; कुत:—** **कोई प्रश्न ही नहीं है** **; अन्यत्—** **अन्य वस्तुएँ** **; काल-** **विप्लुतम्—** **कालक्रम से विनष्ट होने वाली।** **.** 

**मेरे जो भक्त मेरी प्रेमाभक्ति में लगे रहकर सदैव सन्तुष्ट रहते हैं वे मोक्ष के चार सिद्धान्तों** **(सालोक्य, सारूप्य, सामीप्य तथा साॢष्ट) में भी तनिक रुचि नहीं रखते यद्यपि उनकी सेवा से ये उन्हें** **स्वत: प्राप्त हो जाते हैं। तो फिर स्वर्गलोक जाने के नश्वर सुख के विषय में क्या कहा जाए?** **तात्पर्य :** श्रील बिल्वमंगल ठाकुर ने मोक्ष का मूल्यांकन इस प्रकार किया है— *मुक्ति: स्वयं मुकुलिताञ्जलि: सेवतेऽस्मान् धर्मार्थकामगतय: समयप्रतीक्षा:* उन्हें अनुभव हुआ कि यदि कोई भगवान् के प्रति अपनी सहज भकि्त विकसित कर लेता है तो मुकि्त उसकी पूर्णरूपेण सेवा करने के लिए हाथ जोड़े खड़ी रहती है। दूसरे शब्दों में, भक्त पहले से मुक्त रहता है। उसे भिन्न प्रकार की मुक्ति पाने के लिए आकांक्षा करना व्यर्थ है। शुद्ध भक्त को बिना चाहे ही स्वत: मुक्ति प्राप्त होती है।  