**मय्यनन्तगुणेऽनन्ते गुणतो गुणविग्रह: ।** **यदासीत्तत एवाद्य: स्वयश्भू: समभूदज: ॥ ४८॥** 

**शब्दार्थ** 

**मयि—** **मुझमें** **; अनन्त-गुणे—** **असीम शक्ति से युक्त** **; अनन्ते—** **असीम** **; गुणत:—** **माया नामक मेरी शक्ति से** **; गुण-** **विग्रह:—** **ब्रह्माण्ड जो कि प्रकृति के गुणों का परिणाम है** **; यदा—** **जब** **; आसीत्—** **जगत में आया** **; तत:—** **उसमें** **; एव—** **निस्सन्देह** **; आद्य:—** **प्रथम जीव** **; स्वयश्भू:—** **ब्रह्मा** **; समभूत्—** **उत्पन्न हुआ** **; अज:—** **यद्यपि भौतिक माता से नहीं।** **.** 

**मैं असीम शक्ति का आगार हूँ, इसलिए मैं अनन्त या सर्वव्यापक के नाम से प्रसिद्ध हूँ।** **मेरी भौतिक शक्ति से मेरे भीतर विराट जगत प्रकट हुआ और इस विराट जगत में मुलय जीव** **ब्रह्मा प्रकट हुए जो तुम लोगों के स्रोत हैं और वे किसी भौतिक माता से नहीं जन्मे हैं।** **तात्पर्य :** यह विश्व-सृष्टि के इतिहास का विवरण है। प्रथम कारण तो स्वयं परम पुरुष भगवान् हैं। उनसे ब्रह्मा उत्पन्न होते हैं और ब्रह्मा ब्रह्माण्ड के मामलों का कार्यभार सँभालते हैं। भौतिक सृष्टि के विश्व सश्बधी मामले भगवान् की भौतिक शक्ति पर निर्भर करते हैं, जो कि भौतिक सृष्टि के कारण हैं। सश्पूर्ण विराट जगत को यहाँ पर *गुणविग्रह:* अर्थात् भगवान् के गुणों का स्वरूप कहा गया है। विराट जगत से पहली सृष्टि ब्रह्मा की होती है, जो सारे जीवों के कारण हैं। इस सन्दर्भ में श्रील मध्वाचार्य भगवान् के अनन्त गुणों का वर्णन करते हैं— *प्रत्येकशो गुणानां तु नि:सीमत्वमुदीर्यते।* *तदाननत्यं तु गुणतस्ते चानन्ता हि संलयया।* *अतोऽनन्तगुणो विष्णुर्गुणतोऽनन्त एव च॥* *परास्य शक्तिॢवविधैव श्रूयते* —भगवान् की असंलय शक्तियाँ हैं और वे सभी असीम हैं। इसलिए स्वयं भगवान् तथा उनके सारे गुण, रूप, लीलाएँ तथा साज-सामग्री भी असीम हैं। चूँकि भगवान् विष्णु में अनन्त गुण हैं, इसलिए वे अनन्त कहलाते हैं।  