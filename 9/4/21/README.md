**स्वर्गो न प्राॢथतो यस्य मनुजैरमरप्रिय: ।** **शृण्वद्भिरुपगायद्भिरुत्तमश्लोकचेष्टितम् ॥ २४॥** 

शब्दार्थ **** 

**स्वर्ग:—** **स्वर्गलोक का जीवन** **; न—** **नहीं** **; प्राॢथत:—** **इच्छा का विषय** **; यस्य—** **जिसका (अश्बरीष महाराज का)** **; मनुजै:—** **नागरिकों** **(प्रजा) द्वारा** **; अमर-प्रिय:—** **देवताओं तक को परम प्रिय** **; शृण्वद्भि:—** **सुनने के आदी** **; उपगायद्भि:—** **तथा कीर्तन करने के आदी** **;** **उत्तमश्लोक—** **भगवान् के** **; चेष्टितम्—** **महिमामय कार्यकलापों के विषय में।** **.** 

**महाराज अश्बरीष की प्रजा भगवान् के महिमामय कार्यकलापों के विषय में कीर्तन एवं श्रवण** **करने की आदी थी। इस प्रकार वह कभी भी देवताओं के परम प्रिय स्वर्गलोक में जाने की इच्छा** **नहीं करती थी।** **तात्पर्य :** वह शुद्ध भक्त जिसे भगवान् के पवित्र नाम, यश, गुण, रूप तथा साज-सामान के विषय में कीर्तन एवं श्रवण करने का प्रशिक्षण मिला रहता है कभी भी स्वर्गलोक जाने का इच्छुक नहीं रहता, भले ही वह देवताओं को परम प्रिय क्यों न हो। *नारायणपरा: सर्वे न कुतश्चन बिवयति।* *स्वर्गापवर्गनरकेष्वपि तुल्यार्थदॢशन:॥* ''भगवान् नारायण की एकान्त भक्ति में लगे भक्तगण जीवन की किसी भी परिस्थिति से कभी नहीं डरते। भक्त के लिए स्वर्ग, मुक्ति तथा नरकलोक एक समान हैं।ÓÓ (भागवत ६.१७.२८) भक्त सदैव वैकुण्ठ में रहता है अतएव उसे किसी भी वस्तु की इच्छा नहीं रहती। वह अकाम कहलाता है क्योंकि उसे भगवान् की दिव्य प्रेमाभक्ति करने के अतिरिक्त किसी वस्तु की इच्छा नहीं रहती। चूँकि महाराज अश्बरीष महाभागवत थे अतएव उन्होंने अपनी प्रजा को ऐसी शिक्षा दी थी कि उनकी प्रजा की रुचि किसी भौतिक वस्तु में, यहाँ तक कि स्वर्ग के सुख में भी, नहीं थी।  