**अहं भक्तपराधीनो ह्यस्वतन्त्र इव द्विज ।** **साधुभिग्र्रस्तहृदयो भक्तैर्भक्तजनप्रिय: ॥ ६३॥** 

शब्दार्थ **** 

**श्री-भगवान् उवाच—** **भगवान् ने कहा** **; अहम्—** **मैं** **; भक्त-पराधीन:—** **मैं अपने भक्तों के वशीभूत हूँ** **; हि—** **निस्सन्देह** **; अस्वतन्त्र:—** **स्वतंत्र नहीं हूँ** **; इव—** **के समान** **; द्विज—** **हे ब्राह्मण** **; साधुभि:—** **शुद्ध भक्तों से, जो सारी भौतिक इच्छाओं से मुक्त हैं** **; ग्रस्त-हृदय:—** **मेरा हृदय नियंत्रण में है** **; भक्तै:—** **क्योंकि वे भक्त हैं** **; भक्त-जन-प्रिय:—** **मैं न केवल अपने भक्त पर आश्रित हूँ लेकिन भक्त के भी** **भक्त के आश्रित हूँ (मुझे अपने भक्त का भक्त अत्यन्त प्रिय होता है)।** **.** 

**भगवान् ने उस ब्राह्मण से कहा : मैं पूर्णत: अपने भक्तों के वश में हूँ। निस्सन्देह, मैं तनिक भी** **स्वतंत्र नहीं हूँ। चूँकि मेरे भक्त भौतिक इच्छाओं से पूर्णत: रहित होते हैं अतएव मैं उनके हृदयों में ही** **निवास करता हूँ। मुझे मेरे भक्त ही नहीं, मेरे भक्तों के भक्त भी अत्यन्त प्रिय हैं।** **तात्पर्य :** इस ब्रह्माण्ड के सारे महापुरुष, जिसमें ब्रह्माजी तथा शिवजी भी सशि्मलित हैं, पूर्णत: भगवान् के वशीभूत हैं, किन्तु भगवान् पूरी तरह अपने भक्त के वश में रहते हैं। ऐसा क्यों है? क्योंकि भक्त *अन्याभिलाषिताशून्य* होता है अर्थात् उसके हृदय में कोई अन्य इच्छा नहीं रहती। उसकी एकमात्र इच्छा सदैव भगवान् का चिन्तन करते रहने और अच्छी तरह से उनकी सेवा करते रहने की होती है। इस दिव्य गुण के कारण परमेश्वर भक्तों के अत्यन्त अनुकूल रहते हैं—न केवल भक्तों के अपितु भक्तों के भक्तों के प्रति भी अनुकूल रहते हैं। श्रील नरोत्तमदास ठाकुर कहते हैं— *छाडिया वैष्णव-सेवा निस्तार पायेछे केबा* — भक्तों के भक्त बने बिना कोई भवपाश से छूट नहीं सकता। इसलिए श्रीचैतन्य महाप्रभु ने अपने आपको *गोपीभर्तु: पदकमलयोर्दासानुदास:* कहा। इस तरह उन्होंने हमें उपदेश दियाहै कि हम सीधे कृष्ण के दास न बनें अपितु कृष्ण के दास के दास बनें। ब्रह्मा, नारद, व्यासदेव तथा शुकदेव गोस्वामी जैसे भक्तगण कृष्ण के सीधे दास हैं और जो व्यक्ति नारद, व्यासदेव तथा शुकदेव का दास बनता है जिस तरह कि षड्गोस्वामी थे, वह और भी बड़ा भक्त है। इसलिए श्रील विश्वनाथ चक्रवर्ती ठाकुर कहते हैं— *यस्य प्रसादाद्* *भगवत्प्रसाद:* —जो व्यक्ति निष्ठापूर्वक गुरु की सेवा करता है उस भक्त के प्रति कृष्ण निश्चय ही, अनुकूल रहते हैं। भगवान् के आदेशों का सीधा पालन करने की अपेक्षा भक्त के आदेशों का पालन करना अधिक मूल्यवान होता है।  