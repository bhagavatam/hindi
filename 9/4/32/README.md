**योऽनुग्रहार्थं भजतां पादमूल-** **मनामरूपो भगवाननन्त: ।** **नामानि रूपाणि च जन्मकर्मभि-** **र्भेजे स मह्यं परम: प्रसीदतु ॥ ३३॥** 

**शब्दार्थ** 

**य:—** **जो (भगवान्)** **; अनुग्रह-अर्थम्—** **अपनी अहैतुकी कृपा दिखाने के लिए** **; भजताम्—** **उन भक्तों को जो सदैव भक्ति** **करते हैं** **; पाद-मूलम्—** **उनके दिव्य चरणकमलों को** **; अनाम—** **किसी भौतिक नाम के बिना** **; रूप:—** **या भौतिक रूप** **;** **भगवान्—** **भगवान्** **; अनन्त:—** **असीम, सर्वव्यापक तथा नित्य विद्यमान** **; नामानि—** **दिव्य नाम** **; रूपाणि—** **दिव्य रुप** **; च—** **भी** **; जन्म-कर्मभि:—** **दिव्य जन्म तथा कार्यों के साथ** **; भेजे—** **प्रकट करता है** **; स:—** **वह** **; मह्यम्—** **मुझ पर** **; परम:—** **परम** **;** **प्रसीदतु—** **कृपालु हों।** **.** 

**पूर्ण पुरुषोत्तम भगवान् जो कि अचिन्त्य रूप से ऐश्वर्यवान् हैं, जो सारे भौतिक नामों,** **रूपों तथा लीलाओं से रहित हैं तथा जो सर्वव्यापक हैं, उन भक्तों पर विशेषरूप से कृपालु** **रहते हैं, जो उनके चरणकमलों की पूजा करते हैं। इस तरह वे विभिन्न लीलाओं सहित दिव्य** **रूपों तथा नामों को प्रकट करते हैं। ऐसे भगवान्, जो सच्चिदानन्द विग्रह हैं, मुझ पर कृपालु** **हों।** **तात्पर्य :** महत्त्वपूर्ण शब्द *अनामरूप:* के विषय में श्रीयुत श्रीधर स्वामी कहते हैं— *प्राकृतनामरूप रहितोऽपि* । *अनाम* शब्द का अर्थ ''बिना नाम काÓÓ यह सूचित करता है कि भगवान् का कोई भौतिक नाम नहीं है। अपने पुत्र को पुकारने के लिए नारायण नाम का उच्चारण करने मात्र से अजामिल को मोक्ष मिल गया। इसका अर्थ है कि नारायण कोई सामान्य संसारी नाम नहीं। यह अभौतिक है। इसलिए *अनाम* शब्द सूचित करता है कि भगवान् के नाम भौतिक जगत से सश्बन्धित नहीं होते। हरे कृष्ण महामंत्र की ध्वनि भौतिक ध्वनि नहीं। इसी तरह भगवान् का रूप, उनका प्राकट्य तथा कार्य सभी अभौतिक हैं। भक्तों तथा अभक्तों के प्रति अपनी अहैतुकी कृपा प्रदॢशत करने के लिए भगवान् कृष्ण इस भौतिक जगत में नाम, रूप तथा लीलाओं के साथ प्रकट होते हैं, जो सारे के सारे दिव्य हैं। इसे न समझ पाने वाले बुदि्धहीन व्यक्ति इन नामों, रूपों तथा लीलाओं को भौतिक समझते हैं और इसीलिए वे उनके नाम या रूप को स्वीकार करने से इनकार करते हैं। अभक्त जो यह कहते हैं कि ईश्वर का कोई नाम नहीं है और भक्त जो यह जानते हैं कि उनका नाम भौतिक नहीं है—उन दोनों के निष्कर्ष जाँच करने पर व्यवहारत: एक जैसे हैं। भगवान् के कोई भौतिक नाम, रूप, जन्म, आविर्भाव या तिरोभाव नहीं होता, किन्तु फिर भी वे जन्म लेते हैं। जैसा कि *भगवद्गीता* (४.६) में कहा गया है— *अजोऽपि सन्नव्ययात्मा भूतानामीश्वरोऽपि सन्।* *प्रकृङ्क्षत स्वामधिष्ठाय सश्भवाश्यात्ममायया॥* यद्यपि भगवान् अजन्मा ( *अज* ) हैं और उनके शरीर में भौतिक परिवर्तन नहीं होते, फिर भी वे अवतार के रूप में प्रकट होते हैं और अपने को सदैव दिव्य पद पर ( *शुद्ध सत्त्व* ) पर बनाये रखते हैं। इस प्रकार वे अपने दिव्य रूप, नाम तथा कार्य प्रदॢशत करते हैं। यह अपने भक्तों के प्रति उनकी विशेष कृपा है। अन्य लोग इस बात को तर्क करते रहें कि परब्रह्म के रूप है कि नहीं, किन्तु जब भक्त भगवान् को साक्षात् देखता है, तो वह आध्यात्मिक रूप से भावमय हो जाता है। अज्ञानी लोग कहते हैं कि भगवान् कुछ नहीं करते। वस्तुत: उनके पास करने के लिए कुछ भी नहीं है, फिर भी उन्हें सब कुछ करना होता है, क्योंकि उनकी स्वीकृति के बिना कोई कुछ नहीं कर सकता। किन्तु अज्ञानी यह नहीं देख सकता कि वे किस तरह कार्य करते हैं और किस तरह समूची प्रकृति उनके निर्देशन में कार्य करती है। उनकी विभिन्न शक्तियाँ पूर्णरूपेण कार्य करती हैं। *न तस्य कार्यं करणं च विद्यते* *न तत्समश्चावयाधिकश्च ²श्यते।* *परास्य शक्तिॢवविधैव श्रूयते* *स्वाभाविकी ज्ञानबलक्रिया च॥* ( *श्वेताश्वर उपनिषद्* ६.८) उन्हें स्वयं कुछ भी नहीं करना पड़ता, क्योंकि उनकी शकि्तयाँ पूर्ण हैं, अत: हर काम उनकी इच्छा से तुरन्त पूरा हो जाता है। जिन लोगों को भगवान् की अनुभूति नहीं हुई है, वे यह नहीं देख सकते कि वे किस तरह कार्य करते हैं, अतएव वे यह सोचते हैं कि यदि ईश्वर हो भी तो उसे न तो कुछ करना पड़ता है न ही उसका कोई विशेष नाम है। वस्तुत: भगवान् के दिव्य कार्यकलापों के कारण उनका नाम पहले से विद्यमान है। भगवान् कभी-कभी *गुणकर्मनाम* कहलाते हैं, क्योंकि उनका नाम उनके दिव्य कार्यों के अनुसार रखा जाता है। उदाहरणार्थ, कृष्ण का अर्थ है ''सर्व आकर्षक।ÓÓ यह भगवान् का नाम है, क्योंकि उनके दिव्य गुण उन्हें अति आकर्षक बनाते हैं। छोटे बालक के रूप में उन्होंने गोवर्धन पर्वत उठाया और अपने बालपन में उन्होंने कई असुरों को मारा। ऐसे कार्य अति आकर्षक हैं, इसीलिए वे कभी-कभी गिरिधारी, मधुसूदन, अघनिषूदन इत्यादि कहलाते हैं। चूँकि उन्होंने नन्द महाराज के पुत्र की भूमिका निभाई इसलिए वे नन्द-तनुज कहलाते हैं। ये नाम पहले से हैं, किन्तु बात यह है कि अभक्तगण भगवान् के नामों को समझ नहीं पाते, अतएव वे कभी-कभी *अनाम* अर्थात् बिना नाम के कहलाते हैं। इसका अर्थ हुआ कि उनके कोई भौतिक नाम नहीं हैं। उनके सारे कार्यकलाप आध्यात्मिक हैं, इसलिए उनके नाम आध्यात्मिक हैं। सामान्यतया अल्पज्ञ लोग इस भाव में रहते हैं कि भगवान् के कोई रूप या आकार नहीं होता। इसलिए वे अपने आदि कृष्ण, सच्चिदानन्दविग्रह रूप में कुरुक्षेत्र युद्ध में भाग लेने के अपने लक्ष्य को तथा भक्तों की रक्षा करने और असुरों के विनाश की लीलाओं को पूरा करने के लिए प्रकट होते हैं ( *परित्राणाय साधूनां विनाशाय च दुष्कृताम्* )। यह तो उनकी कृपा है। जो लोग यह सोचते हैं कि भगवान् के कोई रूप नहीं है और करने के लिए उनके पास कोई काम नहीं है, उन्हें यह दिखाने के लिए कृष्ण आते हैं कि सचमुच वे काम करते हैं। वे इतने यशस्वी ढंग से कार्य करते हैं कि कोई अन्य व्यकि्त ऐसे असामान्य कार्य नहीं कर सकता। यद्यपि वे मनुष्य रूप में प्रकट हुए थे, किन्तु उन्होंने १६१०८ पत्नियों के साथ विवाह किया था, जो सामान्य व्यकि्त के बूते की बात नहीं है। भगवान् ऐसे कार्य लोगों को यह दिखाने के लिए करते हैं कि वे कितने महान् हैं, कितने वत्सल हैं और कितने दयालु हैं। यद्यपि उनका आदिनाम कृष्ण है ( *कृष्णस्तु भगवान् स्वयम्* ) किन्तु वे असंलय तरीकों से कार्य करते हैं इसलिए उनके कार्यों के अनुसार उनके हजारों नाम हैं।  