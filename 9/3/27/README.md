**तानानयध्वमसतो विमुखान्मुकुन्द-** **पादारविन्दमकरन्दरसादजस्रम् ।** **निष्किञ्चनै: परमहंसकुलैरसङ्गै-** **र्जुष्टाद्गृहे निरयवत्र्मनि बद्धतृष्णान् ॥ २८॥** 

**शब्दार्थ** 

**तान्—** **उनको** **; आनयध्वम्—** **मेरे सामने लाओ** **; असत:—** **अभक्त (जिन्होंने कृष्णभावनामृत नहीं स्वीकार किया)** **;** **विमुखान्—** **जो विमुख हैं** **; मुकुन्द—** **पूर्ण पुरुषोत्तम भगवान् मुकुन्द के** **; पाद-अरविन्द—** **चरणकमलों के** **; मकरन्द—** **मधु** **से** **; रसात्—** **स्वाद से** **; अजस्रम्—** **निरन्तर** **; निष्किञ्चनै:—** **भौतिक आसक्ति से पूर्णतया मुक्त पुरुषों द्वारा** **; परमहंस-कुलै:—** **परम सश्मानित व्यक्ति परमहंसों द्वारा** **; असङ्गै:—** **भौतिक आसक्ति से रहित** **; जुष्टात्—** **जो भोगा जाता है, भोग्य** **; गृहे—** **गृहस्थ जीवन में** **; निरय-वत्र्मनि—** **नरक ले जाने का रास्ता** **; बद्ध-तृष्णान्—** **जिनकी इच्छाएँ बद्ध हैं।** **.** 

**परमहंस सश्माननीय पुरुष होते हैं, जिन्हें भौतिक भोग में कोई रुचि नहीं है तथा जो** **भगवान् के चरणकमलों का मधु-पान करते हैं। मेरे सेवको! मेरे पास ऐसे व्यक्तियों को ही** **दण्डित किये जाने के लिए लाओ जो उस मधु के आस्वादन से विमुख हैं, जो परमहंसों की** **संगति नहीं करते तथा जो गृहस्थ जीवन एवं सांसारिक भोग में लिप्त हैं, क्योंकि ये नरक ले** **जाने वाले रास्ते हैं।** **तात्पर्य :** यमदूतों को यह चेतावनी देने के बाद कि वे भक्तों के पास नहीं जायें, अब यमराज यह बताते हैं कि किन लोगों को उनके समक्ष लाया जाये। वे यमदूतों को विशेषरूप से सलाह देते हैं कि वे ऐसे भौतिकतावादी व्यकि्तयों को लायें जो मात्र संभोग के लिए गृहस्थ जीवन में लिप्त रहते हैं। जैसा *श्रीमद्भागवत* में कहा गया है— *यन्मैथुनादिगृहमेधिसुखं हि तुच्छम्* —लोग केवल संभोग के लिए गृहस्थ जीवन में लिप्त रहते हैं। वे अपने भौतिक कार्यकलापों द्वारा अनेक प्रकार से सदैव सताये जाते हैं और उनका एकमात्र सुख सारे दिन कठिन श्रम करने, रात में सोने तथा संभोग करने में निहित रहता है। *निद्रया ह्रियते नक्तं व्यवायेन च वा वय:* —भौतिकतावादी गृहस्थ रात में या तो सोते हैं या संभोग में रत रहते हैं। *दिवा चार्थेहया राजन् कुटुश्बभरणेन वा* —दिन के समय वे धन की खोज में रहते हैं और यदि धन मिल गया तो उसे अपने परिवारों के भरण-पोषण में खर्च करते हैं। यमराज अपने सेवकों को विशेषरूप से मंत्रणा देते हैं, वे उन भक्तों को नहीं लाएँ जो सदैव भगवान् के चरणकमलों का मधुपान करते रहते हैं, जो समदर्शी हैं और सारे जीवों पर सहानुभूति के कारण कृष्णभावनामृत का प्रचार करने के लिए प्रयत्नशील रहते हैं। भक्तगण यमराज द्वारा दण्डनीय नहीं हैं, किन्तु जिन लोगों को कृष्णभावनामृत की कोई जानकारी नहीं रहती उन्हें उनके तथाकथित पारिवारिक भोग के भौतिक जीवन से नहीं बचाया जा सकता। *श्रीमद्भागवत*  (२.१.४) में कहा गया है— *देहापत्यकलत्रादिष्वात्मसैन्येष्वसत्स्वपि ।* *तेषां प्रमत्तो निधनं पश्यन्नपि न पश्यति॥* आत्मतृप्ति के लिए ऐसे लोग विश्वास करते हैं कि उनके राष्ट्र, समुदाय या परिवार उन्हें बचा लेंगे। वे इस बात से अचेत रहते हैं कि ऐसी गलती करने वाले सैनिकों को कालक्रम में विनष्ट कर दिया जायेगा। निष्कर्षत: मनुष्य को चाहिए कि ऐसे लोगों की संगति करे जो चौबीसों घण्टे भकि्त में लगे रहते हैं।  