**यं वै न गोभिर्मनसासुभिर्वा** **हृदा गिरा वासुभृतो विचक्षते ।** **आत्मानमन्तर्हृदि सन्तमात्मनां** **चक्षुर्यथैवाकृतयस्तत: परम् ॥ १६॥** 

**शब्दार्थ** 

**यम्—** **जिसको** **; वै—** **निस्सन्देह** **; न—** **नहीं** **; गोभि:—** **इन्द्रियों द्वारा** **; मनसा—** **मन से** **; असुभि:—** **प्राण वायु द्वारा** **; वा—** **अथवा** **; हृदा—** **विचारों से** **; गिरा—** **शब्दों से** **; वा—** **अथवा** **; असु-भृत:—** **जीव** **; विचक्षते—** **देखते या जानते हैं** **;** **आत्मानम्—** **परमात्मा को** **; अन्त:-हृदि—** **हृदय के भीतर** **; सन्तम्—** **विद्यमान** **; आत्मनाम्—** **जीवों के** **; चक्षु:—** **नेत्र** **; यथा—** **जिस तरह** **; एव—** **निस्सन्देह** **; आकृतय:—** **शरीर के विभिन्न अंग** **; तत:—** **उनकी तुलना में** **; परम्—** **उच्चतर।** **.** 

**जिस तरह शरीर के विभिन्न अंग आँखों को नहीं देख सकते, उसी तरह सारे जीव** **परमेश्वर को नहीं देख सकते जो हर एक के हृदय में परमात्मा के रूप में स्थित रहते हैं। न तो** **इन्द्रियों से, न मन से, न प्राणवायु से, न हृदय के अन्दर के विचारों से, न ही शब्दों की ध्वनि** **से जीवात्माएँ परमेश्वर की असली स्थिति को निश्चित कर सकते हैं।** **तात्पर्य :** शरीर के विभिन्न अंगों में आँख को देख सकने की शक्ति नहीं होती, किन्तु आँखें शरीर के विभिन्न भागों की गतियों का निर्देशन करती हैं। पाँव इसलिए आगे बढ़ते हैं, क्योंकि आँखें देखती हैं कि उनके सामने क्या है और हाथ स्पर्श करता है, क्योंकि आँखें स्पर्श करने योग्य वस्तुओं को देखती हैं। इसी तरह प्रत्येक जीवात्मा उन परमात्मा के निर्देशानुसार कार्य करता है, जो हृदय के भीतर स्थित हैं। जैसा कि *भगवद्गीता* (१५.१५) में स्वयं भगवान् पुष्टि करते हैं— *सर्वस्य* *चाहं हृदि सन्निविष्टो मत्त: स्मृतिज्र्ञानमपोहनं च* —मैं हर एक के हृदय में आसीन हूँ और स्मृति, ज्ञान तथा विस्मृति के लिए निर्देशन करता हूँ। *भगवद्गीता* में अन्यत्र कहा गया है— *ईश्वर: सर्वभूतानां* *हृद्देशेऽर्जुन तिष्ठति* —परमात्मा के रूप में परमेश्वर हृदय के भीतर स्थित रहते हैं। जीव परमात्मा की स्वीकृति के बिना कुछ भी नहीं कर सकता। परमात्मा प्रत्येक क्षण कर्म करता है, किन्तु जीव अपनी इन्द्रियों के संचालन द्वारा परमात्मा के रूप तथा कार्यों को नहीं समझ सकता। आँखों तथा शारीरिक अंगों का उदाहरण अति उपयुक्त है। यदि अंग देख सकते तो वे आँखों की सहायता के बिना ही आगे चल सकते, किन्तु यह असश्भव है। यद्यपि मनुष्य परमात्मा को अपने हृदय में ऐन्द्रिय कार्यों द्वारा नहीं देख सकता, किन्तु परमात्मा का निर्देशन आवश्यक है।  