**सुकन्या च्यवनं प्राप्य पङ्क्षत परमकोपनम् ।** **प्रीणयामास चित्तज्ञा अप्रमत्तानुवृत्तिभि: ॥ १०॥** 

शब्दार्थ **** 

**सुकन्या—** **राजा शर्याति की पुत्री सुकन्या ने** **; च्यवनम्—** **च्यवन मुनि को** **; प्राप्य—** **पाकर** **; पतिम्—** **पति रूप में** **; परम-कोपनम्—** **जो** **सदैव अत्यन्त क्रुद्ध रहता था** **; प्रीणयाम् आस—** **उसको प्रसन्न किया** **; चित्त-ज्ञा—** **अपने पति के मन की बात जानने वाली** **; अप्रमत्ता** **अनुवृत्तिभि:—** **घबराए बिना सेवा करके।** **.** 

**च्यवन मुनि अत्यन्त क्रोधी थे, किन्तु क्योंकि सुकन्या ने उन्हें पति रूप में प्राप्त किया था, अत:** **उसने सावधानी से उनके मनोनुकूल व्यवहार किया। उसने बिना घबराए उनकी सेवा की।** **तात्पर्य :** यह पति तथा पत्नी के मध्य सश्बन्ध का द्योतक है। च्यवन मुनि जैसा महापुरुष सदैव श्रेष्ठ पद पर बना रहना चाहता है। ऐसा व्यक्ति किसी के आगे घुटने नहीं टेक सकता। अतएव च्यवन मुनि का स्वभाव क्रोधी था। उनकी पत्नी सुकन्या उनकी मनोवृत्ति को समझ गई थी अतएव उसने तदनुसार बर्ताव करना प्रारश्भ किया। यदि कोई पत्नी अपने पति के साथ सुख से रहना चाहती है तो उसे अपने पति के मनोभाव समझने का प्रयास करना चाहिए और उसे प्रसन्न करना चाहिए। यह षी की विजय है। यहाँ तक कि श्रीकृष्ण द्वारा अपनी विभिन्न रानियों के साथ किये जाने वाले बर्ताव में भी इसे देखा जा सकता है कि यद्यपि ये रानियाँ बड़े-बड़े राजाओं की पुत्रियाँ थीं, किन्तु उन्होंने भगवान् कृष्ण के समक्ष अपने आपको दासी के रूप में प्रस्तुत किया। कोई षी कितनी भी महान् क्यों न हो उसे अपने पति के समक्ष इसी तरह प्रस्तुत होना चाहिए अर्थात् उसे अपने पति के आदेशों का पालन करने के लिए तथा सभी परिस्थितियों में उसे प्रसन्न रखने के लिए तैयार रहना चाहिए। तभी उसका जीवन सफल हो पाएगा। यदि पत्नी भी पति के समान क्रोधी बन जाय तो उनका गृहस्थ-जीवन अवश्य ही अस्त-व्यस्त हो जायेगा या अंत में पूर्णतया ध्वस्त हो जायेगा। आधुनिक काल की पत्नी विनयशील नहीं है इसीलिए छोटी से छोटी घटना होने पर गृहस्थ-जीवन भंग हो जाता है। पत्नी या पति दोनों में से कोई भी विवाह-विच्छेद के नियमों का लाभ उठा सकता है। किन्तु वैदिक नियमों में विवाह-विच्छेद की कोई व्यवस्था नहीं है और पत्नी को पति की इच्छा के अनुसार विनीत होने की शिक्षा दी जानी चाहिए। पाश्चात्य लोगों का कहना है कि पत्नी के लिए यह दास-प्रवृत्ति है, किन्तु वास्तव में ऐसा है नहीं। यह तो षी की निपुणता है जिससे वह अपने कितने ही क्रोधी या नृशंस पति के हृदय पर विजय पा सकती है। यहाँ पर हम स्पष्ट देखते हैं कि यद्यपि च्यवन मुनि तरुण नहीं थे और सुकन्या के पितामह होने योग्य तथा अत्यधिक क्रोधी थे, जब कि सुकन्या एक राजा की सुन्दर तरुण कन्या थी तो भी उसने अपने बूढ़े पति को आत्म-समर्पण करके उसे सभी प्रकार से प्रसन्न करने का प्रयत्न किया। इस प्रकार वह आज्ञाकारिणी एवं साध्वी पत्नी थी।  