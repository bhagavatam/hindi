**अहं हरे तव पादैकमूल-** **दासानुदासो भवितास्मि भूय: ।** **मन: स्मरेतासुपतेर्गुणांस्ते** **गृणीत वाक्कर्म करोतु काय: ॥ २४॥** 

**शब्दार्थ** 

**अहम्—** **मैं** **; हरे—** **हे भगवन्** **; तव—** **तुश्हारे (आपके)** **; पाद-एक-मूल—** **जिसकी एकमात्र शरण भगवत-चरणकमल है** **;** **दास-अनुदास:—** **आपके दास का भी दास** **; भवितास्मि—** **होऊँगा** **; भूय:—** **पुन:** **; मन:—** **मेरा मन** **; स्मरेत—** **स्मरण करे** **;** **असु-पते:—** **मेरे जीवन के स्वामी का** **; गुणान्—** **गुण समूह** **; ते—** **आपका** **; गृणीत—** **जप करें** **; वाक्—** **मेरे शब्द** **; कर्म—** **आपकी सेवा के लिए कार्य** **; करोतु—** **करे** **; काय:—** **मेरा शरीर।** **.** 

**हे भगवन्! क्या मैं पुन: आपका दासानुदास बन सकूँगा जो आपके ही चरमकमल की** **शरण लेते हैं? हे मेरे जीवनाधार! क्या मैं आपके दासों का दास बन सकूँगा जिससे मेरा मन** **सदैव आपके दिव्य गुणों को स्मरण करता रहे, मेरी वाणी नित्य आपके गुणों का गान** **करती रहे और मेरा शरीर आपकी प्रेम-भक्ति में निरन्तर लगा रहे?** **तात्पर्य :** इस श्लोक में भक्तिमय जीवन का सार दिया गया है। पहले मनुष्य को भगवान् के दास का भी दास (दासानुदास) बनना पड़ता है। श्री चैतन्य महाप्रभु ने यही उपदेश दिया और अपना उदाहरण प्रस्तुत करके दिखाया कि जीवात्मा को सदैव गोपियों के पालक श्रीकृष्ण के दास के दास बनने की आकांक्षा करनी चाहिए ( *गोपीभर्तु: पदकमलयोर्दासदासानुदास:* )। इसका अर्थ यह हुआ कि मनुष्य को चाहिए कि ऐसा गुरु स्वीकार करे जो गुरु-परश्परा से सश्बद्ध हो और भगवान् के दास का भी दास हो। उसी के निर्देश में वह अपनी तीनों सश्पत्तियां अर्थात् मन, वाणी तथा शरीर को लगाए। गुरु के आदेशानुसार शरीर को शारीरिक कार्यों में लगाए, मन कृष्ण के विषय में निरन्तर सोचे और अपनी वाणी को भगवान् के यश के प्रचार में लगाए। यदि मनुष्य इस प्रकार से भगवान् की प्रेमाभक्ति करता है, तो उसका जीवन सार्थक हो जाता है।  