**ते तु ब्राह्मणदेवस्य वात्सल्यं वीक्ष्य संस्तुतम् ।** **प्रीता: क्लिन्नधियस्तस्मै प्रत्यप्र्येदं बभाषिरे ॥ ५॥** 

**शब्दार्थ** 

**ते—** **वे होता, ब्रह्मा तथा अन्य पुरोहित** **; तु—** **लेकिन** **; ब्राह्मण-देवस्य—** **ब्राह्मणों को अत्यन्त प्रेम करने वाले भगवान् रामचन्द्र का** **;** **वात्सल्यम्—** **पितृतुल्य स्नेह** **; वीक्ष्य—** **देखकर** **; संस्तुतम्—** **स्तुति की** **; प्रीता:—** **प्रसन्न होकर** **; क्लिन्न-धिय:—** **द्रवित हृदय वाले** **; तस्मै—** **उनको (रामचन्द्रजी को)** **; प्रत्यप्र्य—** **लौटाते हुए** **; इदम्—** **यह प्राप्त हुई सारी भूमि** **; बभाषिरे—** **बोले।** **.** 

**यज्ञकार्य में संलग्न सारे ब्राह्मण भगवान् रामचन्द्र से अत्यधिक प्रसन्न हुए क्योंकि वे ब्राह्मणों के** **प्रति अत्यन्त वत्सल एवं अनुकूल थे। अत: उन्होंने द्रवित होकर दान में प्राप्त सारी सश्पति्त उन्हें लौटा** **दी और इस प्रकार बोले।** **तात्पर्य :** पिछले अध्याय में कहा जा चुका है कि प्रजा ²ढ़ता के साथ वर्णाश्रम धर्म का पालन करती थी। ब्राह्मण लोग ब्राह्मणों की भाँति ठीक तरह से कर्म करते थे और क्षति्रयजन बिल्कुल क्षति्रयों की तरह, इत्यादि। अतएव जब भगवान् रामचन्द्र ने ब्राह्मणों को दान में अपना सर्वस्व दे डाला तो योग्य तथा चतुर ब्राह्मणों ने विचार किया कि ब्राह्मण समुदाय सश्पत्ति प्राप्त करके उससे लाभ कमाने के लिए नहीं बना है। ब्राह्मणों के गुण *भगवद्गीता* (१८.४२) में दिये गये हैं— *शमो दमस्तप: शौचं क्षान्तिरार्जवमेव च।* *ज्ञानं विज्ञानमास्तिक्यं ब्रह्मकर्म स्वभावजम्॥* ''शान्त स्वभाव, आत्मसंयम, तपस्या, शुद्धता, सहनशीलता, ईमानदारी, ज्ञान, बुद्धिमत्ता तथा धाॢमकता—ये गुण हैं जिनके द्वारा ब्राह्मण कर्म करते हैं।ÓÓ ब्राह्मणों के चरित्र में भूस्वामी बनने तथा प्रजा पर शासन करने के लिए कोई गुंजायश नहीं है—ये तो क्षत्रियों के कर्म हैं। अतएव भले ही ब्राह्मणों ने भगवान् रामचन्द्र द्वारा प्रदत्त दान को अस्वीकार न किया हो, किन्तु स्वीकार करने के बाद उन्होंने उसे राजा को लौटा दिया। ब्राह्मण समुदाय अपने प्रति भगवान् के वात्सल्य से इतना प्रसन्न था कि उनके हृदय द्रवित हो उठे। उन्होंने देखा कि श्रीराम, भगवान् होने के अतिरिक्त, योग्य क्षति्रय थे और उनका चरित्र आदर्श था। क्षति्रय का एक गुण है दानशीलता। क्षत्रिय या शासक प्रजा से जो कर वसूल करता है वह अपनी निजी इनि्द्रयतृप्ति के लिए नहीं करता अपितु सुपात्रों को दान देने के लिए करता है। *दानम् ईश्वरभाव:।* एक ओर क्षत्रियों में शासन करने की प्रबल प्रवृत्ति रहती है, किन्तु दूसरी ओर वे अत्यन्त उदार दानी होते हैं। जब महाराज युधिष्ठिर दान देते तो वे दान वितरण करने का कार्य कर्ण को सौंपते थे। कर्ण दाता कर्ण के रूप में विलयात थे। *दाता* शब्द अत्यन्त उदार भाव से दान देने वाले का सूचक है। राजा लोग प्रचुर मात्रा में अन्न का संग्रह करते थे और जब भी अकाल पड़ता तो वे अन्न का दान देते थे। क्षत्रिय का कर्तव्य है कि वह दान दे और ब्राह्मण का कर्तव्य है कि दान ले, किन्तु शरीर-निर्वाह से अधिक मात्रा में नहीं। अतएव जब भगवान् ने ब्राह्मणों को इतनी अधिक भूमि दान में दे दी तो उन्होंने उसे लौटा दिया क्योंकि वे लालची नहीं थे।  