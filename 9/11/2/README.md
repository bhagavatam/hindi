**भगवानात्मनात्मानं राम उत्तमकल्पकै: ।** **सर्वदेवमयं देवमीजेऽथाचार्यवान्मखै: ॥ १॥** 

**शब्दार्थ** 

**श्री-शुक: उवाच—** **श्री शुकदेव गोस्वामी ने कहा** **; भगवान्—** **भगवान्** **; आत्मना—** **अपने आप** **; आत्मानम्—** **स्वयं को** **; राम:—** **रामचन्द्र** **; उत्तम-कल्पकै:—** **अत्यन्त श्रेष्ठ साज-सामान से** **; सर्व-देव-मयम्—** **सारे देवताओं के आत्मा स्वरूप** **; देवम्—** **भगवान् ने स्वयं** **की** **; ईजे—** **पूजा की** **; अथ—** **इस प्रकार** **; आचार्यवान्—** **आचार्यों के मार्गदर्शन में** **; मखै:—** **यज्ञों को सश्पन्न करके।** **.** 

**शुकदेव गोस्वामी ने कहा : तत्पश्चात् भगवान् रामचन्द्र ने एक आचार्य स्वीकार करके श्रेष्ठ साज** **समान सहित बड़ी धूमधाम से यज्ञ सश्पन्न किये। इस तरह उन्होंने स्वयं ही अपनी पूजा की क्योंकि वे** **सभी देवताओं के परमेश्वर हैं।** **तात्पर्य :** *सर्वार्हणम् अच्युतेज्या* —यदि अच्युत पूजे जाते हैं तो हर एक की पूजा हो जाती है। जैसा कि *श्रीमद्भागवत* में (४.३१.१४) में कहा गया है— *यथा तरोर्मूलनिषेचनेन तृप्यनि्त तत्स्कन्धभुजोपशाखा:।* *प्राणोपहाराच्च यथेन्द्रियाणां तथैव सर्वार्हणमच्युतेज्या॥* ''जिस तरह वृक्ष की जड़ को सींचने से तना, डालें तथा पत्तियों को जीवनदान मिलता है और जिस तरह उदर को भोजन देने से शरीर की इन्द्रियाँ तथा अंग-प्रत्यंग जीवित रहते हैं उसी प्रकार भगवान् की पूजा से भगवान् के अंश रूप देवता प्रसन्न होते हैं।ÓÓ यज्ञ सश्पन्न करने का अर्थ है भगवान् की पूजा करना। यहाँ पर भगवान् ने भगवान् की पूजा की। अतएव कहा गया है— *भगवान् आत्मनात्मानम् ईजे* —भगवान् ने अपने द्वारा अपनी पूजा की। किन्तु इससे इस मायावाद दर्शन की पुष्टि नहीं होती जिसके अनुसार मनुष्य अपने को भगवान् मानता है। जीव भगवान् से सदैव भिन्न होता है। विभिन्नांश कभी भी भगवान् नहीं होते यद्यपि कभी-कभी मायावादी भगवान् द्वारा की गई अपनी पूजा का अनुकरण करते हैं। भगवान् कृष्ण हर प्रात: गृहस्थ के रूप में अपने आप का ध्यान करते थे और इसी तरह भगवान् रामचन्द्र ने स्वयं को तुष्ट करने के लिए यज्ञ सश्पन्न किये। किन्तु इसका अर्थ यह नहीं होता कि सामान्य व्यकि्त *अहंग्रह उपासना* विधि के अनुसार भगवान् का अनुकरण करे। यहाँ पर ऐसी अवैध पूजा की संस्तुति नहीं की गई।  