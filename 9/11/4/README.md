**ङ्क्षक व उच्चरितैर्मातुर्धावद्भि: पृष्ठतो हतै: ।** **न हि भीतवध: श्लाघ्यो न स्वग्र्य: शूरमानिनाम् ॥ ४॥** 

**शब्दार्थ** 

**किम्—** **क्या लाभ** **; व:—** **तुश्हारे लिए** **; उच्चरितै:—** **मल-मूत्र के समान** **; मातु:—** **माता का** **; धावद्भि:—** **भागते हुए** **;** **पृष्ठत:—** **पीछे से** **; हतै:—** **मारा** **; न—** **नहीं** **; हि—** **निश्चय ही** **; भीत-वध:—** **भयभीत पुरुष का वध** **; श्लाघ्य:—** **प्रशंसनीय** **;** **न—** **न तो** **; स्वग्र्य:—** **स्वर्गलोक की प्राप्ति** **; शूर-मानिनाम्—** **शूर वीरों का।** **.** 

**हे देवताओ! इन असुर सौनिकों का जन्म वृथा ही हुआ। निस्सन्देह, ये अपनी माताओं** **के शरीर से मलमूत्र के समान आये हैं। ऐसे शत्रुओं को, जो डर के मारे भाग रहे हैं, पीछे से** **मारने में क्या लाभ होगा? अपने को वीर कहलाने वाले को चाहिए कि वह अपनी मृत्यु से** **भयभीत शत्रु का वध न करे। ऐसा वध न तो प्रशंसनीय है, न ही इससे किसी को स्वर्ग की** **प्राप्ति होती है।** **तात्पर्य :** वृत्रासुर ने देवों तथा असुरों दोनों को फटकारा, क्योंकि असुर अपने प्राणों के भय से भागे जा रहे थे और देवता उन्हें पीछे से मार रहे थे। इन दोनों के कार्य निन्दनीय थे। जब युद्ध होता है, तो विरोधी पक्ष को वीरों की तरह लडऩे के लिए तैयार रहना चाहिए। वीर कभी युद्धभूमि से भागता नहीं। वह विजय प्राप्ति के लिए अथवा युद्धभूमि में ही अपने प्राण गँवा देने के लिए सश्मुख होकर लड़ता है। यही वीरता है। पीछे से शत्रु का वध करना भी निन्दनीय है। जब शत्रु पीठ दिखाकर प्राणों के भय से भाग रहा हो तो उसे नहीं मारा जाना चाहिए। यह सैन्य विज्ञान की आचारसंहिता है। वृत्रासुर ने असुर-सैनिकों की तुलना माताओं के मलमूत्र से करके उनका अपमान किया। माँ के उदर से कायर पुत्र तथा मलमूत्र दोनों ही निकलते हैं। वृत्रासुर ने कहा कि इन दोनों में कोई अन्तर नहीं है। ऐसी ही उपमा तुलसीदास ने दी है, जिसमें पुत्र तथा मूत्र को एक ही मार्ग से निर्गत बताया गया है। दूसरे शब्दों में, वीर्य तथा मूत्र दोनों ही जननेन्द्रियों से निकलते हैं, किन्तु वीर्य से पुत्र उत्पन्न होता है और मूत्र से कुछ नहीं बनता। अत: यदि पुत्र न तो वीर है और न भक्त तो ऐसा पुत्र पुत्र नहीं मूत्र ही है। इसी प्रकार चाणक्य पंडित का कथन है— *कोऽर्थ: पुत्रेण जातेन यो न विद्वान् न धाॢमक:।* *काणेन चक्षुषा ङ्क्षक वा चक्षु: पीडैव केवलम्॥* ''ऐसे पुत्र से क्या लाभ, जो न तो विद्वान है और न भगवान् का भक्त? ऐसा पुत्र उस कानी आँख के समान है, जो केवल पीड़ा तो पहुँचाती है किन्तु देखने में सहायता नहीं कर सकती।ÓÓ  