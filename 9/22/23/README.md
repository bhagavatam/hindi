**करेणुमत्यां नकुलो नरमित्रं तथार्जुन: ।** **इरावन्तमुलुप्यां वै सुतायां बभ्रुवाहनम् ।** **मणिपुरपते: सोऽपि तत्पुत्र: पुत्रिकासुत: ॥ ३२॥** 

**शब्दार्थ** 

**करेणुमत्याम्—** **करेणुमती नामक पत्नी से** **; नकुल:—** **नकुल ने** **; नरमित्रम्—** **नरमित्र को** **; तथा—** **भी** **; अर्जुन:—** **अर्जुन ने** **; इरावन्तम्—** **इरावान को** **; उलुप्याम्—** **नागकन्या उलुपी के गर्भ से** **; वै—** **निस्सन्देह** **; सुतायाम्—** **पुत्री से** **; बभ्रुवाहनम्—** **बभ्रुवाहन** **; मणिपुर-पते:—** **मणिपुर के राजा की** **; स:—** **वह** **; अपि—** **यद्यपि** **; तत्-पुत्र:—** **अर्जुन का पुत्र** **; पुत्रिका-सुत:—** **अपने नाना का पुत्र।** **.** 

**नकुल की पत्नी करेणुमती से नरमित्र नामक पुत्र हुआ। इसी प्रकार अर्जुन को नागकन्या उलुपी** **नामक अपनी पत्नी से इरावान नामक पुत्र तथा मणिपुर की राजकुमारी के गर्भ से बभ्रुवाहन नामक** **पुत्र की प्राप्ति हुई। बभ्रुवाहन मणिपुर के राजा का दत्तक पुत्र बन गया।** **तात्पर्य :** यह समझ लेना चाहिए कि पार्वती मणिपुर नामक अत्यन्त प्राचीन पहाड़ी देश के राजा की कन्या थी। अतएव पाँच हजार वर्ष पूर्व जब पाण्डव शासन कर रहे थे तो मणिपुर का अस्तित्व था और इसका राजा भी होता था। अतएव मणिपुर राज्य अत्यन्त प्राचीन राजतंत्र वैष्णव राज्य था। यदि इसे वैष्णव राज्य के रूप में फिर से संगठित किया जाय तो महान् सफलता प्राप्त हो सकती है क्योंकि यह राज्य पाँच हजार वर्षों से अपनी पहचान बनाये हुए है। यदि यहाँ वैष्णव वृत्ति का पुनर्जागरण हो तो यह सारे विश्व में अद्भुत स्थान सिद्ध हो सकता है। वैष्णव समाज में मणिपुरी वैष्णव अत्यन्त विलयात हैं। वृन्दावन एवं नवद्वीप में मणिपुर के राजा के बनवाये अनेक मन्दिर हैं। हमारे कुछ भक्त मणिपुर के हैं। अतएव कृष्णभक्तों के सहयोग से मणिपुर राज्य में कृष्णभावनामृत आन्दोलन का भलीभाँति प्रसार हो सकता है।  