इत्यादि का वर्णन हुआ है। दिवोदास का पुत्र मित्रायु था जिसके चार पुत्र हुए—च्यवन, सुदास, सहदेव तथा सोमक। सोमक के एक सौ पुत्र हुए जिनमें सबसे छोटा पृषत था जिससे द्रुपद उत्पन्न हुआ। द्रुपद की पुत्री द्रौपदी थी और पुत्रों में धृष्टद्युश्न सबसे बड़े थे। धृष्टद्युश्न का पुत्र धृष्टकेतु था। अजमीढ का एक अन्य पुत्र ऋक्ष था। ऋक्ष का पुत्र संवरण हुआ। संवरण से कुरु हुआ जो कुरुक्षेत्र का राजा बना। कुरु के चार पुत्र थे—परीक्षी, सुधनु, जह्नु तथा निषध। सुधनु के वंश में सुहोत्र, च्यवन, कृती तथा उपरिचर वसु हुए। उपरिचर वसु के पुत्रों में बृहद्रथ, कुशाश्ब, मत्स्य, प्रत्यग्र तथा चेदिप चेदि राज्य के राजा बने। बृहद्रथ के वंश में कुशाग्र, ऋषभ, सत्यहित, पुष्पवान तथा जह्नु हुए। बृहद्रथ की दूसरी पत्नी की कुक्षि से जरासन्ध हुआ। उसके बाद सहदेव, सोमापि तथा श्रुतश्रवा हुए। कुरु-पुत्र परीक्षि नि:सन्तान रहा। जह्नु के वंशजों में सुरथ, विदूरथ, सार्वभौम, जयसेन, राधिक, अयुतायु, अक्रोधन, देवातिथि, ऋक्ष, दिलीप तथा प्रतीप हुए। प्रतीप के पुत्र थे देवापि, शान्तनु तथा बाह्लीक। देवापि के जंगल चले जाने पर उसका छोटा भाई शान्तनु राजा हुआ। छोटा होने के कारण शान्तनु राजङ्क्षसहासन का अधिकारी नहीं था, किन्तु उसने बड़े भाई की कोई परवाह न की। फलस्वरूप, बारह वर्षों तक वर्षा नहीं हुई। अतएव ब्राह्मणों के कहने पर शान्तनु देवापि को राज्य लौटाने को तैयार हो गया लेकिन शान्तनु के मंत्री की चाल से देवापि राजा होने के अयोग्य हो गया। इसलिए शान्तनु ने पुन: राज्यभार ग्रहण किया और तब उसके राज्यकाल में ठीक से वर्षा हुई। देवापि अपनी योगशाक्ति से आज भी कलाप-ग्राम नामक गाँव में रहता है। इस कलियुग में जब सोम के वंशज, जो चन्द्रवंशी कहलाते हैं, मर जायेंगे तो सत्ययुग के प्रारश्भ में देवापि पुन: सोमवंश की स्थापना करेगा। शान्तनु की पत्नी गंगा ने भीष्म को जन्म दिया जो बारह महाजनों में से हैं। शान्तनु के दो पुत्र और भी हुए— चित्रांगद तथा विचित्रवीर्य। ये सत्यवती के गर्भ से शान्तनु के वीर्य से उत्पन्न हुए थे। पराशर के वीर्य से सत्यवती के गर्भ से व्यासदेव ने जन्म लिया। व्यासदेव ने *भागवत* की कथा अपने पुत्र शुकदेव से कही। विचित्रवीर्य की दो पत्नियों तथा उसकी दासी से व्यासदेव ने धृतराष्ट्र, पाण्डु तथा विदुर को जन्म दिया। धृतराष्ट्र के दुर्योधनादि एक सौ पुत्र तथा दु:शला नाम की एक कन्या हुई। पाण्डु के पाँच पुत्र थे जिनमें युधिष्ठिर प्रमुख थे और इन पाँचों से द्रौपदी ने एक-एक पुत्र उत्पन्न किया। द्रौपदी के पाँचों पुत्रों के नाम थे प्रतिविन्ध्य, श्रुतसेन, श्रुतकीॢत, शतानीक तथा श्रुतकर्मा। इन पाँच पुत्रों के अतिरिक्त पाण्डवों की अन्य पत्नियों से भी कई पुत्र हुए—यथा देवक, घटोत्कच, सर्वगत, सुहोत्र, नरमित्र, इरावान, बभ्रुवाहन तथा अभिमन्यु। अभिमन्यु से महाराज परीक्षित उत्पन्न हुए और परीक्षित से चार पुत्र उत्पन्न हुए—जनमेजय, श्रुतसेन, भीमसेन तथा उग्रसेन। इसके बाद शुकदेव गोस्वामी ने पाण्डुवंश के भावी पुत्रों का वर्णन किया। उन्होंने बतलाया कि जनमेजय का पुत्र शतानीक होगा जिसके वंश में सहस्रानीक, अश्वमेधज, असीमकृष्ण, नेमिचक्र, चित्ररथ, शुचिरथ, वृष्टिमान, सुषेण, सुनीथ, नृचक्षु, सुखीनल, परिप्लव, सुनय, मेधावी, नृपञ्जय, दूर्व, तिमि, बृहद्रथ, सुदास, शतानीक, दुर्दमन, महीनर, दण्डपाणि, निमि तथा क्षेमक होंगे। तत्पश्चात् शुकदेव गोस्वामी ने मागधवंश के राजाओं की भविष्यवाणी की। जरासन्ध के पुत्र सहदेव से मार्जारि, फिर उससे श्रुतश्रवा होगा। इसके बाद इस वंश में युतायु, निरमित्र, सुनक्षत्र, बृहत्सेन, कर्मजित, सुतञ्जय, विप्र, शुचि, क्षेम, सुव्रत, धर्मसूत्र, सम, द्युमत्सेन, सुमति, सुबल, सुनीथ, सत्यजित, विश्वजित तथा रिपुञ्जय होंगे।  

**श्रीशुक उवाच** 